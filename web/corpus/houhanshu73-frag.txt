劉虞公孫瓚陶謙列傳

第六十三

劉虞　公孫瓚　陶謙

　　劉虞字伯安，東海郯人也。祖父嘉，光祿勳。虞初舉孝廉，稍遷幽州刺史，民夷感其德化，自鮮卑、烏桓、夫餘、穢貊之輩，皆隨時朝貢，無敢擾邊者，百姓歌悅之。公事去官。中平初，黃巾作亂，攻破冀州諸郡，拜虞甘陵相，綏撫荒餘，以蔬儉率下。遷宗正。

　　後車騎將軍張溫討賊邊章等，發幽州烏桓三千突騎，而牢稟逋懸，皆叛還本國。前中山相張純私謂前太山太守張舉曰：“今烏桓既畔，皆願為亂，涼州賊起，朝廷不能禁。又洛陽人妻生子兩頭，此漢祚衰盡，天下有兩主之征也。子若與吾共率烏桓之眾以起兵，庶幾可定大業。”舉因然之。四年，純等遂與烏桓大人共連盟，攻薊下，燔燒城郭，虜略百姓，殺護烏桓校尉箕稠、右北平太守劉政、遼東太守陽終等，眾至十餘萬，屯肥如。舉稱“天子”，純稱“彌天將軍安定王”，移書州郡，雲舉當代漢，告天子避位，敕公卿奉迎。純又使烏桓峭王等步騎五萬，入青、冀二州，攻破清河、平原，殺害吏民。朝廷虞威信素著。恩積北方，明年，複拜幽州牧。虞到薊，罷省屯兵，務廣恩信。遣使告峭王等以朝恩寬弘，開許善路。又設賞購舉、純。舉、純走出塞，餘皆降散。純為其客王政所殺，送首詣虞。靈帝遣使者就拜太尉，封容丘侯。

　　及董卓秉政，遣使者授虞大司馬，進封襄賁侯。初平元年，複征代袁隗為太傅。道路隔塞，王命竟不得達。舊幽部應接荒外，資費甚廣，歲常割青、冀賦調二億有餘，以給足之。時處處斷絕，委輸不至，而虞務存寬政，勸督農植，開上谷胡市之利，通漁陽鹽鐵之饒，民悅年登，谷石三十。青、徐士庶避黃巾之難歸虞者百餘萬口，皆收視溫恤，為安立生業，流民皆忘其遷徙。虞雖為上公，天性節約，敝衣繩履，食無兼肉，遠近豪俊夙僭奢者，莫不改操而歸心焉。

　　初，詔令公孫瓚討烏桓，受虞節度。瓚但務會徒眾以自強大，而縱任部曲，頗侵擾百姓，而虞為政仁愛，念利民物，由是與瓚漸不相平。二年，冀州刺史韓馥、勃海太守袁紹及山東諸將議，以朝廷幼沖，逼于董卓，遠隔關塞，不知存否，以虞宗室長者，欲立為主。乃遣故樂浪太守張岐等齎議，上虞尊號。虞見岐等，厲色叱之曰：“今天下崩亂，主上蒙塵。吾被重恩，未能清雪國恥。諸君各據州郡，宜共戮力，盡心王室，而反造逆謀，以相垢誤邪！”固拒之。馥等又請虞領尚書事，承制封拜，複不聽。遂收斬使人。於是選掾右北平田疇、從事鮮于銀蒙險間行，奉使長安。獻帝既思東歸，見疇等大悅。時，虞子和為侍中，因此遣和潛從武關出，告虞將兵來迎。道由南陽，後將軍袁術聞其狀，遂質和，使報虞遣兵俱西。虞乃使數千騎就和奉迎天子，而術竟不遣之。

　　初，公孫瓚知術詐，固止虞遣兵，虞不從，瓚乃陰勸術執和，使奪其兵，自是與瓚仇怨益深。和尋得逃術還北，複為袁紹所留。瓚既累為紹所敗，而猶攻之不已，虞患其默武，且慮得志不可複製，固不許行，而稍節其稟假。瓚怒，屢違節度，又複侵犯百姓。虞所賚賞典當胡夷，瓚數抄奪之。積不能禁，乃遣驛使奉章陳其暴掠之罪，瓚亦上虞稟糧不周，二奏交馳，互相非毀，朝廷依違而已。瓚乃築京於薊城以備虞。虞數請瓚，輒稱病不應。虞乃密謀討之，以告東曹掾右北平魏攸。攸曰：“今天下引領，以公為歸，謀臣爪牙，不可無也。瓚文武才力足恃，雖有小惡，固宜容忍。”虞乃止。

　　頃之攸卒，而積忿不已。四年冬，遂自率諸屯兵從合十萬人以攻瓚。將行，從事代郡程緒免胄而前曰：“公孫瓚雖有過惡，而罪名未正。明公不先告曉使得改行，而兵起蕭牆，非國之利。加勝敗難保，不如駐兵，以武臨之，瓚必悔禍謝罪，所謂不戰而服人者也。”虞以緒臨事沮議，遂斬之以徇。戒軍士曰：“無傷餘人，殺一伯珪而已。”時，州從事公孫紀者，瓚以同姓厚待遇之。紀知虞謀而夜告瓚。瓚時部曲放散在外，倉卒自懼不免，乃掘東城欲走。虞兵不習戰，又愛人廬舍，敕不聽焚燒，急攻圍不下。瓚乃簡募銳士數百人，因風縱火，直衝突之。虞遂大敗，與官屬北奔居庸縣。瓚追攻之，三日城陷，遂執虞並妻、子還薊，猶使領州文書。會天子遣使者段訓增虞封邑，督六州事；拜瓚前將軍，封易侯，假節督幽、並、青、冀。瓚乃誣虞前與袁紹等欲稱尊號，脅訓斬虞於薊市。先坐而咒曰：“若虞應為天子者，天當風雨以相救。”時，旱勢炎盛，遂斬焉。傳首京師，故吏尾敦于路劫虞首歸葬之。瓚乃上訓為幽州刺史。虞以恩厚得眾，懷被北州，百姓流舊，莫不痛惜焉。

　　初，虞以儉素為操，冠敝不改，乃就補其穿。及遇害，瓚兵搜其內，而妻妾服羅紈，盛綺飾，時人以此疑之。和後從袁紹報瓚雲。

　　公孫瓚字伯珪，遼西令支人也。家世二千石。瓚以母賤，遂為郡小吏。為人美姿貌，大音聲，言事辯慧。太守奇其才，以女妻之。後從涿郡盧植學於緱氏山中，略見書傳。舉上計吏。太守劉君坐事檻車征，官法不聽吏下親近，瓚乃改容服，詐稱侍卒，身執徒養，禦車到洛陽。太守當徙日南，瓚具豚酒於北芒上，祭辭先人，酹觴祝曰：“昔為人子，今為人臣，當詣日南。日南多瘴氣，恐或不還，便當長辭墳塋。”慷慨悲泣，再拜而去，觀者莫不歎息。既行，於道得赦。

　　瓚還郡，舉孝廉，除遼東屬國長史。嘗從數十騎出行塞下，卒逢鮮卑數百騎。瓚乃退人空亭，約其從者曰：“今不奔之，則死盡矣。”乃自持兩刃矛，馳出沖賊，殺傷數十人，瓚左右亦亡其半，遂得免。

　　中平中，以瓚督烏桓突騎，車騎將軍張溫討涼州賊。會烏桓反畔，與賊張純等攻擊薊中，瓚率所領追討純等有功，遷騎都尉。張純複與叛胡丘力居等寇漁陽、河間、勃海，入平原，多所殺略。瓚追擊戰于屬國石門，虜遂大敗，棄妻子逾塞走，悉得其所略男女。瓚深入無繼，反為丘力居等所圍于遼西管子城，二百餘日，糧盡食馬，馬盡煮弩楯，力戰不敵，乃與士卒辭訣，各分散還。時多雨雪，隊坑死者十五六，虜亦饑困，遠走柳城。詔拜瓚降虜校尉，封都亭侯，複兼領屬國長史。職統戎馬，連接邊寇。每聞有警，瓚輒厲色憤怒，如赴仇敵，望塵奔逐，或繼之以夜戰。虜識瓚聲，憚其勇，莫敢抗犯。

　　瓚常與善射之士數十人，皆乘白馬，以為左右翼，自號“白馬義從”。烏桓更相告語，避白馬長史。乃畫作瓚形，馳騎射之，中者鹹稱萬歲。虜自此之後，遂遠竄塞外。

　　瓚志埽滅烏桓，而劉虞欲以恩信招降，由是與虞相忤。初平二年，青、徐黃巾三十萬眾入勃海界，欲與黑山合。瓚率步騎二萬人，逆擊于東光南，大破之，斬首三萬餘級。賊棄其車重數萬兩，奔走度河。瓚因其半濟薄之，賊複大破，死者數萬，流血丹水，收得生口七萬餘人，車甲財物不可勝算，威名大震。拜奮武將軍，封薊侯。

　　瓚既諫劉虞遣兵就袁術，而懼術知怨之，乃使從弟越將千餘騎詣術自結。術遣越隨其將孫堅，擊袁紹將周昕，越為流矢所中死。瓚因此怒紹，遂出軍屯槃河，將以報紹。乃上疏曰：

　　臣聞皇羲已來，君臣道著，張禮以導人，設刑以禁暴。今車騎將軍袁紹，托承先軌，爵任崇厚，而性本淫亂，情行浮薄。昔為司隸，值國多難，太后承攝，何氏輔朝。紹不能舉直措枉，而專為邪媚，招來不軌，疑誤社稷，至令丁原焚燒孟津，董卓造為亂始。紹罪一也。卓既無禮，帝主見質。紹不能開設權謀，以濟君父，而棄置節傳，迸竄逃亡。忝辱爵命，背違人主，紹罪二也。紹為勃海，當攻董卓，而默選戎馬，不告父兄，至使太傅一門，累然同斃。不仁不孝，紹罪三也。紹既興兵，涉曆二載，不恤國難，廣自封植，乃多引資糧，專為不急，割刻無方，考責百姓，其為痛怨，莫不咨嗟。紹罪四也。逼迫韓馥，竊奪其州，矯刻金玉，以為印璽，每有所下，輒皁囊施檢，文稱詔書。昔亡新僭侈，漸以即真。觀紹所擬，將必階亂。紹罪五也。紹令星工伺望祥妖，賂遺財貨，與共飲食，克會期日，攻抄郡縣。此豈大臣所當施為？紹罪六也。紹與故虎牙都尉劉勳，首共造兵，勳降服張楊，累有功效，而以小忿枉加酷害。信用讒慝，濟其無道，紹罪七也。故上谷太守高焉、故甘陵相姚貢，紹以貪惏，橫責其錢，錢不備畢，二人並命。紹罪八也。《春秋》之義，子以母貴。紹母親為傅婢，地實微賤，據職高重，享福豐隆。有苟進之志，無虛退之心，紹罪九也。又長沙太守孫堅，前領豫州刺史，遂能驅走董卓，埽除陵廟，忠勤王室，其功莫大。紹遣小將盜居其位，斷絕堅糧，不得深入，使董卓久不服誅。紹罪十也。昔姬周政弱，王道陵遲，天子遷徙，諸侯背叛，故齊桓立柯亭之盟，晉文為踐土之會，伐荊楚以致菁茅，誅曹、衛以章無禮。臣雖E962茸，名非先賢，蒙被朝恩，負荷重任，職在鈇鉞，奉辭伐罪，輒與諸將州郡共討紹等。若大事克捷，罪人斯得，庶續桓文忠誠之效。

　　遂舉兵攻紹，於是冀州諸城悉畔從瓚。

　　紹懼，乃以所佩勃海太守印綬授瓚從弟范，遣之郡，欲以相結。而範遂背紹，領勃海兵以助瓚。瓚乃自署其將帥為青、冀、兗三州刺史，又悉置郡縣守令，與紹大戰於界橋。瓚軍敗還薊。紹遣將崔巨業將兵數萬攻圍故安，不下，退軍南還。瓚將步騎三萬人追擊于巨馬水，大破其眾，死者七八千人。乘勝而南，攻下郡縣，遂至平原，乃遣其青州刺史田揩據有齊地。紹複遣兵數萬與揩連戰二年，糧食並盡，士卒疲困，互掠百姓，野無青草。紹乃遣子譚為青州刺史，揩與戰，敗退還。

　　是歲，瓚破禽劉虞，盡有幽州之地，猛志益盛。前此有童謠言：“燕南垂，趙北際，中央不合大如礪，唯有此中可避世。”瓚自以為易地當之，遂徙鎮焉。乃盛修營壘，樓觀數十，臨易河，通遼海。

　　劉虞從事漁陽鮮於輔等，合率州兵，欲共報瓚。輔以燕國閻柔素有恩信，推為烏桓司馬。柔招誘胡漢數萬人，與瓚所置漁陽太守鄒丹戰於潞北，斬丹等四千餘級。烏桓峭王感虞恩德，率種人及鮮卑七千餘騎，共輔南迎虞子和，與袁紹將F4F0義合兵十萬，共攻瓚。興平二年，破瓚於鮑丘，斬首二萬餘級。瓚遂保易京，開置屯田，稍得自支。相持歲餘，F4F0義軍糧盡，士卒饑困，餘眾數千人退走。瓚徼破之，盡得其車重。

　　是時，旱、蝗，穀貴，民相食。瓚恃其才力，不恤百姓，記過忘善，睚眥必報，州裏善士名在其右者，必以法害之。常言“衣冠皆自以職分富貴，不謝人惠。”故所寵愛，類多商販庸兒。所在侵暴，自姓怨之。於是代郡、廣陽、上穀、右北平各殺瓚所置長吏，複與輔、和兵合。瓚慮有非常，乃居於高京，以鐵為門。斥去左右，男人七歲以上不得入易門。專侍姬妾，其文簿書記皆汲而上之。令婦人習為大言聲，使聞數百步，以傳宣教令。疏遠賓客，無所親信，故謀臣猛將，稍有乖散。自此之後，希複攻戰。或問其故。瓚曰：“我昔驅畔胡於塞表，埽黃巾于孟津，當此之時，謂天下指麾可定。至於今日，兵革方始，觀此非我所決，不如休兵力耕，以救凶年。兵法百樓不攻。今吾諸營樓樐千里，積穀三百萬斛，食此足以待天下之變。”

　　建安三年，袁紹複大攻瓚。瓚遣子續請救於黑山諸帥，而欲自將突騎直出，傍西山以斷紹後。長史關靖諫曰：“今將軍將士，莫不懷瓦解之心，所以猶能相守者，顧戀其老小，而恃將軍為主故耳。堅守曠日，或可使紹自退。若舍之而出，後無鎮重，易京之危，可立而待也。”瓚乃止。紹漸相攻逼，瓚眾日蹙，乃卻，築三重營以自固。

　　四年春，黑山賊帥張燕與續率兵十萬，三道來救瓚。未及至，瓚乃密使行人齎書告續曰：“昔週末喪亂，僵屍蔽地，以意而推，猶為否也。不圖今日親當其鋒。袁氏之攻，狀若鬼神，梯沖舞吾樓上，鼓角鳴於地中，日窮月急，不遑啟處，鳥厄歸人，滀水陵高，汝當碎首于張燕，馳驟以告急。父子天性，不言而動。且厲五千鐵騎於北隰之中，起火為應，吾當自內出，奮揚威武，決命於斯。不然，吾亡之後，天下雖廣，不容汝足矣。”紹候得其書，如期舉火，瓚以為救至，遂便出戰。紹設伏，瓚遂大敗，複還保中小城。自計必無全，乃悉縊其姊妹妻子，然後引火自焚。紹兵趣登臺斬之。

　　關靖見瓚敗，歎恨曰：“前若不止將軍自行，未必不濟。吾聞君子陷人于危，必同其難，豈可以獨生乎！”乃策馬赴紹軍而死。續為屠各所殺。田揩與袁紹戰死。

　　鮮於輔將其眾歸曹操，操以輔為度遼將軍，封都亭侯。閻柔將部曲從曹操擊烏桓，拜護烏桓校尉，封關內侯。

　　張燕既為紹所敗，人眾稍散。曹操將定冀州，乃率眾詣鄴降，拜平北將軍，封安國亭侯。

　　論曰：自帝室王公之胃，皆生長脂腴，不知稼穡，其能厲行飭身，卓然不群者，或未聞焉。劉虞守道慕名，以忠厚自牧。美哉乎，季漢之名宗子也！若虞、瓚無間，同情共力，糾人完聚，稸保燕、薊之饒，繕兵昭武，以臨群雄之隙，舍諸天運，征乎人文，則古之休烈，何遠之有！

　　陶謙字恭祖，丹陽人也。少為諸生，仕州郡，四遷為車騎將軍張溫司馬，西討邊章。會徐州黃巾起，以謙為徐州刺史，擊黃巾，大破走之，境內晏然。

　　時，董卓雖誅，而李E765、郭汜作亂關中。是時，四方斷絕，謙每遣使間行，奉貢西京。詔遷為徐州牧，加安東將軍，封溧陽侯。是時，徐方百姓殷盛，穀實甚豐，流民多歸之。而謙信用非所，刑政不理，別駕從事趙昱，知名士也，而以忠直見疏，出為廣陵太守。曹宏等讒慝小人，謙甚親任之，良善多被其害。由斯漸亂。下邳闕宣自稱“天子”，謙始與合從，後遂殺之而並其眾。

　　初，曹操父嵩避難琅邪，時謙別將守陰平，士卒利嵩財寶，遂襲殺之。初平四年，曹操擊謙，破彭城傅陽。謙退保郯，操攻之不能克，乃還。過拔取慮、雎陵、夏丘，皆屠之。凡殺男女數十萬人，雞犬無餘，泗水為之不流，自是五縣城保，無複行跡。初三輔遭李C765亂，百姓流移依謙者皆殲。

　　興平元年，曹操複擊謙，略定琅邪、東海諸縣，謙懼不免，欲走歸丹陽。會張邈迎呂布據兗州，操還擊布。是歲，謙病死。

　　初，同郡人笮融，聚眾數百，往依於謙，謙使督廣陵、下邳、彭城運糧。遂斷三郡委輸，大起浮屠寺。上累金盤，下為重樓，又堂閣周回，可容三千許人，作黃金塗像，衣以錦彩。每浴佛，輒多設飲飯，布席于路，其有就食及觀者且萬餘人。及曹操擊謙，徐方不安。融乃將男女萬口、馬三千匹走廣陵。廣陵太守趙昱待以賓禮。融利廣陵資貨，遂乘酒酣殺昱，放兵大掠，因以過江，南奔豫章，殺郡守朱皓，入據其城。後為楊州刺史劉繇所破，走入山中，為人所殺。

　　昱字元達，琅邪人。清己疾惡，潛志好學，雖親友希得見之。為人耳不邪聽，目不妄視。太僕種拂舉為方正。

　　贊曰：襄賁勵德，維城燕北。仁能洽下，忠以衛國。伯珪疏獷，武才EC39猛。虞好無終，紹勢難並。徐方殲耗，實謙為梗。