【經錄部類】〔史傳部類〕〔史傳部〕 
【經文資訊】大正新脩大藏經 第五十冊 No. 2059《高僧傳》CBETA 電子佛典 V1.32 普及版 
# Taisho Tripitaka Vol. 50, No. 2059 高僧傳, CBETA Chinese Electronic Tripitaka V1.32, Normalized Version 
T50n2059_p0418b01║ 
T50n2059_p0418b02║高僧傳序錄卷第十四 
T50n2059_p0418b03║ 
T50n2059_p0418b04║　　　　梁會稽嘉祥寺沙門釋慧皎撰 
T50n2059_p0418b05║原夫至道沖漠。假蹄筌而後彰。玄致幽凝。 
T50n2059_p0418b06║藉師保以成用。是由聖跡迭興賢能異託。 
T50n2059_p0418b07║辯忠烈孝慈。以定君敬之道。明詩書禮樂。 
T50n2059_p0418b08║以成風俗之訓。或忘功遺事。尚彼虛沖。或 
T50n2059_p0418b09║體任榮枯。重茲達命。而皆教但域中功存 
T50n2059_p0418b10║近益。斯蓋漸染之方未奧盡其神性。至若 
T50n2059_p0418b11║能仁之為訓也。考業果幽微。則循復三世。 
T50n2059_p0418b12║言至理高妙。則貫絕百靈。若夫啟十地 
T50n2059_p0418b13║以辯慧宗。顯二諦以詮智府。窮神盡性 
T50n2059_p0418b14║之旨。管一樞極之致。餘教方之猶群流之 
T50n2059_p0418b15║歸巨壑。眾星之共北辰。悠哉邈矣。信難 
T50n2059_p0418b16║得以言尚至。迺教滿三千。形遍六道。皆 
T50n2059_p0418b17║所以接引幽昏為大利益。而以淨穢異聞 
T50n2059_p0418b18║昇墜殊見。故秋方先音形之本。東國後 
T50n2059_p0418b19║見聞之益。雲龍表於夜明。風虎彰乎宵夢。 
T50n2059_p0418b20║鴻風既扇。大化斯融。自爾西域名僧往往 
T50n2059_p0418b21║而至。或傳度經法。或教授禪道。或以異跡 
T50n2059_p0418b22║化人。或以神力救物。自漢之梁。紀曆彌 
T50n2059_p0418b23║遠。世涉六代。年將五百。此土桑門含章秀 
T50n2059_p0418b24║起。群英間出迭有其人。眾家記錄敘載各 
T50n2059_p0418b25║異。沙門法濟偏敘高逸一跡。沙門法安但列 
T50n2059_p0418b26║志節一行。沙門僧寶止命遊方一科。沙門法 
T50n2059_p0418b27║進迺通撰傳論。而辭事闕略。並皆互有繁 
T50n2059_p0418b28║簡出沒成異。考之行事未見其歸宋。臨 
T50n2059_p0418b29║川康王義慶宣驗記及幽明錄。大原王琰冥 
T50n2059_p0418c01║祥記。彭城劉俊益部寺記。沙門曇宗京師 
T50n2059_p0418c02║寺記。太原王延秀感應傳。朱君台徵應傳。陶 
T50n2059_p0418c03║淵明搜神錄。並傍出諸僧敘其風素。而皆是 
T50n2059_p0418c04║附見。亟多疏闕齊竟陵文宣王三寶記傳。或 
T50n2059_p0418c05║稱佛史。或號僧錄。既三寶共敘。辭旨相關。 
T50n2059_p0418c06║混濫難求。更為蕪昧。瑯琊王巾所撰僧史 
T50n2059_p0418c07║意似該綜。而文體未足。沙門僧祐撰三藏 
T50n2059_p0418c08║記。止有三十餘僧。所無甚眾。中書郎[郗-巾+ㄙ]景 
T50n2059_p0418c09║興東山僧傳。治中張孝秀廬山僧傳。中書陸 
T50n2059_p0418c10║明霞沙門傳。各競舉一方不通今古。務存 
T50n2059_p0418c11║一善不及餘行。逮乎即時。亦繼有作者。 
T50n2059_p0418c12║然或褒贊之下。過相揄揚。或敘事之中。空 
T50n2059_p0418c13║列辭費。求之實理無的可稱。或復嫌以 
T50n2059_p0418c14║繁廣刪減其事。而抗跡之奇。多所遺削。 
T50n2059_p0418c15║謂出家之士。處國賓王。不應勵然自遠高 
T50n2059_p0418c16║蹈獨絕尋辭榮棄愛本以異俗為賢。若 
T50n2059_p0418c17║此而不論竟何所紀。嘗以暇日遇覽群作。 
T50n2059_p0418c18║輒搜撿雜錄數十餘家。及晉宋齊梁春秋書 
T50n2059_p0418c19║史。秦趙燕涼荒朝偽曆。地理雜篇。孤文片 
T50n2059_p0418c20║記。并博諮古老。廣訪先達。校其有無。取 
T50n2059_p0418c21║其同異。始于漢明帝永平十年。終至梁天監 
T50n2059_p0418c22║十八年。凡四百五十三載。二百五十七人。又 
T50n2059_p0418c23║傍出附見者二百餘人。開其德業大為十 
T50n2059_p0418c24║例。一曰譯經。二曰義解。三曰神異。四曰習 
T50n2059_p0418c25║禪。五曰明律。六曰遺身。七曰誦經。八曰興 
T50n2059_p0418c26║福。九曰經師。十曰唱導。然法流東土。蓋由 
T50n2059_p0419a01║傳譯之勳。或踰越沙險。或泛漾洪波。皆 
T50n2059_p0419a02║忘形殉道。委命弘法。震旦開明一焉是 
T50n2059_p0419a03║賴。茲德可崇。故列之篇首。至若慧解開神。 
T50n2059_p0419a04║則道兼萬億。通感適化。則彊暴以綏。靖念 
T50n2059_p0419a05║安禪則功德森茂。弘贊毘尼。則禁行清潔。 
T50n2059_p0419a06║忘形遺體。則矜吝革心。歌誦法言。則幽顯 
T50n2059_p0419a07║含慶。樹興福善。則遺像可傳。凡此八科。並 
T50n2059_p0419a08║以軌跡不同。化洽殊異。而皆德效四依。功 
T50n2059_p0419a09║在三業。故為群經之所稱美。眾聖之所褒 
T50n2059_p0419a10║述。及夫討覈源流商搉取捨。皆列諸贊 
T50n2059_p0419a11║論。備之後文。而論所著辭微異恒體。始 
T50n2059_p0419a12║標大意類猶前序。未辯時人事同後議。 
T50n2059_p0419a13║若間施前後。如謂煩雜。故總布一科之 
T50n2059_p0419a14║末。通稱為論。其轉讀宣唱。雖源出非遠。 
T50n2059_p0419a15║然而應機悟俗。實有偏功。故齊宋雜記。咸 
T50n2059_p0419a16║條列秀者。今之所取。必其製用超絕。及有 
T50n2059_p0419a17║一分通感。迺編之傳末。如或異者非所存 
T50n2059_p0419a18║焉。凡十科所敘。皆散在眾記。今止刪聚一 
T50n2059_p0419a19║處。故述而無作。俾夫披覽於一本之內可 
T50n2059_p0419a20║兼諸要。其有繁辭虛贊或德不及稱者。 
T50n2059_p0419a21║一皆省略。故述六代賢異。止為十三卷。并 
T50n2059_p0419a22║序錄合十四軸。號曰高僧傳。自前代所撰 
T50n2059_p0419a23║多曰名僧。然名者本實之賓也。若實行潛光 
T50n2059_p0419a24║則高而不名。寡德適時。則名而不高。名而 
T50n2059_p0419a25║不高本非所紀。高而不名則備今錄。故省 
T50n2059_p0419a26║名音代以高字。其間草創或有遺逸。今此 
T50n2059_p0419a27║一十四卷。備贊論者意以為定。如未隱 
T50n2059_p0419a28║括覽者詳焉。 
T50n2059_p0419a29║高僧傳第一卷(譯經上十五人)。 
T50n2059_p0419b01║　漢雒陽白馬寺攝摩騰 
T50n2059_p0419b02║　漢雒陽白馬寺竺法蘭 
T50n2059_p0419b03║　漢雒陽安清 
T50n2059_p0419b04║　漢雒陽支樓迦讖(竺佛朔　安玄　嚴佛調　支曜　康巨　康孟詳) 
T50n2059_p0419b05║　魏雒陽曇柯迦羅(康僧鎧　曇帝　帛延) 
T50n2059_p0419b06║　魏吳建業建初寺康僧會 
T50n2059_p0419b07║　魏吳武昌維祇難(法立　法巨) 
T50n2059_p0419b08║　晉長安竺曇摩羅剎(聶承遠　聶道真) 
T50n2059_p0419b09║　晉長安帛遠(帛法祚　衛士度) 
T50n2059_p0419b10║　晉建康建初寺帛尸梨蜜 
T50n2059_p0419b11║　晉長安僧伽跋澄(佛圖羅剎) 
T50n2059_p0419b12║　晉長安曇摩難提(趙政) 
T50n2059_p0419b13║　晉廬山僧伽提婆(僧伽羅叉) 
T50n2059_p0419b14║　晉長安竺佛念 
T50n2059_p0419b15║　晉江陵辛寺曇摩耶舍(竺法度) 
T50n2059_p0419b16║高僧傳第二卷(譯經中七人) 
T50n2059_p0419b17║　晉長安鳩摩羅什 
T50n2059_p0419b18║　晉長安弗若多羅 
T50n2059_p0419b19║　晉長安曇摩流支 
T50n2059_p0419b20║　晉壽春石澗寺卑摩羅叉 
T50n2059_p0419b21║　晉長安佛陀耶舍 
T50n2059_p0419b22║　晉京師道場寺佛馱跋陀羅 
T50n2059_p0419b23║　晉河西曇無讖(安陽[色-巴+(厂@矢)]　道普　法盛　法維　僧表) 
T50n2059_p0419b24║高僧傳第三卷(譯經下十三人) 
T50n2059_p0419b25║　宋江陵辛寺釋法顯 
T50n2059_p0419b26║　宋黃龍釋曇無竭 
T50n2059_p0419b27║　宋建康龍光寺佛馱什 
T50n2059_p0419b28║　宋河西浮陀跋摩 
T50n2059_p0419b29║　宋京師枳園寺釋智嚴 
T50n2059_p0419c01║　宋六合山釋寶雲 
T50n2059_p0419c02║　宋京師祇洹寺求那跋摩 
T50n2059_p0419c03║　宋京師奉誠寺僧伽跋摩 
T50n2059_p0419c04║　宋上定林寺曇摩蜜多 
T50n2059_p0419c05║　宋京兆釋智猛 
T50n2059_p0419c06║　宋京師道林寺[彊-弓]良耶舍(僧伽達多　僧伽羅多哆) 
T50n2059_p0419c07║　宋京師中興寺求那跋陀羅(阿那摩低) 
T50n2059_p0419c08║　齊建康正觀寺求那毘地(僧伽婆羅) 
T50n2059_p0419c09║高僧傳第四卷(義解一十四人) 
T50n2059_p0419c10║　晉洛陽朱士行(竺叔蘭　無羅叉) 
T50n2059_p0419c11║　晉淮陽支孝龍 
T50n2059_p0419c12║　晉豫章山康僧淵(康法暢　支敏度) 
T50n2059_p0419c13║　晉高邑竺法雅(毘浮　曇相　曇習) 
T50n2059_p0419c14║　晉中山康法朗(令韶) 
T50n2059_p0419c15║　晉燉煌竺法乘(竺法行　竺法存) 
T50n2059_p0419c16║　晉剡東仰山竺法潛(竺法友　竺法蘊　竺法濟　康法讖) 
T50n2059_p0419c17║　晉剡沃洲山支遁(支法度　竺法仰) 
T50n2059_p0419c18║　晉剡山于法蘭(竺法興　支法淵　于法道) 
T50n2059_p0419c19║　晉剡白山于法開(于法威) 
T50n2059_p0419c20║　晉燉煌于道邃 
T50n2059_p0419c21║　晉剡葛峴山竺法崇(道寶) 
T50n2059_p0419c22║　晉始寧山竺法義 
T50n2059_p0419c23║　晉東莞竺僧度(竺慧超) 
T50n2059_p0419c24║高僧傳第五卷(義解二十五人) 
T50n2059_p0419c25║　晉長安五級寺釋道安(王嘉) 
T50n2059_p0419c26║　晉蒱阪釋法和 
T50n2059_p0419c27║　晉泰山崑崙巖竺僧朗(支　僧敦) 
T50n2059_p0419c28║　晉京師瓦官寺竺法汰(曇壹　曇貳) 
T50n2059_p0419c29║　晉飛龍山釋僧先(道護) 
T50n2059_p0420a01║　晉荊州上明竺僧輔 
T50n2059_p0420a02║　晉京師瓦官寺竺僧敷 
T50n2059_p0420a03║　晉荊州長沙寺釋曇翼(僧衛) 
T50n2059_p0420a04║　晉荊州長沙寺釋法遇 
T50n2059_p0420a05║　晉荊州上明釋曇徽 
T50n2059_p0420a06║　晉長安覆舟山釋道立(僧常　法濬) 
T50n2059_p0420a07║　晉長沙寺釋曇誡 
T50n2059_p0420a08║　晉於替青山竺法曠 
T50n2059_p0420a09║　晉吳虎丘東寺竺道壹(帛道猷　道寶　道施) 
T50n2059_p0420a10║　晉山陰嘉祥寺釋慧虔(曇誡　智明) 
T50n2059_p0420a11║高僧傳第六卷(義解三十三人) 
T50n2059_p0420a12║　晉廬山釋慧遠 
T50n2059_p0420a13║　晉蜀龍淵寺釋慧持(慧巖　僧恭　道泓　曇蘭) 
T50n2059_p0420a14║　晉廬山釋慧永(僧融) 
T50n2059_p0420a15║　晉廬山釋僧濟 
T50n2059_p0420a16║　晉新陽釋法安 
T50n2059_p0420a17║　晉廬山釋曇邕 
T50n2059_p0420a18║　晉吳臺寺釋道祖(慧要　曇順　曇說　法幽　道恒　道授) 
T50n2059_p0420a19║　晉長安大寺釋僧[(丰*力)/石](弘覺) 
T50n2059_p0420a20║　晉彭城郡釋道融 
T50n2059_p0420a21║　晉長安釋曇影 
T50n2059_p0420a22║　晉長安釋僧叡(僧揩) 
T50n2059_p0420a23║　晉長安釋道恒(道標) 
T50n2059_p0420a24║　晉長安釋僧肇 
T50n2059_p0420a25║高僧傳第七卷(義解四三十二人) 
T50n2059_p0420a26║　宋京師龍光寺竺道生(寶林　法寶　慧生) 
T50n2059_p0420a27║　宋京師烏衣寺釋慧叡 
T50n2059_p0420a28║　宋京師東安寺釋慧嚴(法智) 
T50n2059_p0420a29║　宋京師道場寺釋慧觀(僧馥　法業) 
T50n2059_p0420b01║　宋京師祇洹寺釋慧義(僧睿) 
T50n2059_p0420b02║　宋京師彭城寺釋道淵(慧琳) 
T50n2059_p0420b03║　宋京師彭城寺釋僧弼 
T50n2059_p0420b04║　宋東阿釋慧靜 
T50n2059_p0420b05║　宋京師祇洹寺釋僧苞(法和) 
T50n2059_p0420b06║　宋餘杭方顯寺釋僧詮 
T50n2059_p0420b07║　宋江陵辛寺釋曇鑒(道海　慧龕　慧恭　曇泓　道廣) 
T50n2059_p0420b08║　宋廬山凌雲寺釋慧安 
T50n2059_p0420b09║　宋淮南中寺釋曇無成(曇冏) 
T50n2059_p0420b10║　宋京師靈味寺釋僧含(道含) 
T50n2059_p0420b11║　宋江陵瑟琶寺釋僧徹(僧莊) 
T50n2059_p0420b12║　宋吳虎丘山釋曇諦 
T50n2059_p0420b13║　宋壽春石澗寺釋僧導(僧因　僧音　僧成) 
T50n2059_p0420b14║　宋蜀武擔寺釋道汪(普明　道誾) 
T50n2059_p0420b15║　宋山陰天柱山釋慧靜 
T50n2059_p0420b16║　宋長沙麓山釋法愍(僧宗) 
T50n2059_p0420b17║　宋京師北多寶寺釋道亮(靜林　慧隆) 
T50n2059_p0420b18║　宋丹陽釋梵敏(僧籥) 
T50n2059_p0420b19║　宋京師中興寺釋道溫(僧慶　慧定　慧嵩) 
T50n2059_p0420b20║　宋京師中興寺釋曇斌(曇濟　曇宗) 
T50n2059_p0420b21║　宋京師何園寺釋慧亮 
T50n2059_p0420b22║　宋下定林寺釋僧鏡(曇隆) 
T50n2059_p0420b23║　宋京師靈根寺釋僧瑾(曇度　玄運) 
T50n2059_p0420b24║　宋京師興皇寺釋道猛(道堅　慧鸞　慧敷　慧訓　道明) 
T50n2059_p0420b25║　宋山陰靈嘉寺釋超進(曇機　道憑) 
T50n2059_p0420b26║　宋吳興小山釋法瑤(曇瑤) 
T50n2059_p0420b27║　宋京師新安寺釋道猷(道慈　慧整　覺世) 
T50n2059_p0420b28║　宋京師冶城寺釋慧通 
T50n2059_p0420b29║高僧傳第八卷(義解五二十七人) 
T50n2059_p0420c01║　齊偽魏濟州釋僧淵(慧記　道登) 
T50n2059_p0420c02║　齊偽魏釋曇度 
T50n2059_p0420c03║　齊京師莊嚴寺釋道慧(玄趣　僧達) 
T50n2059_p0420c04║　齊京師中興寺釋僧鍾(曇纖　曇遷　僧表　僧最　敏達　僧寶) 
T50n2059_p0420c05║　齊京師天保寺釋僧盛 
T50n2059_p0420c06║　齊京師湘官寺釋弘充(法鮮) 
T50n2059_p0420c07║　齊高昌郡釋智林 
T50n2059_p0420c08║　齊京師靈根寺釋法瑗(法愛　法常　智興) 
T50n2059_p0420c09║　齊蜀齊后山釋玄暢 
T50n2059_p0420c10║　齊上定林寺釋僧遠(道憑　法令　慧泰) 
T50n2059_p0420c11║　齊荊州竹林寺釋僧慧(曇慎　慧敞　僧岫) 
T50n2059_p0420c12║　齊上定林寺釋僧柔(弘稱　僧拔　慧熙) 
T50n2059_p0420c13║　齊山陰法華山釋慧基(曾行　慧恢　道旭　慧求　慧深　法洪) 
T50n2059_p0420c14║　齊京師謝寺釋慧次(僧寶　僧智　法珍　僧嚮　僧猛　法寶　慧調) 
T50n2059_p0420c15║　齊京師何園寺釋慧隆(智誕　僧辯　僧賢　通慧　法度) 
T50n2059_p0420c16║　齊京師太昌寺釋僧宗(曇准　法身　法真　慧令　僧賢　法仙　法最　僧敬　道文) 
T50n2059_p0420c17║　齊京師中興寺釋法安(慧光　敬遺　光贊　慧福　道宗) 
T50n2059_p0420c18║　齊京師中興寺釋僧印(慧龍) 
T50n2059_p0420c19║　齊瑯琊[山*聶]山釋法度(法紹　僧朗　慧開　法開　僧紹) 
T50n2059_p0420c20║　梁京師治城寺釋智秀(法整　僧若　僧璿　道乘) 
T50n2059_p0420c21║　梁荊州釋慧琳 
T50n2059_p0420c22║　梁京師靈曜寺釋僧盛(法欣　智敞　法冏　僧護　僧韶) 
T50n2059_p0420c23║　梁山陰雲門山寺釋智順 
T50n2059_p0420c24║　梁京師靈味寺釋寶亮(道明　僧成　僧寶) 
T50n2059_p0420c25║　梁上定林寺釋法通(聖進) 
T50n2059_p0421a01║　梁京師招提寺釋慧集 
T50n2059_p0421a02║　梁剡法華臺釋曇斐(法藏　明度) 
T50n2059_p0421a03║高僧傳第九卷(神異上四人) 
T50n2059_p0421a04║　晉鄴中竺佛圖澄(道進) 
T50n2059_p0421a05║　晉羅浮山單道開 
T50n2059_p0421a06║　晉常山竺佛調 
T50n2059_p0421a07║　晉洛陽耆域 
T50n2059_p0421a08║高僧傳第十卷(神異下十六人) 
T50n2059_p0421a09║　晉洛陽盤鴟山揵陀勒 
T50n2059_p0421a10║　晉洛陽婁至山呵羅竭 
T50n2059_p0421a11║　晉襄陽竺法慧(范材) 
T50n2059_p0421a12║　晉洛陽大市寺安慧則(慧持) 
T50n2059_p0421a13║　晉長安涉公 
T50n2059_p0421a14║　晉西平釋曇霍 
T50n2059_p0421a15║　晉上虞龍山史宗 
T50n2059_p0421a16║　宋京師杯度 
T50n2059_p0421a17║　宋偽魏長安釋曇始 
T50n2059_p0421a18║　宋高昌釋法朗(法整) 
T50n2059_p0421a19║　宋岷山通雲寺邵碩 
T50n2059_p0421a20║　宋江陵琵琶寺釋慧安(僧覽　法衛) 
T50n2059_p0421a21║　齊京師枳園寺沙彌釋法匱(法揩) 
T50n2059_p0421a22║　齊荊州釋僧慧(慧遠) 
T50n2059_p0421a23║　齊壽春釋慧通 
T50n2059_p0421a24║　梁京師釋保誌(道香　僧朗) 
T50n2059_p0421a25║高僧傳第十一卷(習禪　明律) 
T50n2059_p0421a26║　習禪(二十一人) 
T50n2059_p0421a27║　晉江左竺僧顯 
T50n2059_p0421a28║　晉剡隱岳山帛僧光 
T50n2059_p0421a29║　晉始豐赤城山竺曇猷(慧開　慧真) 
T50n2059_p0421b01║　晉長安釋慧嵬 
T50n2059_p0421b02║　晉廣漢閻興寺釋賢護 
T50n2059_p0421b03║　晉始豐赤城山支曇蘭 
T50n2059_p0421b04║　晉蜀石室山釋法緒 
T50n2059_p0421b05║　晉偽魏平城釋玄高(慧崇) 
T50n2059_p0421b06║　宋長安寒山釋僧周(僧亮) 
T50n2059_p0421b07║　宋長安太后寺釋慧通 
T50n2059_p0421b08║　宋餘杭釋淨度 
T50n2059_p0421b09║　宋始豐瀑布山釋僧從 
T50n2059_p0421b10║　宋廣漢釋法成 
T50n2059_p0421b11║　宋京師中興寺釋慧覽 
T50n2059_p0421b12║　宋荊州長沙寺釋法期(道果) 
T50n2059_p0421b13║　宋成都釋道法 
T50n2059_p0421b14║　宋蜀安樂寺釋普恒 
T50n2059_p0421b15║　齊京師靈鷲寺釋僧審(僧謙　法隱　超志　法達　慧勝) 
T50n2059_p0421b16║　齊武昌樊山釋法悟(道濟) 
T50n2059_p0421b17║　齊錢塘靈苑山釋曇超 
T50n2059_p0421b18║　齊始豐赤城山釋慧明 
T50n2059_p0421b19║　明律(十三人) 
T50n2059_p0421b20║　宋江陵釋慧猷 
T50n2059_p0421b21║　宋吳閑居寺釋僧業(慧光) 
T50n2059_p0421b22║　宋京師長樂寺釋慧詢 
T50n2059_p0421b23║　宋京師莊嚴寺釋僧璩(道遠) 
T50n2059_p0421b24║　宋彭城郡釋道儼(慧曜) 
T50n2059_p0421b25║　宋江陵釋僧隱(成具) 
T50n2059_p0421b26║　宋廣漢釋道房 
T50n2059_p0421b27║　宋京師閑心寺釋道營(慧祐) 
T50n2059_p0421b28║　齊鍾山靈曜寺釋志道(超度) 
T50n2059_p0421b29║　齊京師多寶寺釋法穎(慧文) 
T50n2059_p0421c01║　齊蜀靈建寺釋法琳 
T50n2059_p0421c02║　齊京師安樂寺釋智稱(聰超) 
T50n2059_p0421c03║　梁京師建初寺釋僧祐 
T50n2059_p0421c04║高僧傳第十二卷(亡身　誦經) 
T50n2059_p0421c05║　亡身(十一人) 
T50n2059_p0421c06║　晉霍山釋僧群 
T50n2059_p0421c07║　宋彭城駕山釋曇稱 
T50n2059_p0421c08║　宋高昌釋法進(僧導) 
T50n2059_p0421c09║　宋魏郡廷尉寺釋僧富 
T50n2059_p0421c10║　宋偽秦蒱阪釋法羽(慧始) 
T50n2059_p0421c11║　宋臨川招提寺釋慧紹(僧要) 
T50n2059_p0421c12║　宋廬山招隱寺釋僧瑜 
T50n2059_p0421c13║　宋京師竹林寺釋慧益 
T50n2059_p0421c14║　宋蜀武擔寺釋僧慶 
T50n2059_p0421c15║　齊隴西釋法光 
T50n2059_p0421c16║　齊交阯仙山釋曇弘 
T50n2059_p0421c17║　誦經(二十一人) 
T50n2059_p0421c18║　晉河陰白馬寺釋曇邃 
T50n2059_p0421c19║　晉越城寺釋法相(曇蓋　僧法) 
T50n2059_p0421c20║　晉山陰顯義寺竺法純 
T50n2059_p0421c21║　晉蜀三賢寺釋僧生 
T50n2059_p0421c22║　宋剡法華臺釋法宗 
T50n2059_p0421c23║　宋京師南澗寺釋道冏 
T50n2059_p0421c24║　宋廬山釋慧慶 
T50n2059_p0421c25║　宋臨渭釋普明 
T50n2059_p0421c26║　宋京師道場寺釋法莊 
T50n2059_p0421c27║　宋京師瓦官寺釋慧果 
T50n2059_p0421c28║　宋京師東安寺釋法恭(僧恭) 
T50n2059_p0421c29║　宋京師彭城寺釋僧覆(慧琳) 
T50n2059_p0422a01║　齊京師高座寺釋慧進(僧念) 
T50n2059_p0422a02║　齊永興柏林寺釋弘明 
T50n2059_p0422a03║　齊京師靈根寺釋慧豫(法音) 
T50n2059_p0422a04║　齊上定林寺釋道崇 
T50n2059_p0422a05║　齊上定林寺釋超辯(法明　僧志　法定) 
T50n2059_p0422a06║　齊山陰天柱山釋法慧(曇遊) 
T50n2059_p0422a07║　齊京師後岡釋僧侯(慧溫) 
T50n2059_p0422a08║　梁上定林寺釋慧彌(法仙) 
T50n2059_p0422a09║　梁富陽齊堅寺釋道琳 
T50n2059_p0422a10║高僧傳第十三卷(興福　經師　導師) 
T50n2059_p0422a11║　興福(十四人) 
T50n2059_p0422a12║　晉并州竺慧達 
T50n2059_p0422a13║　晉武陵平山釋慧元(竺慧直) 
T50n2059_p0422a14║　晉京師瓦官寺釋慧力 
T50n2059_p0422a15║　晉京師安樂寺釋慧受 
T50n2059_p0422a16║　宋京師崇明寺釋僧慧 
T50n2059_p0422a17║　宋山陰法華山釋僧翼 
T50n2059_p0422a18║　宋豫州釋僧洪 
T50n2059_p0422a19║　宋京師釋僧亮 
T50n2059_p0422a20║　宋京師延賢寺釋法意 
T50n2059_p0422a21║　齊南海雲峰寺釋慧敬 
T50n2059_p0422a22║　齊南海藏薇山釋法獻 
T50n2059_p0422a23║　齊上定林寺釋法獻(玄暢) 
T50n2059_p0422a24║　梁剡石城山釋僧護 
T50n2059_p0422a25║　梁京師正覺寺釋法悅 
T50n2059_p0422a26║　經師(十一人) 
T50n2059_p0422a27║　晉中山帛法橋 
T50n2059_p0422a28║　晉京師建初寺支曇籥 
T50n2059_p0422a29║　宋京師祇洹寺釋法平 
T50n2059_p0422b01║　宋京師白馬寺釋僧饒 
T50n2059_p0422b02║　宋安樂寺釋道慧 
T50n2059_p0422b03║　宋謝寺釋智宗 
T50n2059_p0422b04║　齊烏衣寺釋曇遷 
T50n2059_p0422b05║　齊東安寺釋曇智 
T50n2059_p0422b06║　齊安樂寺釋僧辯 
T50n2059_p0422b07║　齊白馬寺釋曇憑 
T50n2059_p0422b08║　齊北多寶寺釋慧忍 
T50n2059_p0422b09║　唱導(十人) 
T50n2059_p0422b10║　宋京師祇洹寺釋道照 
T50n2059_p0422b11║　宋長干寺釋曇穎 
T50n2059_p0422b12║　宋瓦官寺釋慧璩 
T50n2059_p0422b13║　宋靈味寺釋曇宗 
T50n2059_p0422b14║　宋中寺釋曇光 
T50n2059_p0422b15║　齊興福寺釋慧芬 
T50n2059_p0422b16║　齊興福寺釋道儒 
T50n2059_p0422b17║　齊瓦官寺釋慧重 
T50n2059_p0422b18║　齊正勝寺釋法願 
T50n2059_p0422b19║　齊濟隆寺釋法鏡 
T50n2059_p0422b20║　右十三卷十科凡二百五十七人。 
T50n2059_p0422b21║弟子孤子曼穎。頓首和南。一日蒙示所撰 
T50n2059_p0422b22║高僧傳。並使其掎摭力尋始竟。但見偉才。 
T50n2059_p0422b23║紙弊墨渝迄未能罷。若迺至法既被名德已 
T50n2059_p0422b24║興。年幾五百時經六代。自摩騰法蘭發軫西 
T50n2059_p0422b25║域。安侯支讖荷錫東都。雖跡標出沒行實深 
T50n2059_p0422b26║淺。咸作舟梁大為利益。固宜緇素傳美鉛 
T50n2059_p0422b27║槧定辭照示後昆揄揚往秀。而道安羅什 
T50n2059_p0422b28║間表秦書。佛澄道進雜聞趙刪。晉史見捨恨 
T50n2059_p0422b29║局當時。宋典所存頗因其會。兼且攙出君台 
T50n2059_p0422c01║之記。糅在元亮之說。感應或所商搉。幽明不 
T50n2059_p0422c02║無梗概泛顯傍文未足光闡。間有諸傳又 
T50n2059_p0422c03║非隱括。景興偶採居山之人。僧寶偏綴遊方 
T50n2059_p0422c04║之士。法濟唯張高逸之例。法安止命志節之 
T50n2059_p0422c05║科。康泓專紀單開。王秀但稱高座。僧瑜卓 
T50n2059_p0422c06║爾獨載。玄暢超然孤錄。唯釋法進所造。王巾 
T50n2059_p0422c07║有著意。存該綜可擅一家。然進名博而未廣。 
T50n2059_p0422c08║巾體立而不就。梁來作者亦有病諸。僧祐成 
T50n2059_p0422c09║蘭既同法濟之責。孝秀染毫復獲景興之誚。 
T50n2059_p0422c10║其唱公纂集最實近之。求其鄙意更恨煩冗。 
T50n2059_p0422c11║法師此製始所謂不刊之鴻筆也。綿[一/旦]古 
T50n2059_p0422c12║今包括內外。屬辭比事不文不質。謂繁難省 
T50n2059_p0422c13║云約豈加。以高為名既使弗逮者恥。開例成 
T50n2059_p0422c14║廣足使有善者勸。向之二三諸子前後撰述。 
T50n2059_p0422c15║豈得挈長量短同年共日而語之哉。信門徒 
T50n2059_p0422c16║竟無一言可豫。市肆空設千金之賞。方入簉 
T50n2059_p0422c17║龍函上登麟閣。出內瓊笈卷舒王笥弟子 
T50n2059_p0422c18║雖實不敏少嘗好學。頃日尪餘觸途多昧。且 
T50n2059_p0422c19║獲披來帙斯文在斯。鑽仰弗暇討論何所。 
T50n2059_p0422c20║誠非子通見元則之論。良愧處道知休奕之 
T50n2059_p0422c21║書。徒深謝安慕竺曠風流殷浩憚支遁才俊 
T50n2059_p0422c22║耳。不見旬日窮情已勞。扶力此白以伐訴 
T50n2059_p0422c23║盡。弟子孤子王曼穎頓首和南。 
T50n2059_p0422c24║君白一日以所撰高僧傳相簡。意存箴艾。而 
T50n2059_p0422c25║來告累紙。更加拂拭。顧惟道藉人弘理由教 
T50n2059_p0422c26║顯。而弘道釋教莫尚高僧。故漸染以來昭 
T50n2059_p0422c27║明遺法。殊功異行列代而興。敦厲後生理宜 
T50n2059_p0422c28║綜綴。貧道少乏懷書抱筴自課之勤長慕鉛 
T50n2059_p0422c29║墨塗青揚善之美。故於聽覽餘閒厝心傳錄。 
T50n2059_p0423a01║每見一分可稱。輒有懷三省。但歷尋眾記繁 
T50n2059_p0423a02║約。或編不同列參差。或行事出沒。已詳別序 
T50n2059_p0423a03║兼具來告。所以不量寸管。輒樹十科。商搉 
T50n2059_p0423a04║條流。意言略舉而筆路蒼茫。辭語陋拙。本以 
T50n2059_p0423a05║自備疏遺。豈宜濫入高聽檀越既學兼孔釋 
T50n2059_p0423a06║解貫玄儒。抽入綴藻內外淹劭。披覽餘暇脫 
T50n2059_p0423a07║助詳閱。故忘鄙俚用簡龍門。然事高辭野久 
T50n2059_p0423a08║懷多愧。來告吹噓更增[怡-台+典][怡-台+墨]。今以所著贊論 
T50n2059_p0423a09║十科。重以相簡。如有紕謬請備斟酌。釋 
T50n2059_p0423a10║君白。 
T50n2059_p0423a11║　此傳是會稽嘉祥寺慧皎法師所撰。法師 
T50n2059_p0423a12║　學通內外善講經律。著涅槃疏十卷梵網 
T50n2059_p0423a13║　戒等義疏。並為世軌。又著此高僧傳十 
T50n2059_p0423a14║　三卷。梁末承聖二年太歲癸酉避侯景難 
T50n2059_p0423a15║　來至湓城。少時講說。甲戌年二月捨化。 
T50n2059_p0423a16║　時年五十有八江州僧正慧恭經始葬 
T50n2059_p0423a17║　廬山禪閣寺墓。龍光寺僧果同避難在 
T50n2059_p0423a18║　山。遇見時事聊記之云爾。 
T50n2059_p0423a19║高僧傳序錄卷第十四
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.