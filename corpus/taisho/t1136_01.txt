佛說一切諸如來心光明加持普  賢菩薩延命金剛最勝陀羅尼經
大興善寺開府儀同三司肅國公特  進試鴻臚贈司空諡大辨正廣智食  邑三千戶師子國三藏沙門不空譯

[0579a09]  如是我聞。一時佛在殑伽河側。與諸大比丘  僧菩薩摩訶薩天人眾俱。爾時會中有普賢  菩薩。住如來祕密三摩地。從三昧起。現大神
通力。諸佛加持宣金剛壽命陀羅尼。令諸眾  生增壽命故無夭橫死。亦令獲得金剛壽命  堅固不壞。成就菩提到不退地。爾時世尊於
心轉光明召集十方世界恒河沙諸佛。滿虛  空中。各放光明如因陀羅網。以光明照觸普  賢菩薩令宣說金剛壽命經。

[0579a18]  爾時普賢菩薩得諸佛心印。即住金剛壽命  三昧耶。於身毛孔中放無量微塵等數光遍  十方界。以自在神通力即說。陀羅尼曰。

[0579a21]  怛儞也  (二合)  他  (一)  者隷者攞者隷  (二)  尾曩知  (三)  娑  縛  (二合)  悉底  (二合)  計
(四)  斫羯  [口*束*頁]  (二合)  誐爾  (五)  鉢囉  (二合)  捨漫覩  (六)  薩嚩路誐  (引)  薩嚩娑怛嚩  (二合)  南
(七)  阿曩  [齒*束]  (八)  句曩  [齒*束]  (九)  摩賀曩  [齒*束]  (十)  者隷者隷  (十  一)  係摩誤憍
(二合反)  哩  (十二)  係摩儞鏟禰  (十三)  係摩  尸棄  (十四)  矯囉吠  (十五)  矯囉悌  (十六)  係俱囉吠  (十七)
俱囉  [口*梨]  (十八)  俱囉摩底  (十九)  微捨摩寧摩寧  (二十)  戍  秫  毘嚩  (二合二十一)  阿者梨  (二十二)  微者梨
(二十三)  摩尾  覽嚩  (二十四)  呼牟呼牟  (二十五)  唵嚩日囉  (二合)  諭曬娑  嚩  (二合)  賀

[0579b02]  說是陀羅尼已。大地山河悉皆振動。地獄摧  碎宮震動。病苦眾生當時蘇息。會中有無量  執金剛神。異口同音亦共宣說。諸大菩薩摩
訶薩眾悉助延命宣說陀羅尼令獲金剛壽命。

[0579b06]  爾時十方塵沙諸佛心印加持。令普賢菩薩  及四天王增得金剛壽命。爾時世尊彈指讚  嘆。汝能快善利益眾生。若有善男子善女人。
怖畏夭橫非命及不祥事。即以沐浴著新淨  衣燒香散花。持我延命心真言。即增壽。若有  病苦眾生。求長壽故離於病苦。即建立道場。
於清淨屋舍。或就伽藍。請三七比丘清淨僧。  轉讀此經各四十九遍。別持是陀羅尼滿十  萬遍。即獲壽命。病者即於夜夢自見殊勝境
界。我此延命法先須彩書普賢菩薩。如滿月  童子形。五佛頭冠。右手持金剛杵。左手持召  集金剛鈴。契鬘縱緩帶坐千葉寶華。下有白
象王象有三頭。鼻卷獨股杵。各具六牙。其象  四足踏一大金剛輪。輪下有五千群象。各負  其輪。於菩薩身放百寶光。光外盡白月輪眾
彩莊嚴盡得其像敬於清淨處建立道場。令  清淨僧持是真言。及轉此經乃至書寫。及持  金剛壽命陀羅尼滿十萬遍。即增壽命除夭  橫故。

[0579b25]  爾時四天王等承佛加持助普賢菩薩延命各  立誓言。娑婆世界南贍部洲但有此經法流  行之處。我等四王即為結護令無夭橫。如有
此經清淨道場如不降赴。願我失此威光損  我果報。退失菩提心不得解脫。

[0579c01]  爾時十方如來加持一切執金剛菩薩。異口  同音亦說延命陀羅尼曰。

[0579c03]  唵嚩日羅  (二合)  諭勢吽吽尸棄娑嚩  (二合)  賀

[0579c04]  如是說已。一切如來十方執金剛菩薩隱於  虛中已不現。

[0579c06]  爾時毘沙門天王白佛言。世尊我亦以助佛  神力加持護念除非命故說陀羅尼曰。

[0579c08]  唵嚩日囉  (二合)  諭勢。濕吠帝濕吠帝濕吠多隷  理娑嚩  (二合)  賀

[0579c10]  說是陀羅尼已。令一切眾生獲得壽命無夭  橫故。

[0579c12]  爾時毘樓勒叉天王白佛言。世尊我亦以助  佛神力宣說延命陀羅尼曰。

[0579c14]  唵嚩日羅  (二合)  諭勢摩蹬儗摩蹬儗摩蹬儗儞  輸摩輸謀嚩  (二合)  賀

[0579c16]  說是陀羅尼已。獲得壽命無夭橫故。

[0579c17]  爾時毘樓博叉天王白佛言。世尊我亦以助  佛神力故助宣延命陀羅尼曰。

[0579c19]  唵嚩日羅  (二合)  諭勢者理者理者理隷

[0579c20]  說是陀羅尼令諸眾生獲金剛壽命無夭橫故。

[0579c21]  爾時提頭賴吒天王白佛言。世尊我亦以佛  神力宣說延命陀羅尼曰。

[0579c23]  唵嚩日羅  (二合)  諭勢未臨嚩嚩嚩娑嚩  (二合)  賀

[0579c24]  說是陀羅尼已。令諸眾生獲金剛壽命無夭  橫故。

[0579c26]  爾時佛告四天王言。若有眾生怖畏死難病  苦夭橫。有如是苦。但書寫此經受持讀誦。或  別持此陀羅尼。或畫普賢延命像。作此方法
依月一日八日十五日。建立道場燒四十九  燈。花香果藥各置十六器散於壇上。合掌禮  拜高聲讚詠此陀羅尼。及懺悔往咎。不墮三
惡道。捨此身獲得金剛壽命更不輪迴。若有  比丘尼及四眾。轉讀此經而不廢忘。離於短  命夭橫之怖。及夜惡夢厭魅呪咀惡形羅剎
鳥鳴百怪之屬。亦不為水火兵毒之所傷害。  一切諸佛及大菩薩攝受護念。亦得諸佛之  所護念。

[0580a09]  爾時世尊說是經已。菩薩摩訶薩天人四眾  及毘沙門天王等一切大眾。皆大歡喜信受  奉行。

佛說一切如來心光明加持普賢菩薩延命金  剛最勝陀羅尼經

* * *

【經文資訊】大正藏第 20 冊 No. 1136 佛說一切諸如來心光明加持普賢菩薩延命金剛最勝陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
