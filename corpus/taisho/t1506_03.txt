三法度論卷下
東晉罽賓三藏瞿曇僧伽提婆譯

依品第三

[0025b06]  問：已說德及惡。云何為依？

[0025b06]  答：依者，陰、界、入。陰、  界、入者，此三是依，可依故說依。可依者是  立義。眾生於陰、界、入作依，行德及惡，是故當
知此是德惡所依。

[0025b09]  問：云何為陰？

[0025b09]  答：陰者，色、行、  知。色、行、知者，此三當知是陰。陰、積聚、束，同一  義。於中青黃赤白、麁細長短方圓比，當知總
是色陰。於中色者，四大及四大所造可見不  可見，是說色陰。四大及造色者，是二種：可  見及不可見。可見者，謂眼所見。不可見者，是
聲香味細滑。眼耳鼻舌身及四大。

[0025b15]  問：說色者  四大及四大造，此中四大尚不知，況復四大  造！云何為四大？

[0025b17]  答：大者，地、水、火、風。此地、水、火、  風，假名是大。是色一一及合，於中堅相地、濕
相水、熱相火、動相風。彼造色者，烟、雲霧、影、  闇明、日，五色五情如是比。

[0025b21]  問：已說色陰。云何為行？

[0025b21]  答：行者，依身、口、心。此  依於身故說依身，依於口故說依口，依於心  故說依心。依身、口、心作行，作有為行故說行。
如佛契經說：「色者有為行，彼復更作，如子  復造子。」如色，當知五陰亦如是。彼無量種無  量合作已，謂之五陰，如穀聚。行者：福、非福、  不動，是三說行。

[0025b27]  問：云何為知？

[0025b27]  答：知者，痛、想、  識。此三是知，亦說道法，以道不相離故。如世  尊說：「若痛者即是知。」

[0025b29]  問：云何為痛？

[0025b29]  答：痛者，樂、  苦、不苦不樂痛。痛性說痛。痛無所由，痛痛即  能痛。若痛有由者，應有異命。若即能痛者，
應即是命；但痛非命，故痛性是痛。是分別字  者，說此痛三種：樂痛、苦痛、不苦不樂痛。是各  各相緣，緣樂痛有苦痛，緣苦痛有樂痛，緣俱
有不苦不樂痛。如世尊說：「樂痛與苦痛對，苦  痛與樂痛對，樂苦痛與不苦不樂痛對。」對者  是怨敵義。

[0025c08]  問：云何樂痛？

[0025c08]  答：樂者，欲、不惡、無著  生。樂痛者有三種：欲生、不惡生、無著生。於中  欲生者，行五欲悅樂。不惡生者，不惡名說不
增惡。是行善無欲戒，於戒不悔，意由此悅  樂。無著生者，伏根離五欲，無亂意行禪無  量等時悅樂，是說無著生。無著名不著，於  根義亦復說不染。是說樂痛三種。

[0025c14]  問：云何苦  痛？

[0025c15]  答：苦者，生、老、死。生、老、死者，此三是苦痛。於  中生苦如生癰，老苦如初發癰，死苦如已發  癰深入骨節中。復次生故有一切苦，故曰生
苦。如世尊說：「生故有截手足如是比。」老苦者  色壯力壞故，死苦者愛相別離故。是謂苦痛。

[0025c20]  問：云何不苦不樂痛？

[0025c20]  答：不苦不樂者，三界。若  不苦不樂者，當知是三界。不苦不樂者，障礙  於苦樂。是三界後當說。若使不苦不樂是三
界，制前說苦樂，當知非以樂苦三界。欲界三  痛、色界二樂及不苦不樂、無色界一不苦不  樂。是故不苦不樂當知三界。

[0025c25]  問：是痛為何依？

[0025c26]  答：樂者多欲所依，苦者多恚所依，不苦不樂  者多癡所依。所以者何？有樂痛無欲，能除  欲，如三禪中苦痛。無恚，如世尊頭痛及傷腳
不起恚。不苦不樂覺第四禪及四無色定，彼  中無癡能除癡。若爾者，隨義可得說。

[0026a01]  問：彼從  何生？

[0026a02]  答：彼業、逼、界，生彼樂痛苦痛不苦不樂  痛。當知從業生、逼生、界生，非自然、非偶爾。

[0026a03]  問：  業者無量種，此中說何業？

[0026a04]  答：業生者，福、非  福、不動。此樂痛、苦痛、不苦不樂痛，從此三業  福、非福、不動中生。如義，樂痛從福生，苦痛從
罪生，不苦不樂痛從不動生。於中福者，能除  惡行，是四禪為首。非福者，是惡行。不動者，  第四禪及無色。

[0026a09]  問：如前已說福者施戒修，修  者即是禪無量及無色。今云何別說樂痛從  福生？

[0026a11]  答：別說無咎，以眾多聚故此別說。禪  如所說。與比丘三衣別，與佛護鉢不可以佛  護，亦是比丘故與三衣鉢，而比丘異於佛護
者，應與彼衣。如是修者禪無量無色，福者  三禪。若不分別三禪，於修應有過，眾多聚  故。

[0026a16]  問：云何逼生？

[0026a16]  答：逼生者，己、他、俱。逼生痛三  種：為己、為他、為俱。逼者二種：為樂、為苦。於  中為己者，如以刀自刺，若後以旃檀藥塗。為
他者，如擊破他頭，復治以藥。為俱者，如語人  使擊破我頭已，復以藥塗。如是盡當知是謂  逼生苦。

[0026a21]  問：云何界生？

[0026a21]  答：界生者，時、惡、患。

[0026a21]  問：界  者已說欲、色、無色界。云何即是耶？

[0026a22]  答：此非界  者，離眾生，是三種想：時、惡、患。此界是假想。於  中時者，夏、冬、春。夏、冬、春者，當知此三是時。夏
者澹增長，冬者涎唾增長，春者風增長。如  醫方說時故有樂痛，是謂三時。

[0026a26]  問：云何惡？為  惡行、愛無明耶？答不破壞法身，此說壞四大  身。

[0026a28]  問：云何惡？

[0026a28]  答：惡者，風澹涎唾。此風澹涎唾  壞四大身，由是故生痛。

[0026a29]  問：云何患？

[0026a29]  答：患者，眾  生因離患多。若眾生因離生苦。牆壁樹山  巖崩。因者，因己、他、俱，是謂痛。

[0026b02]  問：云何想？

[0026b02]  答：  想者，有想、無想、無所想觀差別。想者，說是受  形像差別。此中有想、無想、無所想觀差別，是
同一義。於中有想者俱依，無想者不俱依。  如眾多瓶，或有人說是蜜瓶、是酥瓶，由此  想故想。若無蜜、無酥，是空受空想。如是聲
想比受差別，若遣聲比如是受。無所想者，此  無所有即捨。復次有欲說有所有是有欲，說  解脫處觀已無所有。復次有想者觀善識處，
無想者觀非想非非想處，無所想者觀無所  有處。

[0026b12]  問：云何識？

[0026b12]  答：識者，生，成、不成入。行名色  俱，依緣可得。識者，異種智，故說識。種種智故  說識。是三種：生、成入、不成入。依行、依名色、依
二緣，可得是三種。世尊十二緣起中說行緣  識，復說名色緣識，復說眼色緣生眼識。於中  種種行造生時，入母胎網俱生識。是謂行緣
生識，即於母胎中漸厚成諸入。已生識是名  色緣識。復次成入，諍不諍、入定不入定，緣根  及根義生識。是依二緣。緣者是依，不可無  依而生識，是謂俱依緣可得。

[0026b21]  問：如前已說戒  定智。何以復重說識？

[0026b22]  答：依智及所依是二種，  此是依、彼是所依。復次如說戒二種，如是此  中亦說二種無咎。

[0026b25]  依品第一真度說竟。

[0026b26]  問：已說陰。云何界？

[0026b26]  答：界者，欲、色、無色界。欲  界、色界、無色界，此三是界。持是業，故曰界。於  中住業，故曰界。是攝一切眾生，至無餘般  涅槃。

[0026b29]  問：云何欲界？

[0026b29]  答：欲界者，人、天、惡趣。人、天、  惡趣者，此略說欲界。於中住欲，故說欲界。持  欲，故說欲界。

[0026c02]  問：云何為人？

[0026c02]  答：人者，男女命根  所觀相。依四洲男根所觀相、女根所觀相。命  根所觀相，當知此一切是人。是一切亦依四
洲。於中女相謂之女，男相謂之男。

[0026c05]  問：命根所  觀相非為男女，是以命根別說耶？

[0026c06]  答：雖有  男女命根所觀相，此中說差別。不成男者，不  在男女根所觀相中，但有命根。所觀相住  膜漸厚有命根，而男女根未成，是謂差別。

[0026c10]  問：云何四洲？

[0026c10]  答：洲者，閻浮提、弗于逮、瞿耶  尼、欝單越，是說四洲。於中閻浮提所觀相，  故說閻浮提。隨方所觀相三，弗于逮、瞿耶尼、
欝單越。彼壽隨其數，樂具差別有限，展轉  有勝。

[0026c14]  問：天者，總名二種天：欲生及離欲。此中  云何說天？

[0026c15]  答：天者細滑、說、視欲生。說欲生者，  當知不說離欲。欲生天者三種：細滑欲生、說  欲生、視欲生。說欲生者，化樂天。彼若染污
心於染污心天女共語言，彼於爾時便成欲。  若一染污意者，不成欲，但歡樂。如此間人捉  時歡悅，彼亦如是。不染污意如母女。造化
妙境界悅樂於欲，故曰化樂天。視欲生者，他  化自在天。彼若共天女各各染著相視，彼於  爾時成欲。若一染著意不成欲，但歡樂。如此
間人抱時生樂，不染污意。如見他人，他所  化自在故，說他化自在天。

[0026c25]  問：是說視欲生天。  云何細滑欲生？

[0026c26]  答：細滑欲生者，兩兩、相抱、執  手。細滑欲生天三種：兩兩欲生、抱欲生、執  手欲生。於中兩兩欲生，後當說。抱欲生者，炎  磨天
(炎磨天，晉曰時分天也)  。彼各各染著意，若抱時便成  欲。一染著者不成欲，但歡悅。如此間人相抱  生樂。不染著意如他人。夜時時歡喜說樂，  故曰炎磨。

[0027a03]  問：云何執手欲生？

[0027a03]  答：執手欲生者，  兜率哆天  (兜率哆天，晉曰知足天也)  。彼若共天女各各染污  意執手，爾時成欲。一染著不成欲，但歡悅。如
此抱時生樂。無染污意如他人。自所有境界  知足，故說兜率哆。

[0027a07]  問：云何兩兩欲生？

[0027a07]  答：兩兩  欲生者，三十三、四王地，兩兩共事故，曰兩兩  欲生。彼一切欲事，具如前所說。但分別故，說
兩兩欲生天，如此間人。於中三十三天者，在  須彌山頂，彼行欲如人。四王者處中。地天者，  依此地樹山間居，愛樂樂境界。是一切名天
行欲。如人間無不淨而有氣，居止轉倍上，是  謂欲界天。

[0027a14]  問：云何惡趣？

[0027a14]  答：惡趣者，地獄、畜生、  餓鬼，此三是惡趣。此趣惡，故曰惡趣。惡者，  不可愛，故曰惡趣。

[0027a16]  問：云何地獄？

[0027a16]  答：地獄者，寒、  熱、邊。地獄：寒地獄、熱地獄、邊地獄。獄者，不可  樂，故曰地獄。是無量種，今當說。

[0027a18]  問：云何寒地  獄？

[0027a19]  答：寒地獄者，了叫喚、不了叫喚、不叫喚，  是三相觀相寒地獄。了叫喚、不了叫喚、極  惡喚呼，故曰叫喚。

[0027a21]  問：云何了叫喚？

[0027a21]  答：了叫喚  者，阿浮陀、泥羅浮陀、阿波跛。阿浮、泥羅浮  陀、阿波跛者，此三是了叫喚。阿浮陀者，是說
數。如摩竭國十芥子倉，各受二十佉梨，滿中  芥子。假使有人百年取一，猶可盡；阿浮陀地  獄，壽不可盡。二升名一阿勒，四阿勒為一獨
籠那，十六獨籠那為一佉梨，二十佉梨為一  倉，如是至十，阿浮陀地獄壽數當知，餘各轉  倍。復次阿浮陀者，似癰，阿浮陀地獄中由寒
身中生似癰，故曰阿浮陀。泥羅浮陀者，不似  癰，但舉身風吹脹滿故，說泥羅浮陀。阿波  跛者，為極寒風所吹，剝身皮肉落急戰，喚阿
波跛，故曰阿波跛。此三種了叫喚。

[0027b04]  問：云何不  了叫喚？

[0027b05]  答：不了叫喚者，阿吒鵂、吒鵂、優鉢羅。  阿吒鵂、吒鵂、優鉢羅，此三是不了叫喚。於中  阿吒鵂、吒鵂者，亦為極寒風所吹，剝身皮肉
落。彼不堪苦，或時大方便喚阿吒鵂、吒鵂。優  鉢羅者，極大寒風吹剝身皮肉落，因罪故自  體中生鐵葉纏身，如優鉢羅華。彼以誹謗
賢聖人故，墮優鉢羅地獄，常受如是苦。

[0027b11]  問：云  何不叫喚？

[0027b12]  答：不叫喚者，拘牟陀、須揵緹伽、分  陀梨伽、波曇摩，此四是不叫喚。而極寒風  吹身脹滿，使身如拘牟陀、須揵緹伽、分陀梨
伽、波曇摩，受困苦極呻吟住。彼以誹謗賢聖  人故，墮彼四種地獄，一切時受無量苦。是  一切十寒地獄，處在四洲間，著鐵圍大鐵
圍山底，仰向居止在闇中。寒風壞身體、大火  所然，身如燒竹  [竺-二+韋]  林聲駁駁，各各相觸生  想。亦復有餘眾生於中受苦。彼一切謗毀賢
聖故，受如是苦。如世尊說偈：

「泥羅浮有百千，　　阿浮陀三十五，  
是聖惡趣地獄，　　口及意惡願故。」

[0027b24]  是謂寒地獄。

[0027b24]  問：云何熱地獄？

[0027b24]  答：熱地獄者，有  主治、少主治、無主治。此三相觀相有主治、  少主治、無主治。主治者，是考掠。此多為眾生
所治、或不多為所治、或自治、或由罪自生、  或離眾生方便受大苦。

[0027b28]  問：云何有主治？

[0027b28]  答：有  主治者，活、行、黑繩。活、行、黑繩，此三是有主治。  活地獄者，獄卒以利刀斧解剝剉斬罪眾生，
如斬剉羊頭。皮肉解散已，彼罪緣未盡，以冷  風吹還生如故。復因惡罪，手自然生鐵爪，鋒  利猶若刀刃，形如半月。各各生怨結意：「彼曾
逼迫我，今復逼迫。」由此生恚，更相爴截也，  如刈竹  [竺-二+韋]  。彼於此間結恨心，死故生彼中。黑  繩地獄者，挓罪人著地，以黑繩絣段段斫
截。彼於此間以刀斫眾生故生彼。復次以熱  赤銅鐵鍱纏身，骨破髓血流出。彼於此間以  鞭杖加眾生，及出家不精進，受著信施衣故
生彼。極大暗冥苦烟熏，倒懸身使吸烟。彼於  此間以烟熏穴居眾生故。行地獄者，行列罪  眾生如屠肆者，截手足耳鼻及頭。本為屠
兒，故受如是苦。復次熱鐵地、駕鐵火車，獄卒  乘之，張眼  [口*戒]  喚叱叱便走。彼於此間乘象  馬比，驅使疲勞故墮彼中。婬犯他妻，驅上劍
樹自然火然，受如是苦。是謂有主治地獄。獄  卒者，以行緣故不被火燒，行報者不可思。

[0027c18]  問：  云何少主治地獄？

[0027c19]  答：少主治者，眾合、大哭、鐵  檻。眾合、大哭、鐵檻，此三是少主治地獄。眾  合地獄者，罪眾生畏地獄卒，無量百千走入
山間，入已前後自然生火遮彼，為火前後遮  已，兩兩山自合如磨，由此故血流如河、骨  肉爛盡。彼於此間喜磨眾生為首。復次火燒
大鐵臼，以杵擣百年，彼以罪緣故命不盡。  彼於此間以臼擣殺蚤虱及殛殺故。大哭  地獄者，大鐵山遍火然，四絕無行處。惡獄卒
無慈，瞋恚言：「欲何所趣？」無事與事，以火燒  鐵杵擊破其頭。彼於此間因苦萬民故生  彼中。鐵檻者，火然鐵地，驅罪眾生使入
中熬令熟。熟已復驅出，為惡狗所食。食肉盡，  風吹使生，還復如故，復已還驅使入。彼於此  間養蠶煮炙故生彼中。是謂少主治。

[0028a04]  問：云何  無主治？

[0028a05]  答：無主治者，哭、炙、無缺。哭、炙、無缺  者，此三是無主治。哭地獄者，火熾然鐵似如  龜甲，處極狹迮，各盛在中以鐵蓋覆，受如此
極苦。彼於此間焚燒曠野，及薰燒穴居眾生，  故生彼中。炙地獄者，大鐵山火焰相搏，以  鐵鏟鏟之，周匝猗炙。一面適熟，鏟自然轉
反覆顛倒。彼於此間貫刺殺人，故生彼中。無  缺地獄者，鐵地周匝火然，縱廣百由旬，四門  如城，以銅薄覆上，炎炎相續。罪眾生在中
積聚如薪，炎無罣礙，燋爛其身受苦無缺。彼  於此間殺父母、真人、惡意向佛使血出、鬪亂  眾僧，及作增上十不善業迹，故生彼中。是謂  無主治。

[0028a17]  問：云何邊地獄？

[0028a17]  答：邊地獄者，所在  處水間山間及曠野，獨一受惡業報，是謂邊  地獄。

[0028a19]  問：已說地獄。云何畜生？

[0028a19]  答：畜生者，陸、水、  空行，一切無足、二足、多足。陸行、水行、空行，此  三是畜生。陸行者，象馬牛羊驢騾駱駝為首。
水行者，魚摩竭失收摩賴為首。空行者，鳥及  蚊蚋為首。一切無足、二足、多足。無足者，蛇為  首。二足者，鳥為首。多足者，牛馬蜂及百足為
首。彼一切種種大罪業行，生彼中，是謂畜生。

[0028a26]  問：已說畜生。云何餓鬼？

[0028a26]  答：餓鬼者，無財、少財、  多財。無財、少財、多財者，此三種是餓鬼。

[0028a27]  問：  云何無財？

[0028a28]  答：無財者，炬、針、臭口。炬口、針口、臭  口，是三種無財。炬口者，合口猛火炎從口出  自燒，如野火燒多羅樹。彼於此間多行慳貪，
故生彼受苦。針口者，腹大如山谷，咽如針  孔，設得豐饒食而不得食。臭口者，口爛腐  臭，如糞廁自噫氣臭，無腹不得食受大苦。是  謂無財。

[0028b05]  問：云何少財？

[0028b05]  答：少財者，針、臭毛、  [癭-女+瓦]  。  針毛、臭毛、  [癭-女+瓦]  者，此三種是少財。彼或時少得
不淨物，故說少財。針毛者，毛極堅長，頭利如  針，覆身遍滿自體，節節相離，行來甚難，毛還  自刺。如利箭射鹿，受極大苦。或時少得食。
臭毛者，毛極臭覆身，更互自刺體，身臭風發  惱生，瞋恚自拔毛，受如此苦。  [癭-女+瓦]  者，自罪業  報生  [癭-女+瓦]
，還自決破，膿血流出取而食之。是謂  少財。

[0028b13]  問：云何多財？

[0028b13]  答：多財者，棄、失、大勢。棄、失、  大勢，此三種是多財。棄者，若宿命施故得殘，  彼終身祭祠得，由此故得樂。失者，街巷四道
所遺落者，彼終身得，由此故得樂。大勢者，夜  叉、羅剎、毘舍遮。夜叉、羅剎、毘舍遮，此三種  是大勢。彼境界如天，宿命福德故，或得妙食，
食已無量餓鬼圍繞相見生苦。如人在獄見  親生苦，彼亦如是圍繞生苦。由此苦故，食化  為膿，受如是苦。是謂大勢。彼畜、人、天形，是
餓鬼畜形、人形、天形，隨其業故。是謂欲界。

[0028b22]  問：  已說欲界。云何色界？

[0028b23]  答：色界者，有喜、無喜、  護。色界者無欲，但由禪除恚故，得妙色如  煉真金。是界有喜、無喜、離苦樂是護。喜俱樂，
故曰有喜。離喜不喜俱樂，故曰無喜。是離苦  息樂、如馬息駕。

[0028b27]  問：云何有喜？

[0028b27]  答：有喜者，有  覺、無覺、少觀。俱覺故說有覺，離覺故說無  覺，少有觀故說少觀。樂者，離是說禪。於中有
覺者是初禪，無覺者是二禪，少觀者是初中  間。習此禪生色界中。說眾生為說界，說界  為說禪。

[0028c03]  問：誰習有觀禪生？

[0028c03]  答：有覺者，梵富  樓、梵迦夷、梵波產，習有覺禪生彼中。梵富樓、  梵迦夷、梵波產，此三種是有覺。軟中隨其生。
大梵者，由少觀生覺。觀義前已說。

[0028c06]  問：云何無  覺？

[0028c07]  答：無覺者，少光、無量光、光耀。覺習無覺  喜樂相應禪，是生三種天：少光、無量光、光  耀。此想、或是假想、或因想。復次少光者，語
言時口出少光，光少故說少光。光多，故說無  量光。淨光無邊，故說光耀。

[0028c11]  問：已說有喜。云  何無喜？

[0028c12]  答：無喜者，少淨、無量淨、遍淨。覺習無  喜樂相應禪，是生三種天。少淨者，是不多  名，此少方便相應禪，生少淨天受樂。亦少中
方便，生無量淨天，上生遍淨天。

[0028c15]  問：已說無喜  樂。云何護？

[0028c16]  答：護相應三種：一有想、二無想、  三覺意相應。彼護者，果實、無想、淨居。修習  護樂相應禪生彼中，故說護。是三種：果實天、
無想天、淨居天。於中果實者，修習微中上第  四禪生果實。無想者，滅想故生無想。彼滅  痛想識，以無欲想故俱滅，唯有色陰、行陰，  少人生想便死。

[0028c22]  問：云何淨居？

[0028c22]  答：淨居者，善  現、善見、淨。善現、善見、淨，此三種是淨居。淨居  者，諸煩惱盡居。

[0028c24]  問：五淨居地，今何以說三？

[0028c25]  答：淨者，無煩、無熱、色究竟。無煩、無熱、色究竟  者，此三是淨相，作經者意欲爾。

[0028c26]  問：已說色  界。云何無色界？

[0028c27]  答：無色者，前修中已說。彼於  是間修習正受，生無色界，是道及果俱說。

[0028c29]  依品第二真度說竟。

[0029a01]  問：已說陰界。云何為入？

[0029a01]  答：入者，細滑、度、解脫  入。細滑入、度入、解脫入，此三是入相。入者  依，如天廟。

[0029a03]  問：彼為誰入？

[0029a03]  答：德、惡入。於中解脫  入者，是德所依。度入者，是惡所依。細滑入，  俱所依。染污意生惡，淨意生德。

[0029a05]  問：云何細滑  入？

[0029a06]  答：細滑入者，近境界、不近境界、無境界。細  滑入是近境界、不近境界、無境界。境界者，是  緣處。隨其緣行，是彼境界近緣說近境界，不
近緣說不近境界，無緣說無境界。

[0029a09]  問：云何近  境界？

[0029a10]  答：近境界者，鼻、舌、身入。鼻入、舌入、身  入，是三近境界。香至鼻聞、不至不聞。雖有華  極遠，但香離華來至鼻聞。香者性色，是以因
北風，香至南不至北，是以香離華來至鼻聞。  味亦如是，著舌知味，不從器、不從手。細滑亦  如是。身根所覺是八種，堅軟、輕重、麁澁、寒熱，
由彼彼種細滑而後覺。是故彼三近境界。

[0029a16]  問：  云何不近境界？

[0029a17]  答：不近境界者，眼、耳、意入。眼  入、耳入、意入，是三不近境界。

[0029a18]  問：眼亦近見少  不逼境界。耳亦如是，蚊在耳中亦聞聲。意是  無色。云何知不近境界？答：以是故說不近境  界，若不逼則受境界。

[0029a21]  問：不近境界為齊幾何？

[0029a22]  答：此中無齊限。或有四十千由旬見日月，或  不見。或一由旬見色，或十里，隨其根力。以  是故說不近境界，不說遠。但不逼受境界，非
以物至見處見，離而後見。耳亦如是，非以  逼近故得聞，蚊雖在耳中不至聞處，此亦隨  其根力聞聲。意者無色，彼無近遠，是以說不  近境界，不說遠。

[0029a28]  問：云何無境界？

[0029a28]  答：無境界者，  外已受、他受及不受。外者無境界，色聲香味  細滑法，於此法中假名外。是已受、他受及不
受，此無境界，但為他境界。此五境界無緣，而  他所緣法當分別，是亦多無境界，故說無境  界。

[0029b04]  問已說細滑入。云何度入？

[0029b04]  答：度入者，一  處因、不正因、無因說。一處因說、不正因說、無  因說，此三義無量，而略說是三度入。於中一
處因者，說言如因陀羅幢，眾人所舉來。於  中一說者，調達持來。彼亦在中，但非獨調  達，於此事應說眾而說一。一處因說亦如是，
三事合成義，或宿命業、或現所作、或由他  因，如是三事成，義唯說一。不正因說者，言  如此因陀羅幢，有人說非一人所持來亦非
二。此中雖有因，但不正。無因說者，言如是  因陀羅幢，無所因而來。

[0029b14]  問：云何一處因？

[0029b14]  答：  一處者，業自他功夫。一說已所作者有二種：  或宿命所作、或現所作。於中若宿命所作者  是名業。或復有說天作者。如是三種成義，如
前說。如是三種義，或說業者、或說功夫、或說  他恩。一處者唯說業，彼負他功夫，不知恩義，  不可與從事。若我本所作，求以不求會當  自得。一處說者有如是咎。

[0029b21]  問：云何不正因？

[0029b21]  答：  不正因說者，眾生、法、俱根因想說。不正因說  三種：眾生、法、俱眾生及法根因想。好惡眾生
所作，或復說法所作，或說眾生及法所作，是  不正因說三種。但非眾生作、非法作、亦非俱。

[0029b26]  問：云何眾生根因想？

[0029b26]  答：眾生者，梵、伊攝披羅  謂、駛耨說。說者，眾生作世間。梵造化主、伊  攝披羅造化主、謂駛耨造化主，無慧者謂爾。
言梵造化者，說梵天造虛空，虛空造風，風造  水地，水地造丘山草木，如是有世間。彼一  切有過。所以者何？若梵天造空及地者，彼住
何處造此空及地？若即住中造者，是義不然。  如是有過。如攝披羅，謂駛耨亦如是。

[0029c04]  問：云何  法？

[0029c05]  答：法者，時、氣、自然作。時作、氣作、自然作，此  三說法根因。於中言時者：

「時節生一切，　　一切時節熟，  
一切時所壞，　　一切世時作。」

[0029c09]  此說有咎。如前一處說中，可求者不求、若不  可求求得者，是時作，行非作。莫言有過。所以  者何？時者空，若空，造物者義不然。如是皆有
過。

「氣亦不能造，　　氣者無有情，  
是謂事無事，　　氣無有此念。  
自然亦如是，  
自然若生，　　非自然義。」

[0029c17]  若無者非因。若無因生，一切生亦如是，自然  何差降？若有常者，彼何咎？非有常敗壞如是  比過。莫言有咎。

[0029c19]  問：云何無因？

[0029c19]  答：無因者，性、偶、  無。說無因者，是三種說：性說、偶說、無說。性者，  言萬物性中生，非因他。所以者何？如棘刺利，
無能利者，如是一切。說偶者，言萬物偶生。如  大水泉原，草墮中合在一處，說偶爾。彼偶風  來，或吹東西南北。萬物生亦如是。說無者，言
審爾此中無所有，云何生？由何生？何處生？  此非有所有。彼一切有咎。所以者何？若萬  物性應生者，生萌牙時，不須作田業，亦不
須溉灌。若無此事，萌牙終不生。是以萬物  非性所生。如是一一當止。

[0029c29]  問：已說度入。云何  解脫入？

[0030a01]  答：解脫入者，想、禪、博聞。想、禪、博聞，此  三是解脫入。解脫者，滅惡彼解脫。此三入，依
是得解脫。想者是緣義，依此佛，辟支佛，聲聞  得解脫。禪者，如第一品已說，當觀此義，亦依  彼得解脫。

[0030a05]  問：云何博聞？

[0030a05]  答：博聞者，說、聽、誦。  說者，說如所聽。聽者，聽如所說。誦者，如所聞  誦。

[0030a07]  問：博聞者，前多聞已說契經、阿毘曇、律。此  中有何異，復說說、聽、誦？

[0030a08]  答：前三種多聞，應  三種受：說時受、聽時受、誦時受。世尊弟子  四種：有真諦處成、有施處成、有止處成、有
慧處成。彼是方便聽真諦，故得解脫。施處說  止、止處從禪、慧處從誦，是謂解脫處。此三法  度，正觀無罣礙，意欲令見其真，漸次得是解
脫。得解脫故，慧者學世尊法。

[0030a15]  依品第三真度說竟。

三法度論卷下

* * *

【經文資訊】大正藏第 25 冊 No. 1506 三法度論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
