佛說大孔雀明王畫像壇場儀  軌
開府儀同三司特進試鴻臚卿  肅國公食邑三千戶賜紫贈司  空諡大鑒正號大廣智大興善  寺三藏沙門不空奉　詔譯

[0439c11]  佛告阿難陀。若諸世間所有災禍逼惱。刀兵  飢饉亢旱疾疫。四百四病憂惱鬪諍。及八萬  四千鬼魅嬈惱有情。所求世間出世間勝願
多有障礙者。皆由無始已來貪愛無明。虛妄  分別三毒煩惱。不了實相積集不善。感招如  是種種災難。

[0439c17]  阿難陀是故我今為彼讀誦佛母大孔雀明王  經者。及一切災厄眾生。復說畫像法及建  立道場供養儀軌。若依此法轉讀是經。一切
災難皆得消除。所有願求隨意滿足。阿難陀  若有苦惱災難起時。或彼國王及諸王子大  臣妃后。及苾芻苾芻尼善男子善女人等。為
除災故。或於王宮或於勝地。或於清淨伽藍  或隨本所居宅舍。依法淨地掘深一肘。除去  瓦礫地中穢物。填滿淨土築令平正。其土本
淨却用填之。若土有餘其地殊勝。應泥拭清  淨建立道場作五肘方壇。高四指量三重布  位。或以彩畫或用五色粉成。於內院中心
畫八葉蓮華。於蓮華胎上畫佛母大孔雀明  王菩薩。頭向東方白色。著白繒輕衣。頭冠  瓔珞耳璫臂釧種種莊嚴。乘金色孔雀王。
結跏趺坐白蓮華上。或青綠花上。住慈悲  相有四臂。右邊第一手執開敷蓮華。第二手  持俱緣果  (其果狀相似水苽)  左邊第一手當心掌持吉  祥菓
(如桃李形)  第二手執三五莖孔雀尾。從佛母  右邊右旋。周匝蓮華葉上。畫七佛世尊。從微  鉢尸如來乃至釋迦及慈氏菩薩等。皆頭
向外坐各住定相。至西北角第八葉上。畫慈  氏菩薩。左手執軍持右手揚掌向外作施無  畏勢。又於蓮華葉外。內院四方畫四辟支佛。
皆作佛形頂有肉髻亦住定相。又於四隅畫  四大聲聞。從東北隅畫阿難陀。次東南隅  畫羅睺羅。次西南隅畫舍利弗。次西北隅  畫大目揵連。皆著揵陀袈裟偏袒右臂。此
皆中院。次第二院畫八方天王并諸眷屬。東  方畫帝釋天王。執金剛杵與諸天眾圍遶。次  東南方畫火天。左手執軍持右手施無畏。與
五通苦行仙眾圍遶。次南方畫焰摩天王。執  焰摩幢。與焰摩界鬼眾圍遶次西南方畫  羅剎王執刀。與諸羅剎眾圍遶。次西方畫
水天。持羂索。與諸龍眾圍遶。次西北方畫  風天王。執幢幡。與諸持明仙眾圍遶。次北  方畫多聞天王。執寶棒。與諸藥叉眾圍遶。
次東北方畫伊舍那天。執三戟叉。與諸步多  鬼眾圍遶。此皆是第二院。次第三院從東  北隅。右旋周匝畫二十八大藥叉將。各與諸
鬼神眾圍遶。及畫宿曜十二宮神。次第三院  外周匝。用香泥塗飾。布以荷葉。葉上安  置供養食食所謂乳麋酪飯食果子等。皆
以阿波羅爾多明王真言。加持香水散灑。布  列四邊供養。及以諸漿沙糖石蜜石榴蜜  漿等而奉獻之。壇上散白色花於四角置酥
燈四盞。四門各置二淨器滿盛香水。於壇東  安佛母大孔雀明王像。其畫像法如前畫壇。  唯不安界道即是。中院聖眾燒沈香和香
等供養。東方天眾應燒白膠香而為供養。南  方天眾以紫鑛芥子及鹽相和燒之供養。西  方天眾以酥和安悉香燒之供養。北方天  眾應燒薰陸香而供養之。持誦者於壇西
面。敷茅薦為座。或坐卑脚床子。嚴飾經案  置於壇前。以諸香花供養經卷。應如是布列。  轉讀經者可三人五人乃至七人。更替相
續晝夜不令經聲間斷。要在絕語言。除數內  一人明閑教法。呪師指撝取與祇對。作法  結印啟請賢聖。餘人但當至心讀經。唯在遍
數多。慇重發願依三十七尊禮懺。三時或六  時。其道場或一日或二日三日乃至七日。一  切災禍悉皆殄滅。除不至心。轉經者或在家
人或是出家人。每日澡浴清淨著新淨衣。初  起首時對道場前。虔誠一心禮諸聖眾。先以  印契真言。依教請召一切佛菩薩及諸天眾。
如法供養。說所求事慇懃啟告。願垂加護。普  為一切苦難眾生。廣發大願。然後結跏趺坐  以塗香塗手。先結三昧耶印。二手右押左外
相叉作拳。直竪二中指頭相拄即成。結印當  心誦三昧耶真言七遍真言曰。

[0440c04]  唵三  (去)  麼  (上)  野娑怛鍐  (三合)

[0440c05]  即以此印加持自身四處。所謂心額喉頂頂  上散印。

[0440c07]  次結金剛鉤菩薩印。

[0440c08]  准前三昧耶印。以二頭指屈如鉤向身招。不  間斷誦真言七遍。普召諸佛菩薩諸天鬼神  一切聖眾真言曰。

[0440c11]  唵嚩日  [口*朗]  (二合引)  矩尸  (一)  阿  (引)  羯  (重呼)  茶微  羯茶娑嚩  (二合引)  訶

[0440c13]  由結此印誦真言請。召一切聖眾不違本誓  皆來赴集。

[0440c15]  次結阿波羅爾多明王印。用結地界結方  隅界。二手右押左內相叉。直竪一中指頭  相拄。即以印頂上右旋三匝。隨心遠近便
成結界誦七遍真言曰。

[0441a03]  唵虎嚕虎嚕戰拏里摩蹬岐  (去)  娑嚩  (二合引)  訶  (引)

[0441a05]  次結普供養一切賢聖印。

[0441a06]  二手右押左相叉合掌。十指互交上節即成。  結印當心誦七遍頂上散印真言曰。

[0441a08]  曩莫三滿多勃馱  (引)  南  (一)  薩嚩佗  (引二)  欠  (平三)  嗢娜  櫱  (二合)  帝  (四)  娑
[叵*頁]  (二合)  囉呬  (馨異反引)  [牟*含]  (五)  誐  誐曩劍  (六)  娑嚩  (二合引)  訶

[0441a11]  由結此印及誦真言。能於一一佛菩薩諸聖  眾前及於無量諸佛剎土。成辦一切廣大供  養。

[0441a14]  次結佛母大孔雀明王印。

[0441a15]  二手右押左內相叉。二大指二小指。各直竪  頭相拄即成。結印當心誦真言七遍。如前  以印加持四處頂上散印真言曰。

[0441a18]  唵麼庾  (引)  囉  (引)  訖蘭  (二合引)  帝  (引)  娑嚩  (二合引)  訶

[0441a20]  次捧香爐奉獻啟請。告白聖眾說所求事。如  是依法請召供養已。然後起悲愍心。為拔濟  眾生苦難故。轉讀此經。每日中前換諸供
物。應結阿波羅爾多明王印誦本真言。以  印頂上左旋一匝。暫解其界換供養已。即如  前次第再迎請結界如是依教供養轉讀此  經。所有災難亢旱疾疫。鬼魅厭禱惡毒災
障。種種苦難必得除滅。所有祈願無不遂心。  我已廣說畫像壇場供養儀軌竟。若不辦  如是塗畫壇場。或有急速災難至。可隨自
力分於一淨處。以瞿摩夷塗地作一肘方壇。  隨其大小。磨白檀香塗作圓壇。九位中安  佛像。及以三五莖孔雀尾竪於壇上。隨時  燒香散花乳糜酪等供養聖眾。但虔誠一
心轉讀此經。或一遍或三遍乃至七遍。或一  日或二日。一切厄難悉得消除。所有祈願皆  得圓滿。

[0441b08]  爾時阿難陀聞佛世尊。為當來世一切苦難  有情。說此讀誦大孔雀明王經法。頂戴受持  禮佛而退。

佛說大孔雀明王畫像壇場儀軌  (卷)

* * *

【經文資訊】大正藏第 19 冊 No. 0983A 佛說大孔雀明王畫像壇場儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
