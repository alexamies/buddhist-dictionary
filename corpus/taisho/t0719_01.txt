十二緣生祥瑞經卷上


西天譯經三藏朝散大夫試鴻臚  少卿傳法大師臣施護奉　詔譯

[0845a07]  如是我聞：

[0845a07]  一時世尊，在大眾中，結跏趺坐。時  諸大眾，恭敬圍繞，瞻仰如來，即於佛前，而  說頌曰：

「頂禮佛德海，　　真實正遍知，  
過去及未來，　　敷演緣生法。  
世間虛妄見，　　顛倒苦沈淪，  
煩惱業無邊，　　願佛為宣說。」

[0845a14]  爾時眾會，無量百千，若人若天，而白佛言：  「今此大眾，及於未來，樂聞深法，唯願演說。」

[0845a16]  爾時世尊告諸大眾：「善哉，善哉！應當諦聽，今  為汝說。諸善男子！若欲了達，十二緣生吉祥  瑞應，謂從無明乃至老死，輪轉次第，於十
二月，各生祥瑞，而乃有異。始十月乃至九  月，又從一日乃至十五，試於祥瑞，快樂憂  苦，其事非一。

[0845a22]  「諸善男子，此十二支，始從寶沙  (十)  麼洗  (月)  ：一  日無明、二日老死、三日生支、四日有支、五
日取支、六日愛支、七日受支、八日觸支、九  日六入、十日名色、十一識支、十二行支。

[0845a26]  「又從麼佉  (十一)  麼洗  (月)  ：一日行支、二日無明、三  日老死、四日生支、五日有支、六日取支、七
日愛支、八日受支、九日觸支、十日六入、十  一名色、十二識支。

[0845b01]  「又從叵囉虞  (二合)  那  (十二)  麼洗  (月)  ：一日識支、二日  行支、三日無明、四日老死、五日生支、六日
有支、七日取支、八日愛支、九日受支、十日  觸支、十一六入、十二名色。

[0845b05]  「又從載怛囉  (二合)  (正)  麼洗  (月)  ：一日名色、二日識  支、三日行支、四日無明、五日老死、六日生
支、七日有支、八日取支、九日愛支、十日受  支、十一觸支、十二六入。

[0845b09]  「又從吠  (無每反)  舍佉  (二)  麼洗  (月)  ：一日六入、二日  名色、三日識支、四日行支、五日無明、六日
老死、七日生支、八日有支、九日取支、十日  愛支、十一受支、十二觸支。

[0845b13]  「又從  [口*爾]  (仁祭反)  瑟吒  (二合)  (三)  麼洗  (月)  ：一日觸支、二
日六入、三日名色、四日識支、五日行支、六  日無明、七日老死、八日生支、九日有支、十  日取支、十一愛支、十二受支。

[0845b17]  「又從阿  (引)  沙  (引)  姹  (四)  麼洗  (月)  ：一日受支、二日  觸支、三日六入、四日名色、五日識支、六日
行支、七日無明、八日老死、九日生支、十日  有支、十一取支、十二愛支。

[0845b21]  「又從室囉  (二合引)  嚩那  (五)  麼洗  (月)  ：一日愛支、二  日受支、三日觸支、四日六入、五日名色、六
日識支、七日行支、八日無明、九日老死、十  日生支、十一有支、十二取支。

[0845b25]  「又從婆  (引)  捺囉  (二合)  婆捺  (六)  麼洗  (月)  ：一日取支、二
日愛支、三日受支、四日觸支、五日六入、六  日名色、七日識支、八日行支、九日無明、十日  老死、十一生支、十二有支。

[0845b29]  「又從阿濕嚩  (二合)  喻若  (七)  麼洗  (月)  ：一日有支、二  日取支、三日愛支、四日受支、五日觸支、六
日六入、七日名色、八日識支、九日行支、十  日無明、十一老死、十二生支。

[0845c04]  「又從迦哩底  (二合)  迦  (八)  麼洗  (月)  ：一日生支、二日  有支、三日取支、四日愛支、五日受支、六日
觸支、七日六入、八日名色、九日識支、十日  行支、十一無明、十二老死。

[0845c08]  「又從麼  (引)  陵誐  (二合)  尸哩沙  (二合)  (九)  麼洗  (月)  ：一日老
死、二日生支、三日有支、四日取支、五日愛  支、六日受支、七日觸支、八日六入、九日名  色、十日識支、十一行支、十二無明。

[0845c12]  「每月十三，亦如三日；每月十四，四日同之；  十五、五日，准理亦然。」

[0845c14]  ![T16p0845_01.gif](/cb_tripitaka_web/figures/T/T16p0845_01.gif)

[0845c26]  注云：「有支順轉，積日逆流，黑白月餘，如經  廣說。」

[0845c28]  爾時世尊，告諸大眾：「若復有人，於十二支，  審諦觀察，憶念不忘，了知憂喜。若無明支，  此日生時，於第九日，及第九月、九年有難。若
非命盡，快樂有財、眷屬不和、無病多言、壽  八十一，卒於行日。

[0846a04]  「行日生子，第八日、月，八年有難。若非命終，  獲大富貴、兄弟唯二、命長少病、德行知法、  朋友眾多、工巧藝能、壽八十八，卒於識日。

[0846a07]  「識日生子，第五日、月，五年有難。若非命終，  僂儸勇猛、恒乏財寶、見者歡喜、壽六十四，  卒於名色。

[0846a10]  「名色日生，第六日、月，九年、十年，逢於難事。若  非命盡，少病多冤、有子短壽、貧乏恐怖、得後  富貴、愛樂惠施、壽年八十，卒於六入。

[0846a13]  「六入日生，於第五日，三、四月內，八年、十年，逢  於災難。若非壽盡，憎嫉多病、貧乏勇銳、愛  味慳貪、壽六十四，觸日而卒。

[0846a16]  「觸日生子，第二、五日，三、九月內，九年有難。若  非命終，疾患恒時、巧言知法、賊姦我見、有財  妬色、壽六十四，卒於受日。

[0846a19]  「受日生子，二日、十日，於二、八月，八年有難。若  非命終，恒大居尊、富貴勝善、二妻多財、工巧  藝能、壽命六十，卒於愛日。

[0846a22]  「愛日生子，於第十日，第三、五月，九年有難。若  非命盡，豪富第一、子孫眾多、少病多冤、壽六  十四，卒於取日。

[0846a25]  「生於取日，第九日內，二、八、九月，九年有難。若  非命盡，輕慢難降、朋友暴惡、多積冤家、為非  犯戒、壽六十四，有日乃卒。

[0846a28]  「生於有日，至第九日，二月、八月，九年有難。若  非命盡，貪他妻女、寡睡豪族、處長主軍、壽命  六十，生支日卒。

[0846b02]  「子育生支，於第五日，九月、九年、十年有難。若  非命盡，富貴多病、護國崇德、壽年七十，老死  日卒。

[0846b05]  「老死日生，於第二日，第九月內，九年有難。若  非壽盡，愚癡迷亂、貪瞋盜賊、聰慧性利、眷屬
和順、冤家眾多、壽六十四、無明支卒，已上比  試，祥瑞事訖。」

[0846b09]  爾時世尊告諸大眾：「若復有人，無明日病，是  夜叉難，應善護持，第五夜差。

[0846b10]  「行日得病，於  第三日、七日有難，第二夜差。

[0846b11]  「識日得病，第五  日難，第七夜差。

[0846b12]  「名色日病，於第三日、五日有  難，即於彼夜，死活不定。

[0846b14]  「六入日病，於第三日、四日有難，第十夜差。

[0846b14]  「觸  日得病，第三日難，第八日起，恒患長命。

[0846b15]  「受日  得病，第五日難，第九日起，十箇月患。

[0846b16]  「愛日得  病，於第八日、十日有難，第十九日死活不定。

[0846b18]  「取日得患，當日有難，第十日卒。

[0846b19]  「有日得患，至第三日、九日有難，恒患不差。

[0846b19]  「生  支日患，五日有難，第八日起，至十二日，有難  得差。

[0846b22]  「老死支患，至第三日、七日有難，彼起得差。」

[0846b23]  爾時世尊告大眾言：「若復有人於出行時，觀  十二支應知善惡。無明日行，東去安樂平善  速迴，南行諍訟獲所求事，西方行時聞不可
意，北方得聞順美愛聲。

[0846b27]  「行支日出，東去平善得迴無滯，南去憂惱安  樂得迴，西去路獲豐足飲食，北去平善安樂  得迴。

[0846c01]  「識日東行，途路苦辛，南方行時，得迴本處，西  行諍訟，所獲虛耗，北行獲利，本處得迴。

[0846c03]  「名色東行，吉祥富貴，南方行時，百事圓滿，西  方行時，皆遂所求，北方出行，途路苦辛。

[0846c05]  「六入東行，獲於財利，南行吉祥，遂意得迴，西  方行時，所願具足，一切成就，北方行時，所求  皆得。

[0846c08]  「觸日東行，財物散失，南行安樂，西方行時，諍  訟驚怖，北方速迴，增長財利。

[0846c09]  「受日東行，憂惱  驚怖，過去得免，南方行時，驚怖諍訟，西方  行時，人卒聞信，北方行時，獲利遂意，聞信不  悅。

[0846c13]  「愛支日行，東方得財，南行利寡，本處速迴，西  方行時，人卒獲信，北方遂意，自在快樂。

[0846c15]  「取日行時，東行驚怖，途路苦辛，南行安樂，西  方行時，微少怖畏，北方行時，所求皆獲，速迴  本處。

[0846c18]  「有支東行，辛苦怖畏，南方出行，速達本處，獲  利遂意，西方出行，諸事增長，本處速達，北方  得利，本處速迴。

[0846c21]  「生支東行，得財破壞，南行稱意，西方行時，得  達本處，北行獲財。

[0846c23]  「老死東行，速疾得迴，南方行時，得聞愛言，西  行怕怖，北方行時，安樂本處，平善得迴，出行  已訖。」

[0846c26]  時諸大眾，復白佛言：「世有盜賊，云何了知？」

[0846c26]  爾  時世尊，告大眾言：「若欲了知劫盜等事，應當  審諦十二有支。諸善男子！若無明日，賊來北  方財物散失，舍東來入賊心毒害，彼賊髮少
住處不遠，至九日內，決定得財。

[0847a02]  「行支日盜，相貌赤黃，著衣故舊，彼盜獲罪，若  來東方，自雪其事。

[0847a04]  「若識支盜，人出自舍，黃赤髮少，外說人聞，財  物却得。

[0847a06]  「名色支日，賊二兄弟面形髮黑，內一人醜，白  頭工巧，至二十一，財寶却得。

[0847a07]  「六入日盜，出於  自舍，形色黃赤，妬惡大目，近水路來，藏之舍  近住處眷屬，至第二日，得失疑惑，財物不定。

[0847a10]  「觸支日盜，出於自舍，形長髮黑，數來歡喜，癡  常似哭，若有諍競，財物却得。

[0847a11]  「受支日盜，聚  落中來，內有一人，家犬色黑，至二十日，賊決  定獲。

[0847a14]  「愛支日盜，彼人西來，別聚落住，形長見喜，家  犬足黑，同人諍競，談論彼人，決定非虛，取支  日獲。

[0847a17]  「取支日盜，從南方來，內一人諍，其事談說，財  決定得。

[0847a19]  「有支日盜，從東而來，辭辯僂儸，姦詐多疑，自  眷屬說。

[0847a21]  「生支日盜，三人同行，二人外來，一人自親，速  疾求之，財寶却得。

[0847a23]  「老死支盜，從北方來，形首皆修，齒缺首白，至  二十五日，財物却獲，說賊盜竟。」

[0847a24]  爾時眾會，俱  白佛言：「支分眴動，其事云何？」

[0847a26]  佛告大眾：「若復有人，欲知此事，應當審諦十  二緣生，了知未來所有憂喜，決定非虛。

[0847a28]  「復有男女，於無明支，左目眴時，父母驚怖。

[0847a29]  「行支左眴，有喜遂心。

[0847b01]  「識支左眴，於所求事，和  合  稱意。

[0847b02]  「若名色支，左目眴動，獲於財物。

[0847b03]  「六入支日，左目眴時，父母不悅。

[0847b04]  「觸支日眴，必有諍論。

[0847b05]  「受支日眴，於所求事，和合遂意。

[0847b06]  「於愛支日，左目瞬時，有骨肉來。

[0847b07]  「若取支日，左目眴時，所求皆獲。

[0847b08]  「有支日眴，諍論事起。

[0847b09]  「若生支日，左目眴動，得遠音信。

[0847b10]  「於老死支，左目眴時，一切所求，和合如意。

[0847b10]  「若  復有人，觀察十二，皆悉了知。於無明支，右目  眴動，父母驚怖。

[0847b13]  「於行支日，右目眴時，於一切事，皆獲遂意。

[0847b13]  「於  識支日，右目眴時，有諍論事。

[0847b14]  「於名色支，右目  眴時，而獲新衣。

[0847b16]  「六入支日，右目眴時，財物破散。

[0847b17]  「於觸支日，右目眴時，獲於財物。

[0847b18]  「受支  日  眴，有悲泣事。

[0847b19]  「愛支日眴，財物少散。

[0847b20]  「於取支日，右目眴時，多獲珍寶。

[0847b21]  「若有支日，右目眴時，諍論失財，求之却得。

[0847b22]  「若生支日，右目眴時，或望人來若求財物，希  必來至。

[0847b24]  「於老死支，右目眴時，有喜慶事，和合成就。目  瞬已竟。」

十二緣生祥瑞經卷上

* * *

【經文資訊】大正藏第 16 冊 No. 0719 十二緣生祥瑞經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jaero Chen 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
