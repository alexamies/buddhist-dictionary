佛說大悲空智金剛大教王儀軌  經卷第五
宋西天三藏銀青光祿大夫試光祿卿  普明慈覺傳梵大師法護奉　詔譯

金剛王出現品第十五之餘

[0599b26]  復次金剛藏菩薩。是諸明妃右半跏趺立如  舞勢。二臂三目竪忿怒髻。皆用如前五印莊  嚴。遨哩明妃黑色陬哩明妃紅色。尾多哩明
妃黃赤色。渴三摩哩明妃綠色。卜葛西明妃  帝青珠色。設嚩哩明妃珂月色。贊拏哩明妃  虛空青色。努彌尼明妃具種種色。又諸明妃
足履八魔。謂梵釋那羅延大自在。吠濕嚩多  尾怛那。乃哩底毘摩質多羅天等。各以最上  供具。於金剛部生適悅心尊重供養。

[0599c06]  復次無我菩薩問言。是大祕密及信愛法。鉤  召諸龍天阿蘇羅。以何等真言期剋摧伏諸  難調者。時金剛王答如是言。汝聽我說是妙
樂輪。諸佛菩薩我及餘處不妄開示。若有如  實金剛薩埵等。於是真言無少悋惜。如是慇  懃當為汝說。先以熾盛華鬘周遍間錯。粉布
曼拏羅已。於金剛藏為授灌頂。用上妙黑色  脂麻。厲聲加持念發吒一萬遍。於空智金剛  相應即得鉤召一切。念十萬遍是人諸有所
作。於瑜伽相應離諸疑惑。即說真言曰。

[0599c16]  唵  (引)  尾捺  (引)  喃  (引)  阿  (引)  [寧*頁]  載嚩  (引)  哩馱  (二合)  贊涅  哩
(二合)  訥普始耽鉢室左  (二合引)  捺瑟吒  (二合引)  那那  (引)  曳底氷  (卑孕切)  吳哩馱  (二合)  計設末哩多  (二合)
摩  泥拶覩哩吻  (二合下尾頴切)  設底泥怛囉  (二合引)  野怛捺弩  數痆  (尼轄切)  設普惹  (引)  野訖哩  (二合)  瑟拏
(二合)  薺  (仁際切)  牟怛嚩補熾  (引)  葛播  (引)  羅摩  (引)  賴  (引)  歌馱  (引)  哩尼  阿馱摩  (二合)
怛骨嚕  (二合引)  囉唧多  (引)  野阿哩提  (二合引)  耨能瑟致哩  (二合)  尼摩  (引)  囉野摩  (引)  囉野歌  (引)
囉野歌  (引)  囉野怛哩惹  (二合)  野怛哩惹  (二合)  野  戌  (引)  沙野戌  (引)  沙野薩鉢多  (二合)  娑  (引)
誐囉  (引)  那  滿馱滿馱那  (引)  誐  (引)  瑟吒  (二合)  歌那屹哩  (二合)  恨  拏  (二合)  屹哩  (二合)  恨拏
(二合)  設咄嚕  (二合)  那喝訶  (引)  呬醯  (引)  虎呼  (引)  奚  (引)  孩胡  [咢*(每-母+(厂@巾))]  (引)
憾  (引)  憾郝發吒  (半音)  薩嚩  (二合)  訶  (引)

[0600a01]  復次無我菩薩。聞是智所至處相應。起適悅  意。問是最上堅固祕密妙曼拏羅。爾時大智  調御師生大歡喜住三摩呬多。以金剛蓮華
大相應門。而自粉畫其曼拏羅。一重四門四  峯樓閣五色界道。金剛智線正等相應。周遍  光明種種嚴飾。八大賢瓶如次粉畫。以寶末
或五粉末寒林塼炭末。中位畫八葉蓮。於臺  蘂中粉畫白色三分葛波羅相。伊舍那方畫  師子。火天方苾芻像。乃哩底方畫輪。風天方
金剛杵。東門寶刀。南門奎樓鼓。西門畫龜。北  門畫龍。明妃色相已如前說。是名八種幖幟。  中位白色畫善巧金剛杵。別置一瓶名曰最
勝。頸繫妙繒。插鉢羅嚩吉祥樹枝。入五寶末  及五穀等。一切圓滿廣說如真實攝曼拏羅  儀軌。當如是知。入是曼拏羅者。觀想八種
大明。如十二或十六童子相。瓔珞妙繒殊勝  嚴飾。謂惹那末仡哩訥呬多末仡尼摩摩寫  末哩耶摩覩末仡尼。是名八種大明。修瑜伽
者先以龍腦水散灑供養已。於是八種速獲  成就。復次曼拏羅中。以上妙法食及妙衣  服為解脫故。以金剛蓮華歌詠舞戲。而供養
之如實相應。然後於中夜分。引諸弟子入火  壇中。除去面衣視曼拏。華所隨處為作灌頂。

[0600a24]  爾時灌頂阿闍梨。如其為說別別行相稱讚  供養。亦說是為牟尼如來清淨學者。如是遠  離貪等邊際顯示真實。於諸儀軌少分開示。

[0600a27]  復次無我菩薩問言。彼金剛相應作供養已  一剎那頃云。何如是說名本尊。以偈答曰。

是法非三世　　非輪迴涅槃  
無自亦無他　　斯最上大樂  
如人自舉手　　拇指及無名  
二指竪相捻　　二報斯決定  
如本無是相　　云何生有想  
設後智生時　　如啞所受夢  
此最勝邊際　　由遠離貪故  
依空實際中　　是即名空智

金剛空智熾盛拏吉尼畫像儀式品第十六

[0600b09]  復次五印我今當說。謂頂相寶輪者。唯常敬  禮教授阿闍梨及自師尊。耳寶鐶者不樂聞  說。持金剛者及自師尊一切過失麁惡語故。
頸寶鬘者唯常誦持大明呪故。手寶釧者乃  至不殺蠕動諸眾生故。腰寶帶者遠離一切  欲邪行故。以五佛印常所印身是則清淨。

[0600b15]  復次空智。金剛畫像儀式我當開示。求成就  者受三昧耶戒。彼工畫師亦受三昧。畫像繒  帛清淨細密擇去髮毛。以蓮華器成五彩色。  於像
幀  下畫自師尊。或先以絲線加持供養。  如其大小織作  幀  樣。復以廣大三昧耶相應  加持。於黑月分十四日。或空寂舍中日分時。
起勇悍心以上味法食。服妙繒綵為解脫故。  眾寶嚴飾。住是三昧者。設飲食已不須漱滌  塵穢故作淨相。然後求一具相童子。性行調
柔眾所愛敬。住於左邊。散妙香華為成就  者。

飲食品第十七

[0600b27]  復次書寫愛持我今當說。用樺皮葉等長十  二指。書此經者亦令受三昧耶戒。用最上香  墨。或復刺血以骨為筆。又此經及前  幀  像。或
不受三昧耶戒及餘惡人。若令見者不能成  就。乃至他世墮諸惡趣。又此經法而常頂戴。  或置餘部大乘經中密令護持。復次飲食我
今當說。或眼目修廣如是人來於曼拏羅。所  以上味法食而供養者。於諸義利而獲成就。  或塚壙間清淨山林。眾所住處及大海岸如
是飲食。布座九位以虎皮為座或寒林衣。中  位分布空智金剛諸瑜儗尼等隨知方隅。安虎  皮座以三昧耶食。或供王者饌一心供養。於
眷屬曼拏羅廣大成就。又復用一蓮華器滿  中盛酪。作蓮華印契手奉自師尊作大禮敬。  取已自食獲大福報。求成就者當如是恭敬。

教授品第十八

[0600c14]  復次於世俗相擇法弟子我今當說。身不狹  長亦不矬陋不白不黑。如蓮華敷具諸相好。  或出入息如青蓮香。身腋汗濡如出微妙栴
檀沈水悉羅訶等及妙華香。智者如實應善  觀察。又復尊重不樂戲笑。出言慈愛意慮寂  靜。髮紺殊妙諸相具足。於如是法器速獲成
就。時無我菩薩問言。於俱生喜及自本誓云  何奉行。佛言謂常行三昧無諸過失。金剛空  智及自師尊。大悲憐愍生勝族中。執金剛鈴  誦持深法。

[0600c24]  復次無我菩薩重白佛言。是惡人輩多諸弊  惡云何教授。佛言應先布薩淨住律儀。教授  經法瑜伽觀行。大毘婆沙及中論等。一切真
言理趣如實知已。然後為說吉祥金剛空智。

[0600c28]  復次欲作降伏法者。向佛如來及自師尊。先  作白已如其所見極惡眾生。毀佛形像破滅  聖教。令生意樂作彼觀想頂踵顛倒。是人首
飾速生顫動。行道路中思入火聚。心火種子  應時現行。如是見已剎那降伏。是大儀軌不  須護摩及印縛法。三昧呪句隨念成就。又此
所說清淨最上最勝祕密。於其成就不應分  別得大罪咎。猶如大寶光明鬘聚。於此通達  或未通達。及不相應悉生愛樂。若於三寶功
德。著世五欲是不清淨。譬如得淨甘露轉成  毒藥。眾生輪迴及佛彼岸體無二故。復次聽  我所說。於祕密乘出生行相。謂信愛眼者即
大悲所生。身黑色者慈心所現。四足者四攝  事所生。八面者八解脫所生。一十六臂者一  十六空所顯。五印者即五如來所生。忿怒相
者摧伏諸難調者所起。乃至皮骨脂肉血脈  等相即四明妃。七等覺支及四真諦所生諸  八部真言曰。

[0601a17]  唵  (引)  阿吽  (引)  發吒  (半音)  薩嚩  (二合引)  賀

持念品第十九

[0601a19]  復次金剛薩埵。說諸法律儀持念境界。我今  開示禁止法。用乳汁以水精為念珠。信愛法。  用璨拏摩藥。以赤栴檀為念珠。二種降伏法。
並用悉羅訶香。以木槵子或水牛角為念珠。  忿怒法。用白米飯。以真珠為念珠。鉤召法。  用四種妙香。以末囉多木為念珠。發遣用麝
香或自止出入息。以碼碯為念珠。又求雨法  及忿怒法。並真珠為念珠。

俱生義品第二十

[0601a28]  復次於此薩埵部中安住。是謂八輻輪。或般  若波羅蜜多梵夾求成就者。無名指節如九  鈷杵。黑色相者於阿閦如來部而為本尊。手
如輪相。大白色者毘盧遮那如來部而為本  尊。如蓮華文。紅色相者無量壽如來部而為  本尊。如寶劍相。大綠色者不空成就如來部
而為本尊。如妙寶珠。金色相者寶生如來部  而為本尊。淡黃色者金剛薩埵部而為本尊。  修瑜伽者或無是相。具大知見慈心相應不
生悔慢。即諸如來之所建立。時無我菩薩聞  是說已。得大了悟作諸供養。於勝園林寂靜  方所而自安住。若諸求成就者。依如上說。飲
食衣服及諸法具。清淨莊嚴常修禮敬。悉獲  如來廣大成就。爾時金剛藏菩薩。說灌頂四  種伽陀曰。

善哉金剛阿闍梨　　普令攝受諸學者  
執大金剛大妙鈴　　安住金剛大壇界  
以我祕密灌諸頂　　由灌頂故心所持  
如佛菩提大導師　　成就無邊真法子  
哀愍哀愍大薩埵　　極哀愍故受供養  
善巧無邊色相中　　隨其意樂皆圓滿  
金剛輪圍若虛空　　離諸塵染體清淨  
是稱慈父解脫門　　斯大智中希少分

[0601b22]  加持金剛蓮華真言曰。

[0601b23]  唵  (引)  鉢訥摩  (二合)  蘇珂  (引)  馱  (引)  囉摩訶  (引)  囉  (引)  誐  蘇龕捺捺拶覩囉
(引)  喃捺婆  (引)  摩葛尾說吽  (引)  吽  (引)  歌哩也酤嚕薩嚩  (二合)  彌唵  (引)  嚩惹囉  (二合)  摩訶  (引)
按  (奴回切)  沙拶覩囉  (引)  難捺拏  (引)  野各渴誐  目鎧葛囉素  (引)  那  (引)  他吽  (引)  吽  (引)  歌
(引)  哩閻  (二合)  酤囉薩嚩  (二合)  彌尸囉細唵  (引)  歌  (引)  囕緊拶梨計  (二合)  阿  (引)  歌犖  (力角切)

[0601c01]  復說伽陀曰。

若不知空智　　超勝諸儀軌  
希求染欲心　　順世間輪轉  
彼彼部出生　　隨現諸色相  
是故瑜伽者　　供養悉明了  
若親近一切　　彼成就吉祥  
迴向大深心　　自他俱利樂

佛說大悲空智金剛大教王儀軌經卷第五

* * *

【經文資訊】大正藏第 18 冊 No. 0892 佛說大悲空智金剛大教王儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
