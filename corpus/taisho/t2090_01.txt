釋迦牟尼如來像法滅盡之記
國大德三藏法師沙門法成譯

[0996a06]  有于闐國來。六代王已過至第七代王。名日  毘左耶訖多。治國之時。彼國有寺。名薩迦般  羅訶郍。去此寺不遠有一山谷。名娑迦耶幾
郍。彼山谷中有一羅漢。彼有苾芻弟子。從其  師所。以學律儀。後見月藏菩薩所問經。及聖  教已。即問尊師羅漢曰。佛滅度後。于闐疎勒
及與安息。如來像法窣覩波等。幾時住世。誰  當毀滅。究竟至其何所。願為解說。時羅漢即  □□日□□□□□□□□□釋迦牟尼如來
滅後。彼法影像及以塔廟。二千年在世。然後  滅沒。于闐等此三之國。漢與赤面．蘇毘．突厥。  迴鶻等賊。動其干戈而來侵損。是故佛法以
漸衰微。毀滅塔寺。眾僧資具亦皆斷絕。此三  國中。安息疎勒不行法賊被侵。故擾塔寺。多  分焚燒。毀滅皆悉。空棄諸寺。眾僧多分移從
于闐國。于闐塔寺。五百菩薩常護持。故二百  五十以出家儀。二百五十在於俗徒。受生護  持。牛頭山寺。賢劫一千五佛常當履踐。以為
宮殿。為諸賢聖威德慈悲加持于闐塔寺妙  法。故行法人多於餘國。久住於世。

[0996a25]  爾時諸  國王等。為欲取於于闐國故鬪諍紛紜。何王  得者。即與于闐作大施主。不毀不滅。常當供
養。當爾之時。赤面國王有大威勢。多侵餘國。  以為自境。爾時有一菩薩。於赤面國受生。為  王於自國內廣行妙法。從於他國。請其法師
及經論。赤面國中。建立精舍。造窣堵波。度□  □眾。國王大臣并諸國人。廣行正法。

[0996b03]  爾時  于闐屬彼赤面王。故廣行正法。建立塔寺。置  其三寶人戶田園。興大供養。赤面國王。七代  已來以行妙。此七代王。於餘國中所有三寶
及塔寺處。不起惡心。亦不損害。

[0996b07]  爾時于  闐眾僧。如月藏菩薩受記經中所說。多分信  心漸薄。不於戒法。求世利譽。入於王臣謀密  之事。令其正法漸漸衰秏。

[0996b10]  爾時王臣及以  子孫。退失淨信。常住所有一切諸物。苾芻秏  己用。故于闐塔寺正法常住所屬諸物。不同
往日。漸當衰秏。國王大臣。於出家眾不生歡  喜。後於異時有一菩薩。為赤面國第七代王。  彼王納漢菩薩公主以為妃。后將六百侍從
至赤面國。時彼公主極信佛法。大具福德。赤  面國王亦大淨信。過於先代。廣興正法。如是  之時。于闐國王年少不行佛之正法。先諸苾
芻曰。不然歸俗。不然隨意。出向他處。以逼逐  故。一切眾僧集拶摩寺。評議是事。時寺內眾  前。忽現七分金寶之食。五千苾芻王斷其食
窘急之者。易彼金食為三月糧。當爾之時。或  有歸俗。有不歸俗。往他方者。別離父母親戚  眷屬及本生國。極生憂惱。放奔大哭。僧徒眾
會。進路往至牟吽寺中。彼處有一大窣堵波。  有大淨信□伯神王。開折彼塔。出一金捥盛  滿  珎  珠。以施眾僧。復更有余淨信施主。  辦  眾
資具。以施其僧。如是次第眾僧漸次至奴盧  川。以彼  珎  珠為半月糧。爾時眾僧至奴盧川。  在宋多紇恭娘寺。時多聞天王及功德天變
為夫妻。住在彼處。敬白僧言。我等作福。願垂  納受。半月已來設大施會。恭養僧眾。功德天  女出一衣袖金寶之錢。以施眾僧。是時僧眾
俱從赤面大番之國行至破山。遇守關人留  難不放。而作是言。餘處有路。一任當往。爾  時多聞天王自變其身為一白  犛  牛有其脊瘡
并有棬紖。眾僧見之互相謂曰。此脊瘡  犛  牛  是人之畜。此往何處。隨後當行。時彼  犛  牛以  引直路於四五間一切眾僧至赤面國薩毘之
境。時薩毘軍當道節度多聞眾僧從西來至。  走白赤面王知。

[0996c12]  爾時彼王夫人聞多眾僧  失土波迸。白其王曰。我  辦  畜乘及以資具。願  請眾僧。來至赤面國。王亦許之。以  辦  畜乘。便
迎眾僧。至赤面國。時赤面國王公主侍從供  養禮拜。問眾僧中善解三藏諸大德曰。除汝  更有波迸者不。諸三藏大德謹對之曰。安息．
疎勒．勃律．加悉蜜國。有如是眾多僧眾。波迸  流移現在彼處。即便發使迎請眾僧至赤面  國。時赤面國置七所寺。  辦  諸供具。常住人戶
倍勝往曰。安置眾僧住在七寺。後經三四年。  公主心上有惡瘡出。病苦之時。公主白王。妾  因此疾終不得免。所有僮僕及以財物。願施
三寶。王亦許之。六百侍從悉放出家。然後公  主命將終盡。公主終後。赤面國王境界之內。  豆瘡病起。大臣百官并諸子孫而死者眾。時
彼群臣而集會之白其王曰。王國界內。先無  如是瘡苦病惱。今諸波迸戎夷僧眾來到此  處。公主崩逝。大臣百官多有死者。是故此諸
出家之眾。不留王界。理合驅出。王先之日。合  驅不驅。委細詳之。群臣同心。樂驅眾僧。以白  王知。欲驅眾僧出於王界。是時赤面國王境
內舊住苾芻瞋恚而言。若以驅逐此諸僧。我  等亦皆不住於此。諸臣恚言。汝等亦當隨意  而去。公主來至赤面國後。漢王興崇道士法。
故一切漢僧悉皆來至赤面國界。如是之時。  彼界眾僧。赤面國內所有舍利聖教經論供  養諸具常住財物。盡皆齎持。往至於西大乾
陀羅國。當爾之時。漢與赤面婆羅行國于闐  國等直至恒河。像法滅沒更無有餘。恒河彼  岸俱閃彌國像法三月住世。最後滅盡。一切
僧眾至乾陀羅界伊羅葉龍王所住海岸。三  寶威力。彼海騰波。龍王思惟。我所住處何故  騰波。以天眼觀知釋迦牟尼如來聖教像法
近滅末後見僧之期。自變其身為一老人。從  海而出。禮彼眾僧。以問之曰。如是眾僧從於  何來。往至何所。眾僧答曰。我等本居赤面國
界。施主無信。毀滅常住及精舍。故我等往  至大乾陀羅國。龍王問曰。眾僧極廣。有何糧  食。大乾陀羅國遶海而去四十日餘。始達彼
處。今現眾僧唯有二十日糧。云何達彼。眾僧  聞已。皆大啼哭。龍王見已。極生憂惱。語僧眾  曰。此有直路。有其蛇橋。能上往者速達彼處。
作是語訖。老人不見。時彼龍王現一登山之  路。自變其身為一大蛇。海上作橋。作是思  惟。我今若度此諸僧眾。先作惡業。今受傍生
之身。亦可得脫。發是願矣。便置蛇橋十五日  餘。眾多人畜於上而過。蛇橋之上人畜過時。  或有墮水而命終者。如是人畜往來去故。其
蛇脊背破裂毀壞。血流而雨。海變為血。眾多  僧眾於蛇橋上而往過。時末後餘殘赤面留  難而不放過。然後大蛇墮於海中而命終已。  得生兜率陀天。海亦枯竭。

[0997b06]  爾時僧眾到乾陀羅國。彼國之王具  辦  供具。  二年供養各令安樂。經二年已。彼王捨壽。王
有二子。一信佛法。一行外道法。後爭王位。其  時僧眾為信法王子作用儻。故彼得勝已而  紹王位。彼王統治之時。加僧俸祿資緣具
足。經半年已。有一苾芻。殺却彼王。自紹王  位。乾陀羅國一切人眾。一時而反殺苾芻王。  諸餘僧眾盡皆驅逐。出王界外。故乾陀羅國
像法亦滅。一切僧眾波迸流離。向在餘國。如  是之時。西方國王．北方國王．葉婆那王等祿  福勝前。此三國王會盟一家。時彼三王化治
西方及北方等。時彼三王各將十萬兵攻俱  閃彌國。王以滅三十萬兵及其王等一不餘  殘。爾時俱閃彌王為欲懺除殺眾兵罪。召請
閻浮界內一切眾僧。至俱閃彌國。後因眾像  自內鬪諍。遂互相殺一無餘殘。故閻浮界佛  之像法從茲滅盡。一一廣明如月藏菩薩受
記經說。釋迦如來般涅槃後經五十七俱胝  六兆年歲。慈氏世尊現娑婆界。化治有情。

釋迦牟尼如來像法滅盡因緣一卷

* * *

【經文資訊】大正藏第 51 冊 No. 2090 釋迦牟尼如來像法滅盡之記  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
