金剛薩埵說頻那夜迦天成就儀  軌經卷第一
西天譯經三藏朝散大夫試光祿卿  明教大師臣法賢奉　詔譯

[0306b28]  爾時金剛薩埵。說此最上第一儀軌。能於一  切眾生。作種種成就利益之事。乃至息災增  益敬愛調伏等無不成就。於意云何。此大金
剛薩埵祕要法門。有大威德。志心依法必得  成就。金剛薩埵言。若持明者降伏設咄嚕。造  頻那夜迦天像。用芥子油塗彼天像。以羊毛
合繩。繫彼像項。持明者以身裸形。於木架  上懸彼天像下焚屍柴火。炙彼天像。即誦大  明稱設咄嚕名。午時作法至日沒。彼冤速得
禁縛。一切所為隨行人意若欲止息。解下天  像彼得如常。

[0306c10]  復用前像。以尼俱陀樹乳浸過。復用阿  㗚  迦  樹乳。塗彼天像。即誦大明及稱設咄嚕名　彼
冤不久速患疥癩疾病。若欲除病。用漿水淨  洗像身。以酥塗之燒安悉香薰彼天像速得  除差。

[0306c15]  復次成就法。用  [寧*頁]  摩木作頻那夜迦天像。長  三指二臂三目。頂戴冠髮髻清潤坐於蓮華。
用生產衣裹彼天像。將往大自在天祠內。幡  竿上以索繫懸。持明者稱彼人名。即誦大明  已。彼人速離本國。乃至百歲更不還家。首
至命終。若欲令歸。用酥蜜洗彼天像即得如  故。

[0306c22]  復用前像。持明者依觀自在教法先作觀想。  然後用摩度迦花粖塗天像身。復用毒藥芥  子鹽及曼陀羅花等。和合一處燒薰彼像已。
埋設咄嚕舍內或彼聚落之中。持明者即誦  大明。彼設咄嚕悉得身心迷悶若欲救彼。用  金剛淨水沐浴彼像。即得如故。

[0306c28]  復用前像。持明者往大自在天祠前。作一坑  以像合面埋之。即誦大明稱設咄嚕名已。彼  得瘖瘂。若欲救彼。取出天像彼復如故。

[0307a02]  復用前像。用脂麻粳米  [寧*頁]  摩樹葉。同入酒內  細研。塗彼天像。以五淨水灑淨。用毛繩繫於
天像。將往空舍中。持明者裸形被髮。即誦大  明稱彼人名。用左手牽拽天像。彼設咄嚕速  得繫縛。枷鎖在身作大怖畏。若人如是作法。
假使帝釋天主亦須驚怖。何況常人。若欲止  息。以酒潠像復得如故。

[0307a09]  復用前像。用樺皮纏於像身。持明者密藏身  中。往彼囉惹處。得大供養及財寶等。若密  戴身中常日受持。於一切之處經行往來如
捧王勅。見者恭敬承事供養。復用前像。於白  月八日對天像前。依本法受三昧法。以飲食  供養已。持明者左膝著地合掌供養。即誦大
明求一切事隨意成就。如是天像行人頂戴。  入於囉惹仡哩賀時。彼囉惹及與眷屬。恭敬  瞻仰生大敬愛。

[0307a18]  復次成就法。用燒屍柴作頻那夜迦天像。長  十二指二臂三目。頂戴頭冠  髑  髏嚴身。以齒  齩脣作忿怒相。著人皮衣。右手執利劍左手
作奇剋印。復用必隷多萎花鬘纏天像身。持  明者以屍灰塗自身中。於臥床頭邊。用摩賀  囉訖多作曼拏羅。燒摩賀滿娑香。即誦大明
時。彼天人現於人前。持明人獻閼伽酒。天  人歡喜即說過去未來現在之事。行人告曰  於某甲人令生重病。如是言已。於三日內彼
得疾病。乃至殺害發遣句召降伏等。隨行人  意皆得成就。若欲止息。用酥塗像燒安悉香  薰。復得如故。

[0307b01]  復用前像掘地坑深至膝。以像面合下埋之。  持明者著黃色衣及黃絡腋。持誦大明稱設  咄嚕名。彼處聚落人皆鬪戰。若欲止息。取出
天像鬪戰自止。

[0307b05]  復用前像安置於酒肆幡竿之上。若人遙見  彼竿其酒悉壞。持明者於幡竿上書彼人名。  執往聚落次第循行。竿到之處其酒皆壞。若
欲止息用羖羊角。洗彼天像復得如故。若欲  求端正童女。以彼天像埋童女門。前彼之童  女不樂嫁於別人。

[0307b11]  復用前像以芥子油塗彼天像。以屍火燒佉  儞囉柴炙於天像。時彼童女生大熱病夢嫁  彼人。行人以乳汁沐像而得成就。

[0307b14]  復用前像以俱舍草繩繫像。安彼牛欄內。以  繩牽拽。所有牛畜悉皆生病。若欲止息用一  器物滿盛乳汁。安像在中復得如故。

[0307b17]  復用前像以繩繫像。於市肆牽行。所有街市  人民。悉皆裸形被髮作舞。

[0307b19]  復用前像。持明者以左手密持。見負水女人。  時自作舞旋轉。彼女見之裸形負水及作舞  旋。轉經兩箇月。若欲止息用水浴像。即得如  故。

[0307b23]  復用前像以屍衣纏裹。用屍火炙。稱彼人名  及誦大明。彼人速得大病無人救得。若以金  剛淨水沐浴天像。即得平復。

[0307b26]  復次成就法。持明者用佉儞囉木。作頻那夜  迦天像。四面八臂。右第一手執利劍。第二手  執鉞斧。第三手執金剛杵。第四手執箭。左第
一手執三叉。第二手執契吒迦。第三手執拏  摩嚕迦。第四手執弓。如是作此像已。於二陣  交戰之時。以水沐浴天像兵戰自止。

[0307c03]  復用前像以佉儞囉木粖。為埿彼天像已。用  羖羊乳煮彼天像。即誦大明告所求之事。而  彼天像於城邑聚落一切人民。悉皆託夢。有
某甲持明人今來此處。宜應迎待恭敬供養。  如是言已悉皆承迎如法供養。

[0307c08]  復用前像用蘿蔔枝葉擣如泥。塗彼天像已。  復用漿水浸彼天像。即誦大明。得一切婆羅  門敬愛。

[0307c11]  復用前像用脂麻粖白粳米訥哩嚩草。同和  合如泥塗彼天像已。用鉢羅舍木燒火炙。即  誦大明。得剎帝利及囉惹等。皆生敬愛尊重  供養。

[0307c15]  復用前像用粆糖塗像。以火炙即誦大明。復  用魚煙薰。即得吠舍首陀等悉皆敬愛。

[0307c17]  復次成就法。用  [寧*頁]  摩樹上寄生木。作頻那夜  迦天像。長如大拇指。四臂三目。右第一手執
利劍。第二手執鉞斧。左第一手執羂索。第二  手執歡喜摶食。蛇作絡腋口出千牙。如是作  已。用黑豆粖為泥塗彼天像。即誦大明已。以
此像密埋他人門前。所有二足四足等見於  大惡之相。蹴蹋驚怖無人可止。持明人得大  財利即與止住。

[0307c25]  復用前像持明者加持已。密埋寺門外。令苾  芻眾作大惡夢悉皆驚怖。若取天像以漿水  洗淨即得如故。

[0307c28]  復用前像加持已。密埋牛欄內。令彼牛畜等  見怖畏相終不入欄內。取出彼像即得如故。

[0308a01]  復用前像懸木架。下用蕎麥稈火。炙彼天像。  即誦大明。令諸寡女皆生敬愛。

[0308a03]  復次成就法。用吉祥果樹上寄生木。作頻那  夜迦天像。二臂三目安牛角內。用毒藥鹽芥  子及五種甘露藥塗之。以帛纏裹。誦大明加
持已密埋於婬舍門前。一切人民並皆不入。

[0308a07]  復用前像加持已。密埋於酒肆門前。並無一  人入彼酒肆。乃至油醋店等一切行鋪門首。  埋此天像。頓無買賣人皆不來。若取出天像
即得如故。

[0308a11]  復次成就法。用籤木作頻那夜迦天像。用毒  藥鹽芥子及五種甘露藥。同和如泥塗彼天  像即誦大明已復用屍衣。上畫八葉蓮花安
天像於蓮花內。於他人舍下安置已。持明者  未還本處。彼人速來敬愛。

[0308a16]  復用前像以屍衣裹。用佉儞囉木火炙彼天  像誦大明加持。經須臾間起大風雨。若欲止  息用金剛水沐浴彼像燃於酥燈。即復如故。

[0308a19]  復用前像以毒藥塗之。持明者裸形被髮。於  木架上懸掛天像。以麥糠火炙已。用佉儞  囉木橛釘彼天像。即誦大明稱彼人名。須臾
之間彼人速來。隨行人意所欲成就。

[0308a23]  復用前像用殺羊毛為繩。繫彼像項。持明者  以繩牽像。或行或坐稱彼人名。誦大明一百  八遍。彼人速得熱病。復以火炙彼天像於八
時中經一時間即得命終。

[0308a27]  復用前像以俱舍草為繩。繫彼天像懸於木  架下。以煎油炙彼天像。即誦大明稱彼人名。  至一時已來。彼人速得禁縛身心驚怖。以水
洗像即得如故。

[0308b02]  復用前像持明者用牛骨為橛。橛上作穴。以  毒藥芥子及天像同入橛內。或出行時繫於  臂上。即誦大明。得一切人見者歡喜。若入軍
陣禁彼器仗皆無作用。若有諍訟論其公理  常得勝他乃至諸惡之人見者適悅。

[0308b07]  復次成就法用蘇伴惹曩木根。作頻那夜迦  天像。以胡椒粖為泥塗彼天像。用末羅木津  及芥子油灌於像口。以屍火炙已。用三辣味
及芥子鹽屍灰曼陀羅花果。同和如泥塗彼  天像。於四衢道路深埋彼像。持明者觀想焰  鬘得迦明王。立作右舞勢。用芥子油塗自身  左足。蹋像誦此大明曰。

[0308b14]  唵  (引)  仡哩  (二合引)  瑟致哩  (三合引)  尾訖哩  (二合)  多  (引)  曩  曩阿母迦摩  (引)
囉野吽瘧

[0308b16]  誦此大明已復誦大明曰。

[0308b17]  唵  (引)  迦  (引)  嚕波吽發吒  (半音)

[0308b18]  誦此大明已。於七日至半月內發遣。彼冤速  得大病不久命終。持明者運慈悲心。取出彼  像復得如故。

[0308b21]  復用前像安置枯髑  髏  內。復用毒藥填滿已。  用一枯  髑  髏蓋之。以繩繫縛懸木架。下用火
炙像。持明者入於河內即誦大明。以前髑髏  欿水。所有設咄嚕等。或自走去或得重病。悉  皆除滅並無蹤跡。誦此大明曰。

[0308b26]  唵  (引)  迦  (引)  羅努帝吽發吒  (半音)

[0308b27]  誦大明已。時持明者志心依法必得成就。或  持明者用燒瓦器灰塗自身。以屍衣裹頭。往  入海者江河內。以右手持前天像左手持人
骨數珠。誦大明一阿庾多持明者得為地主。  或為囉惹或為軍主等。

[0308c03]  復用前像。持明者用俱舍草作指環。安像於  環中。復坐俱舍草。持大明一阿庾多。得囉  惹迦儞也敬愛或與大富貴。若彼不依。用葦
繩繫彼天像。煎漿水淋之。持誦者觀想自身  作焰鬘得迦明王。得囉惹驚怖與前迦儞也  隨行人意。如未成就。用黃臘裹彼天像。以
針釘像。用佉儞囉木火炙彼像身。三日之內  王與迦儞也同獲快樂。

[0308c11]  復次成就法。用華鐵作頻那夜迦天像。用芥  子油毒藥和如泥。塗彼天像。以鉗挾像於枯  木火上炙。即誦大明。令彼冤人得大疾病。若
持明者將於天像往他舍中。經須臾時却還  本舍。於一日中供養。句召彼人速來現前。承  事供給一切隨意。

[0308c17]  復次成就法。用衢摩夷作頻那夜迦天像。持  明者安於枕而睡之。所有城隍聚落過去未  來現在之事。悉能說之。若持明者以手持像
入大軍陣。槍劍器仗等悉不能傷。乃至一切  惡人皆不能害。

[0308c22]  復用前像安於屍灰中。持明者以金剛水。灑  淨己身及飲彼水已。即誦此大明曰。

[0308c24]  唵  (引)  迦  (引)  羅嚕波吽發吒  (半音)

[0308c25]  誦此大明已及稱所求之事。時彼聚落人民  一切心亂。如患風瘨罔知善惡。持明者若取  出彼像。即得如故。

[0308c28]  復次成就法。用騷伴惹曩木。作頻那夜迦天  像。十二臂四足。手執種種器仗。麁忖捺哩  蟲皮為衣。以齒齩脣作大惡相。作此像已用
水牛肉於屍火內誦大明。作護摩一萬遍已。  持明者食五種甘露藥及塗自身。以左手持  酒。右手持水。牛肉。觀想自身如甘露軍茶利
明王。諸相具足交足而立。以利劍截斷彼像。  即時設咄嚕等身皆兩段。此成就法亦能於  彼交戰之處。託夢和勸速令息諍。

[0309a08]  復用前像。持明者以繩繫像左足。懸於木架  之下即誦大明。亦能降伏設咄嚕等隨行人  意若解前像即得如故。

[0309a11]  復用前像用鐵索繫縛。密埋囉惹門前。彼舍  僕從皆如繩縛而不能動。取出彼像即得如  故。

[0309a14]  復次成就法。用菩提樹上寄生木。作頻那夜  迦天像。長八指四臂三目頂戴頭冠。右第一  手執金剛杵。第二手持數珠。左第一手摸捺
迦。第二手執建捺迦。作此像已。用瞿摩夷  作四方曼拏羅。於曼拏羅內覆面安置天像。  持明者以左足蹋像。一日三時持誦大明。至
一月已復取天像安庫藏內。能令庫藏財寶  盈滿。復用左足蹋像。稱名持誦。得成無盡藏  永世受用無所乏少。若不用足蹋作於災難。
持明者即告像言。若不依我教。令焰鬘得迦  明王大金剛杵破碎汝頭。如是言已。復於庫  藏內一日三時。獻閼伽香花等如法供養。復
告像言休三昧住。此如劫火不得超越。如是  言已行人持此天像。往田野中穀麥場內。乃  至市肆行鋪等所到之處。常念焰鬘得迦明  王。一切財寶悉皆豐足受用無盡。

[0309b01]  復用前像。持明者若隨身受持。將往諸處城  邑聚落。乃至乘船江海經營求利倍獲財利。  無諸障難一切隨心。如還於本舍常以香花
飲食。及閼伽等如法供養。保護敬重如父母  等。若不供養敬重必作災難。

[0309b06]  復用前像。以繩繫像懸木架。下用豆箕火炙。  持明者裸形被髮。作大忿怒相用毛繩打像。  所求之事必得成就。

[0309b09]  復用前像用麥  [(麥-大+十)*戈]  火炙。從此後日日能得上  味飲食。乃至所有眷屬悉得充足。若不隨意
必為災難。越於三昧成就之法。

[0309b12]  復次成就法。持明人用佉儞囉木作彼天像。  長十指身有一十二臂。手執種種器仗立作  舞勢。二手持蘇囉摩娑。如是作已。持明者往
尸陀林。或空舍內或大自在天祠內。用左足  蹋彼天像。一日三時持誦大明曰。

[0309b17]  唵  (引)  紇哩  (二合)  瑟窒哩  (三合引一)  尾訖哩  (二合)  多  (引)  曩曩  (二)  阿目崗  (三)
摩  (引)  囉野  (四)  滿馱野  (五)  輸沙野  (六)  烏  蹉  (引)  那野  (七)  誐囉  (二合)  娑  (八)  誐囉
(二合)  娑野  (九)  唵  (引)  吽吽瘧  (十)

[0309b21]  持明者誦此大明。加持天像滿三箇月。所有  百由旬外設咄嚕速令除滅。持明者所作成  就。

[0309b24]  復用前像。用毒藥芥子。鹽曼陀羅子。同和如  泥塗於像身。持明者用屍灰塗自身。飲酒少  許。作忿怒明王大無畏相。以青石兩片合像
石中。行人如甘露軍拏利明王安住其身。誦  大明滿三箇月。所有設咄嚕等。如帝釋威力  者亦須滅亡。

[0309c01]  復用前像用毛繩繫彼像項。以物蓋像頭目  已覆面。埋於屍灰之內。持誦大明稱設咄嚕  名。持明者觀想自身。如焰鬘得迦明王立於
像前。剎那之間四大洲界。所有人民默然如  瘂。禁閉眼目都無所見。乃至囉左所有惡人  殺其妻子。亦不能言如被禁縛。若欲止息取  出天像即得如故。

[0309c08]  復用前像。於黑月十四日或八日。持明者往  尸陀林中。用一髑髏滿盛酒。以口潠像一日  三時。即誦大明至第七日。囉惹及與眷屬悉
來。供給種種供養及財寶等。

[0309c12]  復用前像用樺皮纏裹。以像搵於乳蜜即誦  大明。彼囉惹等作大敬愛如父無異。

[0309c14]  復用前像用米粉塗像。入酥內煎已。用佉儞  囉木燒火。炙彼天像。得囉惹女承事供給。

[0309c16]  復用前像持明者　用鐵針遍針像身。以芥子  油灌彼像。懸一竿上誦大明已。持明者以此  像竿立於他軍陣前。彼軍眾等見大煙霧罔  知方隅。

[0309c20]  復次成就法。用娑羅多迦木作一臼盛滿乳  汁。用佉儞囉木作杵。於杵頭作童女相端正  裝嚴。以杵擣乳即誦此梵讚曰。

[0309c23]  阿三摩佐羅  (引一)  薩摩多  (二)  娑囉達哩弭  (二合)  拏  (三)  迦嚕拏  (引)  怛摩  (二合引)  迦
(引四)  惹誐底耨佉  賀  (引)  哩拏  (五)  阿三滿多  (六)  薩哩嚩  (二合)  虞拏  (七)  悉  地那  (引)  曳儞
(八)  阿三摩  (引)  左羅  (引九)  薩摩嚩囉  (引)  誐囉  (二合)  達哩弭  (二合)  拏  (十)

[0309c28]  誦此讚已。即擣乳至一日二日。降大風雨晝  夜不絕滿七日。若欲止息。燒安悉香其雨自  止。

[0310a02]  復次成就法。用前天像令童女合線。用繫天  像頭髻。以乳灌像及塗像身。持明者以其梵  音。誦鉢邏羅龍王得叉迦龍王等名已。用水
乳毒藥一處和合復令數人童男童女。塗藥  身上入江河內。手執鐵棒打於水面。稱前龍  王名。即誦大明每日三時。如是作法十方世
界聞大雷聲。降澍大雨充滿國界。若欲止息  解彼天像髮髻。用灰塗之須  臾  即止。

[0310a10]  復次成就法。用阿波摩哩誐木。作頻那夜迦  天像。長如拇指二臂三目。右手執稈捺迦。左  手執謨捺剛。用阿羅訖多迦葉裹彼天像。以
漿水煮。即誦大明已。持明者於道路行時。見  有人來即自下路。以手旋轉天像。彼路上人  速得迷惑。罔知天地至於七日。若欲止息。沐  浴彼像即得如故。

[0310a17]  復用前像。以牛皮裹之擲於井內。一切聚落  皆有大水悉皆漂沒。若欲止息。取出天像其  水自止。

[0310a20]  復用前像。埋於酤酒家酒甕之下。忽有水入  漂流酒甕人救不及。若取出彼像其水自止。

金剛薩埵說頻那夜迦天成就儀軌經卷第一

* * *

【經文資訊】大正藏第 21 冊 No. 1272 金剛薩埵說頻那夜迦天成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
