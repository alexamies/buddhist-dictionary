都部陀羅尼目一卷
開府儀同王司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0898c09]  瑜伽本經都十萬偈。有十八會。初會經名一  切如來真實攝。其經說五部。佛部  (毘盧遮那佛以為部主)  金剛部  (阿閦佛為部主)
寶部  (寶生佛以為部主)  蓮花部  (阿彌陀佛以為部主)  羯  磨部  (不空成就佛以為部主)  彼五部主。各有四菩薩以為
眷屬。前右左背而安列。四內供養。各屬四  部。次第應知。四外供養亦屬四部。四門鉤索  鎖鈴。四部次第應知。

[0898c16]  又有四方賢劫中十六大菩薩。表賢劫中一  切菩薩。

[0898c18]  又外有五類天。一一類有四天。總有二十天  并妃后。

[0898c20]  復有五類成二十。五類者上界四天。

住虛空四天　　遊虛空四天  
地居有四天　　居地底四天

[0898c23]  瑜伽部曼茶羅有四。一金剛界。二降三世。  三遍調伏。四一切義成就。此四曼茶羅。表毘  盧遮那佛內四智菩薩。謂金剛灌頂蓮花
羯磨為四智。

[0898c27]  又四智謂大圓鏡平等性妙觀察成所作為四  智矣。又一一曼茶羅。建立六曼茶羅。所謂大  曼茶羅。三昧耶曼茶羅。法曼茶羅。羯磨曼
茶羅。四印曼茶羅。一印曼茶羅。唯降三世曼  茶羅具十曼茶羅。餘皆具六曼茶羅一切印  契一切法要。以四智印攝盡。大智印。以五相  成本尊瑜伽。三昧耶印
(以二手和合金剛縛發生成印)  。

[0899a05]  法智印  (名本尊種子法身三摩地一切契經文義)  羯磨智印  (以二手金剛拳如執持器  仗幖幟如身威儀形)  。

[0899a07]  又瑜伽中四種眼  (敬愛法)  。熾盛眼  (鉤召)  忿怒眼  (降伏  心殺害煩惱也)  慈悲眼  (除毒息怨敵也)  。

[0899a09]  又一切如來教集瑜伽中。一百二十種護摩。  依二十五種爐。於護摩爐中。契印幖幟  各異。所求迅速成辦。世間出世間成就果
報。諸會浩汗文義稍多。恐文繁。且略指方  隅。依毘盧遮那成道經。大本十萬偈。可有三  百卷經。唐國所譯略本七卷。此經中。說一百
六十心十緣生句。及五輪。地輪水輪火輪風  輪空輪也。此經中。二種修行。菩提心以為  因。大悲以為根本方便為究竟。依勝義世
俗。二諦若依勝義修行。建立法身曼茶羅。  是故此經中說。先稱虛空中曼茶羅。是故  觀本尊法身。遠離形色猶如虛空。住如是三
摩地。若依世俗諦修行。依四輪以為曼茶  羅。本尊。

[0899a23]  聖者若黃色。住地輪曼茶羅  (其形方名金輪)  聖者若白  色。住水輪曼茶羅  (其形圓名水輪)  聖者若赤色。住火輪  曼茶羅
(其形三角)  聖者若青若黑。住風輪曼茶羅  (其形如半月)  大曼茶羅安於八葉蓮花臺。五佛四菩  薩安於臺葉。中曼茶羅外。又有三種曼茶羅。
一者一切如來曼茶羅。二者釋迦牟尼曼  茶羅。三者文殊師利曼茶羅。此曼茶羅。名  為大悲胎藏曼茶羅。若弟子受灌頂法。小曼
茶羅極微妙委曲。餘部所不代。此中修行供  養。兼存二種法謂事與理為二也此經中。  護摩火天有四十種。就中一十二種火為最勝。
爐形及木。有乳果類苦練。所用各不同。東西  南北祈願各殊。內外護摩亦依五輪。求四種  事速疾成就。息災增益降伏敬愛。所請火天
各各不同。寂靜熙怡忿怒喜怒。次第應知。

[0899b10]  若蘇悉地經。教中依三部。所謂佛部  (五佛頂等)  蓮  花部種類甚多。金剛部金剛薩埵等。變化無
量。有三種三昧耶。佛部蓮花部金剛部。有三  部心真言。

[0899b14]  爾那爾迦  (半音呼一)  阿嚧力  (二)  嚩日囉  (二合)  地叨  (二合)  (三)

[0899b16]  部主有三種。金輪王佛頂佛部主。蓮花部主  馬頭觀自在。金剛部主三世勝金剛。

[0899b18]  三種部母。佛部佛眼以為部母。蓮花部白衣  觀自在以為部母。金剛部忙麼鷄菩薩以為  部母。

[0899b21]  三種明妃。佛部無能勝菩薩以為明妃。蓮花  部多羅菩薩以為明妃。金剛部金剛孫那利  菩薩以為明妃。

[0899b24]  三種忿怒。不動尊佛部忿怒。忿怒鉤蓮花部  忿怒。軍茶利金剛部忿怒。

[0899b26]  有四種界。金剛橛地界。金剛牆八方界。金  剛網上方界。密縫。阿三莽儗儞界。

[0899b28]  又有四種界。結護曼茶羅。金剛索護東方。  金剛幢幡護西方。金剛迦利護南方。金剛峯  護北方。又大界名商羯羅。設佛頂護輪王
等隣近。不被障礙。此經中。修真言者成就世  間悉地。依時依處。時者謂三時。處謂本尊  像前。有供養五種。除閼伽。一者塗香。二者
花鬘。三者燒香。四者飲食。五者燈明。白  (北)  黃  (東)  黑  (南)  赤  (西)  隨息災增益降伏敬愛。所求
應知。成就者十八種物隨身。廣如經說。

[0899c08]  三時澡浴三時換衣。一月分為四時。從月  生一日至八日。應作息災。從九日至十五日。  應作增益。從十六日至二十三日。應作降伏。
從二十四日至月盡日。為敬愛法。  [麩-夫+主]  呬耶  經亦同蘇悉地。說分布曼茶羅。及絣地法。  此經中極微細。不可具錄。

[0899c14]  又八方。其護持帝王營從兵法。五天竺國深  敬信佛法。於帝王可傳。蘇婆呼童子經。此經  中說辦求成就人護摩。杵金銀銅鐵石水精
佉陀羅木等。無量種各不同杵。五股三股  一股。長十六指為上。十二指為中。八指為  下。乃至一指節者為下。此經中說。不持金
剛杵。念誦者無由得成就。金剛鈴者。是  般若波羅蜜義金剛杵者是。菩提心義。能壞  斷常二邊。契合中道。有十六菩薩位。亦表
十六空為中道。兩邊各有五股。五佛五智  義。亦表十波羅蜜。能摧十種煩惱。成十種真  如。便證十地。證金剛三摩地獲金剛智。坐
金剛座。亦是一切智智。亦名如來自覺聖智。  若不修此三摩地智。得成佛者。無有是處。恐  文繁不能廣述。若廣釋。窮劫不可說盡。怚
唎三昧耶經。同毘盧遮那集會。所有聖眾修  行教法。自性成就。此教中修行者。但住菩提  心。大悲志願。不捨無盡眾生界。所不應事
不可建不可食若為者犯三摩耶。此經中。說  誦大輪金剛真言。不染諸愆過。以為方便。現  生一切真言速疾成就。此經中不動尊等。四
十二如來僮僕使者。若修真言行菩薩。堅  持菩提心。我等承事供養擁護。食彼修行者  殘食。彼等至無上菩提諸有作障者毘那夜  迦不。得其便。速證無上菩提。

都部陀羅尼目一卷

* * *

【經文資訊】大正藏第 18 冊 No. 0903 都部陀羅尼目  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
