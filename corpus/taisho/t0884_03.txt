佛說祕密相經卷下
西天譯經三藏朝奉大夫試光祿卿  傳法大師賜紫沙門臣施護等  奉　詔譯

[0467a29]  爾時金剛手菩薩摩訶薩。復於世尊大毘盧  遮那如來本來無性法中。以尋求慧而請問  言。世尊勝三摩地當云何修。

[0467b03]  爾時世尊大毘盧遮那如來。讚金剛手菩薩  摩訶薩。即說頌曰。

善哉金剛大薩埵　　善哉金剛眾妙寶  
善哉金剛正法門　　善哉金剛勝事業  
善說此經祕密義　　是即無上金剛乘  
一切如來祕密中　　大乘現證法皆攝

[0467b09]  佛言金剛手欲修三摩地者。先以金剛鉤印  及大明鉤攝前住。次以金剛索印及大明而  為引入。然以金剛鎖印及大明堅牢而住。後
以金剛鈴印及大明而為警覺。作阿吠舍。彼  彼大明曰。

[0467b14]  嚩日囕  (二合引)  酤舍  [口*弱]  (一句)  嚩日囉  (二合)  播  (引)  舍  吽  (引)  (二)  嚩日囉
(二合引)  塞普  (二合引)  吒鑁  (三)  嚩日  囉  (二合引)  吠  (引)  舍阿  (四)

[0467b17]  然後結本尊三昧邪印。應當諦心觀想彼彼  種子文字所謂。

[0467b19]  [口*弱]  (入)  吽  (引)  鑁呼  (引)

[0467b20]  此即是修三摩地法。

[0467b21]  爾時金剛手菩薩摩訶薩。復住世尊大毘盧  遮那如來前說。此頌曰。

快哉一切正覺尊　　我說即是金剛手  
而彼一切佛如來　　既金剛乘無有上

[0467b25]  爾時金剛手菩薩摩訶薩。普遍觀察一切如  來。皆悉同一真實住已。即於世尊大毘盧遮  那如來右邊而住作是白言。世尊云何。是金  剛杵。

[0467b29]  爾時世尊大毘盧遮那如來。告金剛手菩薩  摩訶薩言。即汝金剛手是為金剛杵。

[0467c02]  爾時會中聖觀自在菩薩摩訶薩。前白世尊  大毘盧遮那如來言。世尊云何是蓮華。

[0467c04]  爾時世尊大毘盧遮那如來。告聖觀自在菩  薩摩訶薩言。即汝蓮華手是名為蓮華。

[0467c06]  是時會中一切如來。皆悉合掌俱白世尊大  毘盧遮那如來言。所說蓮華及金剛杵是義  云何。

[0467c09]  爾時世會大毘盧遮那如來。普謂一切如來  言。當知祕密四種供養是為蓮華。彼蓮華上  依法住者即金剛杵。

[0467c12]  爾時金剛手菩薩摩訶薩。為欲開示如是所  說本來無性法故。復白世尊大毘盧遮那如  來言。世尊云何是祕密四種供養。

[0467c15]  爾時世尊大毘盧遮那如來。告金剛手菩薩  摩訶薩言。祕密四種供養者。謂金剛嬉戲本  部大菩薩。彼於一切佛作大敬愛事。即彼如
是出生金剛寶鬘。彼復出生金剛妙歌。彼復  出生金剛旋舞。供養而住。從是四祕密中。出  生一切佛菩薩等。復次應當觀想金剛嬉戲  等本部大菩薩種子文字。所謂。

[0467c22]  羅  (引)  摩  (引)  詣  (引)  涅哩  (二合)  度  (引)  布  (引)  吽  (引)  阿  (引)
阿覩  囉  (引)  薩室哩  (二合引)  詣  (引)  吽  (引)  紇哩  (二合引)  勿  嚨  (二合)  宎  嚨  (二合)
[亢*欠]  彌  (引)  邪羅摩

[0467c25]  作是觀想時。即同一體性自身金剛杵。住於  蓮華上而作敬愛事。作是敬愛時。得成無上  佛菩提果。或成金剛手尊。或蓮華部大菩薩。
或餘一切踰始多眾。當作和合相應法時。此  菩薩等悉離一切罪垢染著。如是當知彼金  剛部大菩薩入蓮華部中。與如來部而作敬
愛。如是諸部大菩薩等。作是法時得妙快樂  無滅無盡。然於所作法中無所欲想。何以故  金剛手菩薩摩訶薩。以金剛杵破諸欲故。是
故獲得一切踰始多無上祕密蓮華成就。復  次頌曰。

或於空中或餘方　　觀想蓮華妙等引  
蓮華無上成就門　　於現生中得成就

[0468a09]  爾時世尊大毘盧遮那如來。又復宣說金剛  嬉戲等祕密供養。頌曰。

諸菩薩中勝菩薩　　金剛嬉戲大名稱  
寶鬘妙歌勝亦然　　金剛旋舞妙等引  
如是祕密四菩薩　　是即金剛密供養  
供養一切佛如來　　依法常作敬愛事

[0468a15]  復次依法。安想祕密菩薩種子文字。所謂。

[0468a16]  多阿  (引)  羅嚩摩  (引)  誐摩涅哩  (二合)  摩  (引)  度  (引)  阿  (引)  嚩日囕  (二合)

[0468a18]  復次頌曰。

想時當結三叉印　　金剛杵安蓮華上  
金剛嬉戲等法門　　成就故得無盡樂

[0468a21]  復次當知祕密供養法者。是即觀自在菩薩  三摩地門。於是門中。即攝金剛嬉戲菩薩所  有多羅菩薩及顰眉菩薩。即同一體而無差
別。左現愛相哆羅菩薩於左邊住。右現愛相  顰眉菩薩於右邊住。是諸菩薩於一切處同  一相應。最上敬愛祕密成就。

[0468a27]  爾時金剛手菩薩摩訶薩。即入一切如來蓮  華金剛部三摩地。從是三摩地出已。向諸如  來說此頌曰。

大哉最上祕密法　　所謂蓮華中安住  
一切成就剎那成　　乃至無上菩提果

[0468b03]  爾時聖觀自在菩薩摩訶薩。說此頌曰。

大哉一切佛如來　　清淨蓮華愛無上  
於無我中我手持　　蓮華中住蓮華相

[0468b06]  爾時世尊大毘盧遮那如來。為諸如來說此  頌曰。

諦聽一切諸如來　　諸佛大智無有上  
祕密供養法相應　　利益眾生作成就  
金剛嬉戲相應行　　我心堅固無所動  
金剛寶鬘及妙歌　　旋舞供養亦如是  
所有祕密敬愛事　　如是法儀勝無上  
此祕密中依法行　　即得諸佛施歡喜

[0468b14]  復說祕密種子文字所謂。

[0468b15]  唵  (引)  野  (引)  阿囉誐覩婆嚩日哩  (二合引)  摩尼鉢訥  摩  (二合)

[0468b17]  爾時金剛手菩薩摩訶薩。復白世尊大毘盧  遮那如來言。世尊戲鬘歌舞四種祕密行相  云何。

[0468b20]  爾時世尊大毘盧遮那如來。讚金剛手菩薩  摩訶薩言。善哉善哉金剛手。汝今善問祕密  行相。我今為汝如理開示。或有大士愛樂嬉
戲祕密行相。或有大士愛樂寶鬘祕密行相。  或有大士愛樂妙歌祕密行相。或有大士愛  樂旋舞祕密行相。或有大士普遍愛樂戲鬘
歌舞祕密行相。如是一切祕密行相中起愛  樂時。隨所樂心即入如來三摩地金剛蓮華  相應法中。獲得無上祕密成就。

[0468b29]  爾時金剛手菩薩摩訶薩。前詣佛所右膝著  地。恭敬頂禮而白佛言。世尊若有正士大法  器者。應當於是祕密供養相應法中如理修
學。彼能成就一切事業。乃至得成佛無上智。  況復餘法有不成者。

[0468c05]  爾時世尊大毘盧遮那如來。即入諸佛大智  三昧加持安住三摩地。從是三摩地出已。即  結金剛嬉戲大菩薩祕密智印。復為攝集。令
金剛手菩薩摩訶薩。表示祕密神通行相。謂  本所有一真法性。從是出生諸菩薩等。從吽  字等而為大智。由此即生金剛嬉戲祕密菩
薩。及持明藏一切賢聖。是諸賢聖皆悉同本  一真法性。

[0468c13]  爾時金剛手菩薩摩訶薩。受世尊大毘盧遮  那如來教勅已。即說祕密行相。所謂依如來  部金剛印成就廣大儀軌中法用。若作持誦
時。當不動舌端。唇齒二相合離諸音聲。但以  金剛語音而為持誦。即能成就一切儀軌。此  說即是金剛語菩薩法。復次金剛部祕密印
成就廣大儀軌中法用。謂以自身金剛杵。入  一切相應賢聖真法性中。祕密行人作是法  時。即得一切事業成就。此說即是金剛薩埵
菩薩法。復次金剛部祕密印成就廣大儀軌  中法用。謂諸所欲得佛世尊究竟真常。常施  一切眾生妙樂。復能成就一切事業。此說即  是金剛手菩薩法。

[0468c26]  爾時金剛手菩薩摩訶薩。復白一切如來言。  如來善聽此祕密智勝無有上。若欲得成諸  佛身者。應當寂靜住等引心。入一切如來智
三摩地。從是三摩地出已得成佛身。即能成  就諸三摩地法。所謂劍成就三摩地。藥叱尼  成就三摩地。一切執曜阿吠舍成就三摩地。
遣除一切執曜三摩地。破一切惡三摩地。持  明人三摩地。神通成就三摩地。財寶成就三  摩地。入脩羅宮成就三摩地。常得國王及王
眷屬愛念成就三摩地。此如是等有無數種  三摩地法。及祕密章句中今此四種祕密供  養。而為最上金剛部大菩薩。與菩薩嬉戲等
如理相應。金剛嬉戲者。此說即是和合出生  之義。而此菩薩一切所欲。得諸如來常施歡  喜。即此金剛嬉戲菩薩為增勝主常。於一切  如來而生歡喜。

[0469a13]  復次祕密種子文字所謂。

[0469a14]  野部  (引)  骨嚕  (二合)  卒魯  (二合)  阿  (引)  莎  (引)  剎呼  (引)  [口*弱]  吽  (引)
鑁  [牟*含]  (引)

[0469a16]  此等文字。即是金剛嬉戲本部大菩薩。與金  剛蓮華二法相應。即此金剛而為警覺。所有  蓮華即觀自在菩薩三摩地門。而彼蓮華離
諸所著。以金剛鎖堅牢而住。於諸所動相應  平等。而常不離三摩呬多。然後同一真實吽  字智門出敬愛事而能成就一切事業。此說  即是金剛手菩薩法。

[0469a23]  爾時聖觀自在菩薩摩訶薩白諸如來言。所  有金剛杵住於蓮華上。彼金剛杵及與蓮華。  二法和合相應成就。獲得妙樂無滅無盡。

[0469a26]  爾時金剛手菩薩摩訶薩。住於世尊大毘盧  遮那如來前作是白言。世尊彼金剛杵云何  能住於蓮華上。此金剛杵及與蓮華。作用行
相復云何說。世尊此理甚深。我於是義不能  解了。

[0469b02]  爾時世尊大毘盧遮那如來。讚金剛手菩薩  摩訶薩言。善哉善哉金剛手。汝今當知彼金  剛杵住蓮華上者。為欲利樂廣大饒益。施作
諸佛最勝事業。是故於彼清淨蓮華之中。而  金剛杵住於其上。乃入彼中發起金剛真實  持誦。然後金剛及彼蓮華二事相擊。成就二
種清淨乳相。一謂金剛乳相。二謂蓮華乳相。  於二相中出生一大菩薩善妙之相。次復出  生一大菩薩猛惡之相。菩薩所現二種相者。
但為調伏利益一切眾生。由此出生一切賢  聖。成就一切殊勝事業。

[0469b13]  爾時金剛手菩薩摩訶薩復白佛言。世尊何  者是乳相。復從何生起。唯願世尊顯明開  示。

[0469b16]  爾時世尊告金剛手菩薩摩訶薩言。即汝金  剛手所有最勝祕密供養。是即乳相從是生  起。金剛手菩薩摩訶薩復白佛言。世尊我不
解佛所說義。佛言金剛手當知乳相者即是  本真相。如祕密降三世教中所說。

[0469b21]  爾時世尊大毘盧遮那如來。普攝金剛手等  一切菩薩。同一真實同一出生。都成為一金  剛薩埵之身。告諸如來言。今此所說祕密供
養等祕密行相。但為警覺邪外之眾故。佛菩  薩隱密而說。是時所現金剛薩埵身與本部  菩薩。同住正見出生敬愛。唯以金剛縛而普
攝已。所有本部大菩薩等。同處于左根本之  位住蓮華中。以金剛杵開覺蓮華。而悉同一  三昧相應。

[0469c01]  爾時本部大菩薩眾。得開覺已即說頌曰。

快哉一切正覺尊　　我所敬愛施妙樂  
唯此妙樂外無餘　　而能成就祕密法

[0469c04]  爾時世尊大毘盧遮那如來。即說頌曰。

快哉妙樂無有上　　諸有正士應當修  
今此祕密妙法門　　有罪染者不應受  
祕密蓮華此無上　　金剛嬉戲即彼法  
金剛蓮華教亦然　　總攝毘盧遮那智

[0469c09]  世尊大毘盧遮那如來說是頌時。有無數百  千殊妙瑞相一時出現。

佛說祕密相經卷下

* * *

【經文資訊】大正藏第 18 冊 No. 0884 佛說祕密相經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
