尼羯磨卷上  (并序　出《四分律》)
西太原寺沙門懷素集

[0538b07]  原夫鹿苑龍城，啟尸羅之妙躅；象巖鷲嶺，開  解脫之玄宗。於是三千大千，受清涼而出火  宅；天上天下，乘戒筏而越迷津。內眾於是敷
榮，外徒由斯安樂。其後韜真細  [疊*毛]  ，多聞折軸  之憂；揜正微言，罕見浮囊之固。即有飲光秀  出，維絕紐而虛求；波離事興，振隤網而幽贊。
慧炬於焉重朗，戒海由是再清。其律教也弘  深，固難得而遍舉。此羯磨者，則紹隆之正術，  匡護之宏規，宗緒歸於五篇，濫觴起於《四分》，
寔菩提之機要，誠涅槃之津涉者也。

[0538b16]  素以銳  思弱齡，留情斯旨，眇觀至教，式考義途，亟歷  炎涼，庶無大過誤耳。然自古諸德取解不同，
定僧羯磨，總有四本。其中與僧同者，不別條  錄；其不同者，各以類分。隋朝願律師，總定二  部羯磨，僧尼各別兩卷流行  (或有傳人，輙分尼法，作其三卷)
。復有  宋代求那跋摩，簡尼別行，集成一卷。素乃於  諸家撰集，莫不研尋，校理求文，抑多乖舛。遂  以不敏，總述尼法，分為三卷，勒成一部，庶無
增減，以適時機，祇取成文，非敢穿鑿。惟願戒  珠增照，叶日月而齊明；繫草傳芳，與天地而  同朽。後之覽者，知斯志焉。

方便篇第一

[0538b29]  僧集？  (律言：應來者來。又言：僧有四種，四人、五人、十人、二十人。四人僧者，除受大戒、自恣、出罪，餘一切羯磨
應作。五人僧者，除中國受大戒、出罪，餘一切羯磨應作。十人僧者，除出罪，餘一切羯磨應作。二十人僧者，一
切羯磨應作；況復過二十。若隨四位僧中，有少一人者，作法不成，非法、非毘尼。)

[0538c03]  和合？  (律言：同一羯磨和集一處，不來者囑授，在現前應呵者不呵。又言：五法應和合：若如法應和合、
若默然任之、若與欲、若從可信人聞、若先在中默然而坐，如是五事應和合。)

[0538c05]  未受大戒者出？  (律言：不應在未受大戒人前作羯磨說戒。又言：聽除人未受大戒，餘者在前
作羯磨說戒。又言：有四滿數：有人得滿數不應呵、有人不得滿數應呵、有人不得滿數亦不應呵、有人得滿數
亦應呵。何等人得滿數不應呵？若為作呵責羯磨、擯羯磨、依止羯磨、遮不至白衣家羯磨。何等人不得滿數應呵？若
欲受大戒人。何等人不得滿數亦不得呵？若為比丘尼作羯磨，比丘不得滿數亦不得呵、式叉摩那、沙彌、沙彌尼、若
言犯邊罪等十三人、若被舉、若滅擯、若應滅擯、若別住、若在戒場上、若神足在空、若隱沒、若離見聞處、若所為
作羯磨人。何等人得滿數亦得呵？若善比丘尼同一界住，不以神足在空、不隱沒、不離見聞處、乃至語傍人。)

[0538c11]  不來諸比丘尼說欲及清淨？  (唯除結界不得說欲。其欲須與清淨合說。
若自恣時，應言「與欲自恣」。若有佛法僧事、病患事、看病緣，聽與欲。律言：與欲有五種：若言與汝欲、若言我說欲、若
言為我說欲、若現身相與欲、若廣說與欲。若不現身相、不口說欲者，不成與欲。應更與餘者欲。其持欲人受欲
已便命過、若餘處行、若罷道、若入外道眾、若入別部眾、若至戒場上、若明相出、若自言犯邊  罪  等十三人、若被舉、
若滅擯、若應滅擯、若神足在空、若離見聞處，不成與欲，應更與餘者欲。若至中道、若至僧中亦如是。若廣說欲  者，應至傳欲人所，具儀作如是言：)

[0538c16]  大姊一心念！我某甲比丘尼，  如法僧事，與欲清淨。  (爾時持欲比丘尼自有事起，不及詣僧者，聽轉欲與餘人。轉  時應云：)

[0538c18]  大姊一心念！我某甲比丘尼與某甲比  丘尼，受欲清淨。彼及我身，如法僧事，與欲清  淨。
(持欲比丘尼至僧說時，若能記識姓名者，對僧一一稱名說云：)

[0538c20]  大姊僧聽！某甲  比丘尼、某甲比丘尼，如法僧事，與欲清淨。  (若不
能記姓名，但云「眾多」。若受欲人若睡、若入定、或忘、若不故作如是，名為成與欲；若故不說者，突吉羅。)

[0538c23]  僧今何所作為？  (然所為事有其三種：一為情事，如受懺等。二為非情事，如結諸界。三情非
情事，如處分、離衣等。此所為事委僧量宜，故須對眾問其所作。)

[0538c25]  某羯磨。  (羯磨約體但三，謂：單白、白二、白四。律言：有七種羯磨不應作：非法非毘尼羯磨、非法別眾羯
磨、非法和合羯磨、法別眾羯磨、法相似別眾羯磨、法相似和合羯磨、呵不止羯磨。應作如法、如毘尼羯磨。白二羯
磨，如白法作白，如羯磨法作羯磨；白四亦爾；是為如法、如毘尼羯磨。此方便六，遍餘諸法，唯除結界，闕者不成。)

結界篇第二

[0539a03]  結大界法  (律言：當敷座，當打揵椎，盡共集一處，不聽受欲。是中舊住比丘尼應唱大界四方相，若
東方有山稱山，有塹稱塹，若城、若疆畔、若園、若林、若池、若樹、若石、若垣牆、若神祀舍；如東方相，餘方亦爾。伹結
界處不得二界相接，應留中間，亦不得隔駃流水結，除常有橋船。唱相之法，應起禮僧，白言：)

[0539a05]  大姊  僧聽！我舊住比丘尼某甲  (若非舊住，識界者唱，應除「舊住」二言)  ，為僧  唱大界四方相。  (白  已
應唱，謂從東南角等次第而唱，乃至三說訖。眾中差堪能作羯磨者，  若上座、若次座、若誦律、若不誦律，當如是作。)

[0539a08]  大姊僧聽  (逖徑反)  ！此住處比  丘尼，唱四方大界相。若僧時到，僧忍聽  (逖零反)  ，
僧今於此四方相內結大界，同一住處，同一  說戒。白如是。

[0539a11]  大姊僧聽！此住處比丘尼，唱四  方大界相。僧今於此四方相內結大界，同一  住處，同一說戒。誰諸大姊忍僧於此四方相
內結大界，同一住處，同一說戒者默然，誰不  忍者說。僧已忍於此四方相內，同一住處，同  一說戒，結大界竟。僧忍，默然故，是事如是持。

[0539a17]  解大界法  (諸比丘尼或欲廣作界及狹作者，佛聽先解前界，然後欲廣狹作從意。當作白二羯磨解，應  如是作。)

[0539a18]  大姊僧聽！今此住處比丘尼，同一住處，  同一說戒。若僧時到，僧忍聽，解界。白如是。

[0539a19]  大  姊僧聽！此住處比丘尼，同一住處，同一說戒，  今解界。誰諸大姊忍僧同一住處，同一說戒，  解界者默然，誰不忍者說。僧已忍聽同一住
處，同一說戒，解界竟。僧忍，默然故，是事如是  持。

[0539a25]  結同一說戒同一利養界法  (若二住處別利養別說戒，諸比丘尼欲結共
一說戒共一利養界。佛聽各自解界，然後白二結。當敷座等，如前。應如是作。)

[0539a26]  大姊僧聽！如  所說界相，若僧時到，僧忍聽，今僧於此處、彼  處，結同一說戒，同一利養界。白如是。

[0539a28]  大姊僧  聽！如所說界相，今僧於此處、彼處，結同一說  戒，同一利養界。誰諸大姊忍僧於此處、彼處，
同一說戒，同一利養，結界者默然，誰不忍者  說。僧已忍於此處、彼處，同一說戒，同一利養，  結界竟。僧忍，默然故，是事如是持。

[0539b06]  結同一說戒別利養界法  (若二住處別說戒別利養，欲得同一說戒別利
養。先各自解界，然後結。結法同前，唯改一句云：同一說戒別利養。白如是。)

[0539b07]  結別說戒同  一利養界法  (若二住處別說戒別利養，諸比丘尼欲得別說戒同一利養，欲守護住處故。佛聽  白二結，應如是作。)

[0539b09]  大姊僧聽！若僧時到，僧忍聽，今僧於  此、彼住處，結別說戒，同一利養，為欲守護  住處故。白如是。

[0539b11]  大姊僧聽！今僧於此、彼住  處，結別說戒，同一利養，為守護住處故。誰諸  大姊忍僧於此、彼住處，結別說戒，同一利養，
為守護住處故者默然，誰不忍者說。僧已忍  於此、彼住處，結別說戒，同一利養，為守護住處  故竟。僧忍，默然故，是事如是持。  (此及前二，律無解法，若欲解
者，准結翻解，翻相應知。)

[0539b18]  結戒場法  (若有四人、或五人、十人、二十人羯磨事起，是中大眾數集疲極。佛聽結戒場，稱四方小界
相，若安杙、若石、若疆畔作齊限。是中結者，安三重摽相：最內一重是戒場相；中間一重是大界內相，此與戒場相
不得相入及並，應留中間；最外一重是大界外相。先唱戒場相結，唱法如上。應如是作。)

[0539b20]  大姊僧聽！  此住處比丘尼，稱四方小界相。若僧時到，僧  忍聽，僧今於此四方小界相內，結作戒場。白  如是。

[0539b23]  大姊僧聽！此住處比丘尼，稱四方小界  相。僧今於此四方小界相內結戒場。誰諸大  姊忍僧於此四方相內結戒場者默然，誰不
忍者說。僧已忍於此四方相內結作戒場竟。  僧忍，默然故，是事如是持。  (次唱大界內外相，唱及結如上。)

[0539b28]  解戒場法  (文略無解，若欲解者，應翻結云：)

[0539b28]  大姊僧聽！此住處比丘  尼戒場。若僧時到，僧忍聽，解戒場。白如是。

[0539c01]  大  姊僧聽！此住處比丘尼戒場，僧今於此解戒  場。誰諸大姊忍僧於此解戒場者默然，誰不  忍者說。僧已忍於此解戒場竟。僧忍，默然故，
是事如是持。

[0539c06]  難結小界授戒法  (若有欲受戒者至界外，有比丘尼往遮。佛言：「若有不同意者未出界，聽  在界外疾疾一處集結小界。」應如是作。)

[0539c07]  大姊僧聽！僧集一處結小  界。若僧時到，僧忍聽，結小界。白如是。

[0539c08]  大姊僧  聽！今此僧一處集結小界。誰諸大姊忍僧一  處集結小界者默然，誰不忍者說。僧已忍結  小界竟。僧忍，默然故，是事如是持。

[0539c12]  解難結小界授戒法  (彼不應不解界而去。應如是解。)

[0539c12]  大姊僧聽！今  眾僧集解界。若僧時到，僧忍聽，解界。白如是。

[0539c14]  大姊僧聽！今眾僧集解界。誰諸大姊忍僧集  解界者默然，誰不忍者說。僧已忍解界竟。僧  忍，默然故，是事如是持。

[0539c17]  難結小界說戒法  (律言：若布薩日，於無村曠野中行，眾僧應和合集在一處共說戒。若僧
不得和合，隨同和尚等，當下道各集一處結小界說戒。當如是結。)

[0539c18]  大姊僧聽！今有爾  許比丘尼集。若僧時到，僧忍聽，結小界。白  如是。

[0539c20]  大姊僧聽！今有爾許比丘尼集結小界。  誰諸大姊忍爾許比丘尼集結小界者默然，  誰不忍者說。僧已忍爾許比丘尼集結小界
竟。僧忍，默然故，是事如是持。

[0539c24]  解難結小界說戒法  (彼不應不解界而去。應如是解。)

[0539c24]  大姊僧聽！  今有爾許比丘尼集。若僧時到，僧忍聽，解此  處小界。白如是。

[0539c26]  大姊僧聽！今有爾許比丘尼  集，解此處小界。誰諸大姊忍僧解此處小界  者默然，誰不忍者說。僧已忍解此處小界竟。
僧忍，默然故，是事如是持。

[0540a01]  難結小界自恣法  (若有眾多比丘尼，於自恣日，在非村、未結界處道路行。若和合得自
恣者善；若不得和合者，隨所同和尚等，移異處結小界作自恣。應如是作。)

[0540a02]  大姊僧聽！諸比  丘尼坐處已滿，齊如是比丘尼坐處。若僧時  到，僧忍聽，僧今於此處結小界。白如是。

[0540a04]  大姊  僧聽！齊如是比丘尼坐處，僧於此處結小界。  誰諸大姊忍齊如是比丘尼坐處，僧於此處  結小界者默然，誰不忍者說。僧已忍齊如是
比丘尼坐處，結小界竟。僧忍，默然故，是事如  是持。

[0540a10]  解難結小界自恣法  (彼不應不捨界而去。應如是捨。)

[0540a10]  大姊僧聽！  齊如是比丘尼坐處。若僧時到，僧忍聽，僧今  解此處小界。白如是。

[0540a12]  大姊僧聽！齊如是比丘  尼坐處，僧今解此處小界。誰諸大姊忍僧齊  如是比丘尼坐處，解小界者默然，誰不忍者
說。僧已忍齊如是比丘尼坐處，解小界竟。僧  忍，默然故，是事如是持。

[0540a17]  結不失衣界法  (若有比丘尼意欲樂靜，自念「不得離衣宿。」聽結不失衣界白二羯磨。當  如是作。)

[0540a18]  大姊僧聽！此處同一住處，同一說戒。若  僧時到，僧忍聽，結不失衣界。白如是。

[0540a19]  大姊僧  聽！此處同一住處，同一說戒，僧今結不失衣  界。誰諸大姊忍僧於此處同一住處，同一說  戒，結不失衣界者默然，誰不忍者說。僧已
忍此處同一住處，同一說戒，結不失衣界竟。  僧忍，默然故，是事如是持。  (若界中有村，應結除村、村外界法。結法如上，唯加
一句云：除村、村外界。白如是。)

[0540a26]  解不失衣界法  (文略無解，應翻結云：)

[0540a26]  大姊僧聽！此處同一  住處，同一說戒。若僧時到，僧忍聽，解不失衣  界。白如是。

[0540a28]  大姊僧聽！此處同一住處，同一說  戒，僧今解不失衣界。誰諸大姊忍僧於此處  同一住處，同一說戒，解不失衣界者默然，誰
不忍者說。僧已忍此處同一住處，同一說戒，  解不失衣界竟。僧忍，默然故，是事如是持。  (有村解法，翻亦同此。)

[0540b05]  結淨地法  (若僧伽藍內無作食處，佛聽白二結作淨地，應唱房、若庫、若溫室、經行處。一比丘尼起
已，具儀僧中唱其院及諸果菜等處作淨地。唱已，應如是作。)

[0540b06]  大姊僧聽！若僧時  到，僧忍聽，僧今結某處作淨地。白如是。

[0540b07]  大姊  僧聽！僧今結某處作淨地。誰諸大姊忍僧結  某處作淨地者默然，誰不忍者說。僧已忍  結某處作淨地竟。僧忍，默然故，是事如是持。
(律言：有四種淨地。一者，檀越、若經營人作僧伽藍時處分，如是言：某處為僧作淨地。二者，若為僧作僧伽藍未施
僧。三者，若半有籬障、若多無籬障、若都無，若垣牆、若塹亦如是。四者，僧作白二羯磨結。)

[0540b13]  解淨地法  (文略無解，應翻結云：)

[0540b13]  大姊僧聽！若僧時到，僧忍  聽，僧今解某處淨地。白如是。

[0540b14]  大姊僧聽！僧  今解某處淨地。誰諸大姊忍僧解某處淨地  者默然，誰不忍者說。僧已忍解某處淨地竟。  僧忍，默然故，是事如是持。

授戒篇第三

[0540b19]  八不可過授戒法  (案律：時摩訶波闍波提與五百舍夷女人，俱詣佛所，禮足，白言：「善哉
世尊！願聽女人於佛法中出家為道。」佛言：「且止！瞿曇彌！莫作是言，欲令女人出家為道。何以故？瞿曇彌！若女人
於佛法中出家為道，令佛法不久。」爾時摩訶波闍波提聞佛教已，前禮佛足，繞已而去。後於異時，摩訶波闍波提
復與五百舍夷女人，俱共剃髮，被袈裟，往祇桓精舍，在門外立，步涉破脚，塵土坌身，涕泣流淚。爾時阿難見已，往
問，為往佛所求請。世尊為說八不可過法，若能行者，即是出家受戒。故言：)

[0540b23]  「阿難！今為女  人制八盡形壽不可過法，若能行者，即是受  戒。何等為八？雖百歲比丘尼，見新受戒比丘，
應起迎逆、禮拜、與敷淨座令坐；如此法應尊  重恭敬讚歎，盡形壽不得過。比丘尼不應罵  詈比丘、呵責，不應誹謗言：破戒、破見、破威儀；  如此法應尊重等
(如上)  。比丘尼不應為比丘作舉、  作憶念、作自言，不應遮他覓罪、遮說戒、遮自  恣，比丘尼不應呵比丘，比丘應呵比丘尼；如  此法應尊重等  (如上)
。式叉摩那學戒已，從比丘  僧乞受大戒；如此法應尊重等  (如上)  。比丘尼犯僧  殘罪，應二部僧中行摩那埵；如此法應尊重  等  (如上)
。比丘尼半月從僧乞教授；如此法應尊重  等  (如上)  。比丘尼不應在無比丘處夏安居；此法  應尊重等  (如上)  。比丘尼僧夏安居竟，應比丘僧中
求三事自恣：見、聞、疑；如此法應尊重等  (如上)  。如是  阿難，我今說此八不可過法，若女人能行者，  即是受戒，譬如人於大水上安橋梁而渡。如
是阿難！我今為女人說此八不可過法，若能  行者，即是受戒。」爾時阿難聞世尊教已，即往  摩訶波闍波提所，語言：「女人得在佛法中出
家受大戒，世尊為女人制八不可過法，若能  行者，即是受戒。」  (即為彼說八事如上。)  摩訶波闍波提言：「若  世尊為女人說此八不可過法，我及五百舍
夷女人，當共頂受。」阿難復還白佛。佛言：「如是  阿難！摩訶波闍波提及五百女人得受戒。」又  告阿難：「若女人不於佛法出家者，佛法當得
久住五百歲。」阿難聞之不樂，心懷悔恨憂惱，  啼泣流淚，前禮佛足，繞已而去。

[0540c24]  善來授戒法  (案律：時聞法者，即於座上諸塵垢盡，得法眼淨，見法得法，成辦諸法，已獲果實，前白
佛言：「我今欲於如來所出家修梵行。」佛言：)

[0540c25]  來，比丘尼！於我法中，快自娛  樂，修梵行，盡苦源。  (唱此言已，髮自然落，袈裟著身，鉢盂在手，即名出家受具足戒。)

[0540c27]  羯磨授戒與度人法  (律言：世尊制戒，雖聽度人，汝等愚癡，輒便度人，而不知教授。以
不知教授故，不案威儀，乞食不如法，處處受不淨食，或受不淨鉢食，在小食、大食上高聲大喚，如婆羅門聚會法。
自今已去，聽僧與授具足者白二羯磨。往彼僧中，具儀作如是求。)

[0541a01]  大姊僧聽！我某甲  比丘尼，求眾僧乞度人授具足戒，願僧聽我  某甲比丘尼度人授具足戒。  (三說。僧當觀察此人，若不堪能教授，及不
能與二歲學戒及二法攝者，當語言「妹！止，勿度人。」若有智慧堪能教授，與二歲學戒及二法攝取者，應如是作。)

[0541a05]  大姊僧聽！此某甲比丘尼，今從眾僧乞授人  具足戒。若僧時到，僧忍聽，僧今與某甲比丘  尼授人具足戒。白如是。

[0541a07]  大姊僧聽！此某甲比  丘尼，今從眾僧乞授人具足戒；僧今與某甲  比丘尼授人具足戒。誰諸大姊忍僧與某甲
比丘尼授人具足戒者默然，誰不忍者說。僧  已忍聽某甲比丘尼授人具足戒竟。僧忍，默  然故，是事如是持。  (依止闍梨，法亦同此。)

[0541a13]  度沙彌尼與形同法  (律言：若欲在比丘尼寺內剃髮者，當白僧，若一一語令知。白僧  當作是白：)

[0541a14]  大姊僧聽！此某甲，欲從某甲求剃髮。若  僧時到，僧忍聽，為某甲剃髮。白如是。  (作是白已，然後剃髮。)

[0541a16]  度沙彌尼與法同請和尚尼法  (若欲在比丘尼寺內出家者，先請和尚尼。  具儀作如是請。)

[0541a17]  大姊一心念！我某甲，今求阿姨為十  戒和尚，願阿姨為我作十戒和尚。我依阿  姨故，得受沙彌尼戒，慈愍故。  (三說。應報：)  可爾。

[0541a20]  請闍梨法  (具儀作如是請)

[0541a20]  大姊一心念！我某甲，今求  阿姨為十戒阿闍梨，願阿姨為我作十戒  阿闍梨。我依阿姨故，得受沙彌尼戒，慈愍  故。  (三說。應報：)
可爾。

[0541a24]  白僧法  (若不得和合者，當語一切僧知；若得和合，作如是白：)

[0541a24]  大姊僧聽！此某  甲，從某甲求出家。若僧時到，僧忍聽，與某甲  出家。白如是。

[0541a27]  授戒法  (教著袈裟，具儀作如是言：)

[0541a27]  我阿姨某甲，歸依佛、法、僧。  我今隨佛出家，和尚尼某甲，如來、無所著、等  正覺，是我世尊。  (三說。)

[0541a29]  我阿姨某甲，歸依佛、法、僧  竟。我今隨佛出家已，和尚尼某甲，如來、無所  著、等正覺，是我世尊。  (三說。)

[0541b02]  授十戒相  (語云：)

[0541b02]  盡形壽不  殺生。是沙彌尼戒，能持不？  (答言：)  能。

[0541b03]  盡形壽不得  偷盜。是沙彌尼戒，能持不？  (答言：)  能。

[0541b04]  盡形壽不得  婬。是沙彌尼戒，能持不？  (答言：)  能。

[0541b05]  盡形壽不得妄  語。是沙彌尼戒，能持不？  (答言：)  能。

[0541b06]  盡形壽不得飲  酒。是沙彌尼戒，能持不？  (答言：)  能。

[0541b07]  盡形壽不得著  華鬘、香油塗身。是沙彌尼戒，能持不？  (答言：)  能。

[0541b08]  盡  形壽不得歌舞倡伎及往觀聽。是沙彌尼戒，  能持不？  (答言：)  能。

[0541b10]  盡形壽不得高廣大床上坐。是  沙彌尼戒，能持不？  (答言：)  能。

[0541b11]  盡形壽不得非時食。  是沙彌尼戒，能持不？  (答言：)  能。

[0541b12]  盡形壽不得捉持  生像金銀寶物。是沙彌尼戒，能持不？  (答言：)  能。

[0541b13]  此  是沙彌尼十戒。盡形壽不得犯，能持不？  (答言：)  能。

[0541b15]  汝已受戒竟，當供養三寶，勤修三業：坐禪、誦  經、勤作眾事。
(授已，教誦十數。其十者：一、一切眾生皆依飲食，二、名色，三、三受，四、四聖
諦，五、五陰，六、六入，七、七覺分，八、八聖道，九、九眾生居，十、十一切入。)

[0541b18]  度外道法  (若有外道欲求出家者，僧與四月共住白二羯磨。當如是與：先剃髮已，著袈裟，乃至合掌，教  作是言：)

[0541b19]  大姊僧聽！我某甲外道，歸依佛，歸依法，  歸依僧。我於世尊所求出家為道，世尊即是  我如來、至真、等正覺。  (三說。)

[0541b21]  我某甲外道，歸依佛、法、  僧已。從如來出家學道，如來是我至真、等正  覺。  (三說。次與戒相，與法同上。)

[0541b24]  與四月共住法  (次應教作是言：)

[0541b24]  大姊僧聽！我某甲外道，  從僧乞四月共住。願僧慈愍故，與我四月共  住。  (三說。安著眼見耳不聞處，僧應作如是法。)

[0541b26]  大姊僧聽！彼某甲外道，今  從眾僧乞四月共住。若僧時到，僧忍聽，與彼  某甲外道四月共住。白如是。

[0541b28]  大姊僧聽！彼某  甲外道，今從眾僧乞四月共住；僧今與彼四月  共住。誰諸大姊忍僧與彼四月共住者默然，
誰不忍者說。僧已忍與彼外道四月共住竟。  僧忍，默然故，是事如是持。  (彼行共住竟，令諸比丘尼心喜悅，然後當於僧
中受具足戒。云何外道不能令諸比丘尼心喜悅？彼外道心故執持外道白衣法，不親比丘尼親外道，不隨順比丘
尼，誦習異論；若聞人說外道不好事，便起瞋恚，若聞人毀訾外道師教，亦起瞋恚；若有異外道來讚歎外道好事，歡
喜踊躍，若有外道師來聞讚歎外道事，亦歡喜踊躍；若聞說佛法僧非法事，亦歡喜踊躍；是謂外道不能令諸比丘
尼喜悅。云何外道能令諸比丘尼喜悅？即反上是。是謂外道共住，和調心意，令諸比丘尼喜悅。)

[0541c08]  與二歲學戒法  (律言：聽童女十八，二年學戒，滿二十，與授大戒。若年十歲曾出適者，聽二
年學戒，滿十二，受大戒。應如是與二歲學戒：沙彌尼應往僧中，具儀白言：)

[0541c09]  大姊僧聽！我某  甲沙彌尼，今從僧乞二歲學戒，和尚尼某甲。  願僧與我二歲學戒，慈愍故。  (三說。應將沙彌尼往離聞處、著見處已，眾
中秉法者，應如是作。)

[0541c12]  大姊僧聽！彼某甲沙彌尼，今從僧乞  二歲學戒，和尚尼某甲。若僧時到，僧忍聽，與  某甲沙彌尼二歲學戒，和尚尼某甲。白如是。

[0541c15]  大姊僧聽！彼某甲沙彌尼，今從僧乞二歲學  戒，和尚尼某甲；僧今與彼某甲沙彌尼二歲  學戒，和尚尼某甲。誰諸大姊忍僧與彼某甲
沙彌尼二歲學戒，和尚尼某甲者默然，誰不  忍者說。  (三說。)  僧已忍與某甲沙彌尼二歲學戒，和  尚尼某甲竟。僧忍，默然故，是事如是持。

[0541c21]  授六法相  (應語彼云：)

[0541c21]  某甲諦聽！如來、無所著、等正  覺說六法。不得犯不淨行，行婬欲法。若式叉  摩那行婬欲法；非式叉摩那，非釋種女。與染
污心男子共身相摩觸，犯戒，應更與戒。是中  盡形壽不得犯，能持不？  (答言：)  能。

[0541c25]  不得偷盜乃至  草葉。若式叉摩那取人五錢、若過五錢，若自  取、教人取，若自斫、教人斫，若自破、教人破，若
燒、若理、若壞色；非式叉摩那，非釋種女。若取  減五錢，犯戒，應更與戒。是中盡形壽不得犯，  能持不？  (答言：)  能。

[0542a02]  不得故斷眾生命乃至蟻子。若式  叉摩那故自手斷人命，求刀授與人，教死、  勸死、讚死，若與人非藥，若墮人胎，厭禱呪術，
自作、教人作；非式叉摩那，非釋種女。若斷畜  生不能變化者命，犯戒，應更與戒。是中盡形  壽不得犯，能持不？  (答言：)  能。

[0542a07]  不得妄語乃至戲笑。  若式叉摩那不真實，無所有，自稱言得上  人法，得禪、得解脫、得定、得正受，得須陀洹
果乃至阿羅漢果，天來、龍來、鬼神來供養我；  非式叉摩那，非釋種女。若於眾中故作妄語，犯  戒，應更與戒。是中盡形壽不得犯，能持不？  (答言：)  能。

[0542a13]  不得非時食。若式叉摩那非時食，犯戒，應  更與戒。是中盡形壽不得犯，能持不？  (答言：)  能。

[0542a14]  不  得飲酒。若式叉摩那飲酒，犯戒，應更與戒。是  中盡形壽不得犯，能持不？  (答言：)  能。
(式叉摩那尼於一切比丘尼戒中應學，  除為尼過食。次依《十誦》結勸應云：)

[0542a17]  汝某甲聽！僧已與汝學法。式叉  摩那尼受持六法，名式叉摩那尼。汝得具滿  和上尼，具滿阿闍梨尼，具滿比丘尼僧，得具
滿行處，得具滿國土，得轉輪王願，汝今已滿。  當恭敬三寶：佛寶、法寶、僧寶，和尚尼、阿闍梨  尼，恭敬上中下座。當勤三學：善戒學、善定學、
善慧學。當修三脫門：空、無相、無作。當勤三業：  坐禪、誦經、勸化作福行。是諸法開涅槃門，得  須陀洹果、斯陀含果、阿那含果、阿羅漢果。如
蓮華在水中，日日增長開敷；汝亦如是增長  道法，後當受具足戒。  (次說頌云：)  「釋師子法中，已獲  難得戒，無難時難得，已得勿使空。」頭面禮
僧足，右繞歡喜去。

[0542b01]  授大戒請和尚尼法  (具儀作如是言：)

[0542b01]  大姊一心念！我某  甲，今求阿姨為和尚，願阿姨為我作和尚。  我依阿姨故，得受大戒。  (三說。報云：)  可爾。

[0542b04]  請戒師法  (具儀作如是請：)

[0542b04]  大姊一心念！我某甲，今求阿  姨為羯磨阿闍梨，願阿姨為我作羯磨阿  闍梨。我依阿姨故，得受大戒。  (三說。報云：)  可爾。

[0542b07]  請教授師法  (具儀作如是言：)

[0542b07]  大姊一心念！我某甲，今求  阿姨為教授阿闍梨，願阿姨為我作教授  阿闍梨。我依阿姨故，得受大戒。  (三說。報云：)  可爾。

[0542b10]  安受戒人處所法  (應安眼見耳不聞處。其受戒人若在空、若隱沒、若離見聞處、若界  外，不名受具。和尚尼及足數比丘尼亦如是。)

[0542b12]  差教授師法  (是中戒師問云：)

[0542b12]  眾中誰能為彼某甲作教  授師？  (若作師者，即應答云：)  我某甲能。  (答已，戒師應作白云：)

[0542b13]  大姊僧聽！彼  某甲，從和尚尼某甲求受大戒。若僧時到，僧  忍聽，某甲為教授師。白如是。

[0542b15]  往彼問遮難法  (教授者至受戒人所，語言：)

[0542b16]  此安多會、欝多羅僧、僧伽梨、此僧  竭支、覆肩衣。此是汝衣鉢不？  (彼答「是」已，復應語言：)

[0542b17]  諦聽！今  真誠時，我今問汝，有便言有，無當言無。汝不  犯邊罪不？汝不犯比丘不？汝非賊心入道不？
汝非破內外道不？汝非黃門不？汝非殺父不？  汝非殺母不？汝非殺阿羅漢不？汝非破和合  僧不？汝非惡心出佛身血不？汝非是非人不？
汝非畜生不？汝非有二形不？汝字何等？和尚  尼字誰？年歲滿不？衣鉢具不？父母  (夫主)  聽汝  不？汝不負人債不？汝非婢不？汝是女人不？女
人有如是諸病：癩、白癩、癰疽、乾痟、癲狂、二道  合、道小、大小便常漏、洟唾常出。汝有如是諸  病不？  (若其一一隨事答「無」，復應語言：)

[0542b28]  如我向者所問，僧中亦當  如是問。如汝向者答我，僧中亦當作如是答。

[0542c01]  問已白僧法  (彼教授師問已，還來僧中，如常威儀，舒手相及處立，作如是白：)

[0542c01]  大姊僧  聽！彼某甲，從和尚尼某甲求受大戒。若僧時  到，僧忍聽，我已教授竟，聽使來。白如是。

[0542c04]  從僧乞戒法  (彼應語言「汝來」。來已，為捉衣鉢，教禮眾僧。禮已，在戒師前長跪合掌，作如是言：)

[0542c04]  大  姊僧聽！我某甲，從和尚尼某甲求受大戒。我  某甲，今從僧乞受大戒，和尚尼某甲。願僧拔  濟我，慈愍故。
(三說。若受戒人不自稱名、不稱和尚尼名、教乞戒不乞戒、著俗服等、若眠、醉、狂、
裸形、瞋恚、無心、身相不具、借他衣鉢、若無和尚尼、若多和尚尼、若眾僧不滿，皆不名受戒。)

[0542c09]  戒師白法  (戒師欲問，先白。白云：)

[0542c09]  大姊僧聽！此某甲，從和尚  尼某甲求受大戒。此某甲，今從僧乞受大戒，  和尚尼某甲。若僧時到，僧忍聽，我問諸難事。  白如是。

[0542c13]  戒師問法  (白已，語言：)

[0542c13]  汝諦聽！今是真誠時，實語時，  我今問汝，有當言有，無當言無。汝不犯邊罪  不？汝不犯比丘不？汝非賊心入道不？汝非破
內外道不？汝非黃門不？汝非殺父不？汝非殺  母不？汝非殺阿羅漢不？汝非破和合僧不？汝  不惡心出佛身血不？汝非是非人不？汝非畜
生不？汝非有二形不？汝字何等？和尚尼字誰？  年歲滿不？衣鉢具不？父母  (夫主)  聽汝不？汝非  負人債不？汝非婢不？汝是女人不？女人有如
是諸病：癩、白癩、癰疽、乾痟、癲狂、二道合、道小、  大小便常漏、洟唾常出。汝有如是諸病不？  (又須隨事，  一一答「無」。)

[0542c25]  正授本法  (以法開導，令起上上品心，至誠諦受，應如是作。)

[0542c25]  大姊僧聽！此某  甲，從和尚尼某甲求受大戒。此某甲，今從僧  乞受大戒，和尚尼某甲。某甲所說清淨，無諸
難事，年滿二十，衣鉢具足。若僧時到，僧忍聽，  為某甲授大戒，和尚尼某甲。白如是。

[0542c29]  大姊  僧聽！此某甲，從和尚尼某甲求受大戒。此某  甲，今從僧乞受大戒，和尚尼某甲。某甲所說
清淨，無諸難事，年滿二十，衣鉢具足。僧今授  某甲大戒，和尚尼某甲。誰諸大姊忍僧授某  甲大戒，和尚尼某甲者默然，誰不忍者說。  (三說。)
僧已忍與某甲授大戒竟，和尚尼某甲。僧  忍，默然故，是事如是持。

[0543a08]  與本法尼授大戒請羯磨闍梨法  (彼受戒者與比丘尼僧俱至比  丘僧中，於阿闍梨前具儀作如是請：)

[0543a09]  大德一心念！我某甲，今請大德  為羯磨阿闍梨，願大德為我作羯磨阿闍梨。  我依大德故，得受大戒，慈愍故。  (三說。彼應答言：)
可爾。

[0543a12]  乞戒法  (彼禮僧已，具儀作如是言：)

[0543a12]  大德僧聽！我某甲，從和尚  尼某甲求受大戒。我某甲，今從僧乞受大戒，  和尚尼某甲。願僧拔濟我，慈愍故。  (三說。)

[0543a15]  戒師白法  (此中戒師先白後問。白云：)

[0543a15]  大德僧聽！此某甲，從和  尚尼某甲求受大戒。此某甲，今從僧乞受大  戒，和尚尼某甲。若僧時到，僧忍聽，我問諸難  事。白如是。

[0543a19]  戒師問法  (白已，語言：)

[0543a19]  汝諦聽！今是真誠時，實語時，  我今問汝，有當言有，無當言無。汝不犯邊罪  不？汝不犯比丘不？汝非賊心作道不？汝非破
內外道不？汝非黃門不？汝非殺父不？汝非殺  母不？汝非殺阿羅漢不？汝非破和合僧不？汝  不惡心出佛身血不？汝非是非人不？汝非畜
生不？汝非有二形不？汝字何等？和尚尼字  誰？汝年歲滿不？衣鉢具不？父母  (夫主)  聽汝不？  汝非負人債不？汝非婢不？汝是女人不？女人
有如是諸病：癩、白癩、癰疽、乾痟、癲狂、二道合、  道小、大小便常漏、洟唾常出。汝有如是諸病  不？  (隨事答無，復應問云：)  汝學戒未？
(即應答言：)  已學戒。  (復應問云：)  汝清淨  不？  (復應答云：)  清淨。  (復應問餘尼云：)  某甲已學戒未？  (餘尼答云：)
已學戒。  (復更問云：)  清淨不？  (復重答云：)  清淨。

[0543b04]  正授戒法  (既方便具已，如前開導教諦受。當如是作。)

[0543b04]  大德僧聽！此某甲，  從和尚尼某甲求受大戒。此某甲，今從僧乞  受大戒，和尚尼某甲。某甲所說清淨，無諸難
事，年歲已滿，衣鉢具足，已學戒清淨。若僧時  到，僧忍聽，僧今為某甲受大戒，和尚尼某甲。  白如是。

[0543b09]  大德僧聽！此某甲，從和尚尼某甲求  受大戒。此某甲，今從僧乞受大戒，和尚尼某  甲。某甲所說清淨，無諸難事，年歲已滿，衣鉢
具足，已學戒清淨。僧今為某甲受大戒，和尚  尼某甲。誰諸長老忍僧與某甲受大戒，和尚  尼某甲者默然，誰不忍者說。  (三說。)  僧已忍為某甲
受大戒竟，和尚尼某甲。僧忍，默然故，是事如  是持。  (尼律中云：自說清淨，年滿二十，僧今授某甲具足戒。彼此俱文，隨誦無失。作此法已，應為記時。邊受與此
無異。)

[0543b18]  授戒相法  (應語彼云：)

[0543b18]  善女人諦聽！如來、無所著、等  正覺說八波羅夷法，若比丘尼犯者，非比丘  尼，非釋種女。不得作不淨行，行婬欲法。若比
丘尼作不淨行，行婬欲法，乃至共畜生；彼非  比丘尼，非釋種女。汝是中盡形壽不得犯，能  持不？  (答言：)  能。

[0543b23]  不得盜乃至草葉。若比丘尼取人  五錢、若過五錢，若自取、教人取，若自斫、教人  斫，若自破、教人破，若燒、若埋、若壞色；彼非比
丘尼，非釋種女。汝是中盡形壽不得犯，能持  不？  (答言：)  能。

[0543b27]  不得斷眾生命乃至蟻子。若比丘尼  故自手斷人命，持刀授與人，教死、讚死、勸死，  與人非藥，若墮胎，厭禱呪術，若自作方便、教
人作；彼非比丘尼，非釋種女。汝是中盡形壽  不得犯，能持不？  (答言：)  能。

[0543c02]  不得作妄語乃至戲笑。  若比丘尼不真實，非己有，自稱言得上人法，  得禪、得解脫、得三昧、正受，得須陀洹果乃至阿
羅漢果，天來、龍來、鬼神來供養我；彼非比丘  尼，非釋種女。汝是中盡形壽不得犯，能持不？  (答言：)  能。

[0543c07]  不得身相觸乃至共畜生。若比丘尼染污  心，與染污心男子身相觸，腋已下，膝已上、  若摩、若捺、若逆摩、順摩、若牽、若推、若舉、若下、
若捉、若急捺；彼非比丘尼，非釋種女。汝是中  盡形壽不得犯，能持不？  (答言：)  能。

[0543c11]  不得犯八事乃  至共畜生。若比丘尼有染污心，受染污心男  子捉手、捉衣、入屏處、屏處共立、共語、共行、身
相倚、共期，犯此八事；彼非比丘尼，非釋種女。  汝是中盡形壽不得犯，能持不？  (答言：)  能。

[0543c15]  不得覆  藏他重罪乃至突吉羅惡說。若比丘尼知比  丘尼犯波羅夷，不自舉、不白僧、不語人令知。
後於異時，此比丘尼若休道、若滅擯、若遮不  共僧事、若入外道；彼作如是言：「我先知此人  犯如是如是罪。」彼非比丘尼，非釋種女，覆藏
他重罪故。汝是中盡形壽不得犯，能持不？  (答言：)  能。

[0543c22]  不得隨被舉比丘語乃至沙彌。若比丘尼  知比丘為僧所舉，如法、如毘尼、如佛所教，犯  威儀，未懺悔，不作共住；便隨順彼比丘語。諸
比丘尼諫此比丘尼言：「大姊！彼比丘為僧所  舉，如法、如毘尼、如佛所教，犯威儀，未懺悔，不  作共住；莫隨順彼比丘語。」諸比丘尼諫此比
丘尼時，堅持不捨。彼比丘尼應乃至三諫，捨  此事故。乃至三諫，捨者善；不捨者，彼非比丘  尼，非釋種女，犯隨舉故。汝是中盡形壽不得  犯，能持不？
(答言：)  能。

[0544a02]  善女人諦聽！如來、無所著、等  正覺說四譬喻。若犯八事，如斷人頭已不可  復起，如截多羅樹心不更生長，如針鼻決不
堪復用，如大石析為二分不可還合；若比丘  尼犯八重已，不復還成比丘尼行。汝是中盡  形壽不得犯。

[0544a08]  授四依法  (應語彼云：)

[0544a08]  善女人諦聽！如來、無所著、等正  覺說四依法，比丘尼依此出家受大戒，是比  丘尼法。依糞掃衣出家受大戒，是比丘尼法。
是中盡形壽能持不？  (答言：)  能。

[0544a11]  若得長利：檀越施  衣、割截衣，應受。

[0544a12]  依乞食出家受大戒，是比丘  尼法。是中盡形壽能持不？  (答言：)  能。

[0544a13]  若得長利：若  僧差食、若檀越送食、月八日食、十五日食、月  初日食、若眾僧常食、檀越請食，應受。

[0544a15]  依樹下  坐出家受大戒，是比丘尼法是中盡形壽能持  不。  (答言：)  能。

[0544a17]  若得長利：別房、尖頭屋、小房、石室、兩  房一戶，應受。

[0544a18]  依腐爛藥出家受大戒，是比丘  尼法。是中盡形壽能持不？  (答言：)  能。

[0544a19]  若得長利：酥、  油、生酥、蜜、石蜜，應受。

[0544a21]  汝已受戒竟，白四羯磨如法成就，得處所，和  尚如法，阿闍梨如法。二部僧具足滿。汝當善  受教法，應勸化作福治塔，供養佛法眾僧。和
尚、阿闍梨一切如法教勅，不得違逆。應學問  誦經，勤求方便，於佛法中得須陀洹果、斯陀  含果、阿那含果、阿羅漢果。汝始發心出家，功
不唐捐，果報不絕。餘所未知者，當問和尚、阿  闍梨。  (令受戒者在前而去。)

◎  ◎

師資篇第四

[0544b01]  制和尚行法  (和尚尼看弟子當如女想，弟子看和尚尼當如母想，展轉相敬重，相瞻視。如是
正法便得久住，增益廣大。請法如上。又言：不應年減十二受人具足戒。又制和尚尼法，應如是行。若弟子，眾僧欲
為作呵責等七羯磨者，和尚尼當於中如法料理，令僧不與弟子作羯磨；若作，令如法。復次，若僧與弟子作呵責等
七羯磨，和尚尼於中如法料理，令弟子順從於僧，不違逆，求除罪，令僧疾與解羯磨。復次，弟子犯僧殘，和尚尼當
如法料理：若應與摩那埵當與，乃至當與出罪。復次，弟子得病，和尚尼當瞻視，若令餘人看，乃至差、若命終。弟子
若不樂住處，當自移、若教人移。弟子若有疑事，當以法、以律、如佛所教如法除之。若惡見生，教令捨惡見，住善見。當
以二事將護：以法，以衣食。是中法將護者，應教增戒、增心、增慧，教學問、誦經。是中衣食將護者，當與衣食、床、臥具、
病瘦醫藥，隨力所堪為辦。自今已去，制和尚尼法如是。和尚尼應行；若不行，如法治。)

[0544b09]  制依止阿闍梨行法  (若有新受戒比丘尼，和尚尼命終，無人教授；以不被教授故，
乃至如婆羅門聚會法。佛言：「自今已去，聽有阿闍梨，聽有弟子。阿闍梨於弟子當如女想，弟子於阿闍梨如母
想，展轉相教，展轉相奉事。如是於佛法中，倍增益廣流布。」當作是請，具儀言：)

[0544b11]  大姊一心念！  我某甲，今求阿姨為依止，願阿姨與我依  止，我依止阿姨住。  (三說。彼言：)  可爾。  (或言：)  與汝依止。
(或言：)  汝  莫放逸。  (闍梨行法，並同和尚。)

[0544b15]  制弟子行法  (時諸弟子不行弟子法，不白和尚入村等。佛言：「自今已去，當制弟子法，使弟子於和
尚所行弟子法。」共行八法如前。又不白和尚不得入村、不得至他家、不得從餘比丘尼或將餘比丘尼為伴，不得與，
不得受，不得佐助眾事，不得受他佐助眾事，不得為他剃髮，不得使他剃髮，不得入浴室，不得為人揩摩身，不  得至晝日住處房，不得至  [塚-豖+(一/豖)]
間，不得至界外，不得行他方。彼當清旦入和尚尼房中，受誦經法問義，當除去小便
器，應白時到乃至廣說。彼當日三問訊和尚尼，朝、中、日暮。當為和尚尼執二事，勞苦不得辭設，一修理房舍，二
為補浣衣服。和尚尼如法所教，盡當奉行。若遣往方面周旋，不得辭設，假託因緣；若辭設者，當如法治。自今已
去，制弟子修行法；若不修者，當如法治。此行於阿闍梨所修亦如是，文同故不出。)

[0544b22]  呵責弟子法  (時諸弟子不承事恭敬和尚、阿闍梨，亦不順弟子法，無慚無愧，不受教，作非威儀，
不恭敬，難與語，與惡人為友，好往婬男家、男子家、大童男家、黃門家、比丘精舍、沙彌精舍，好往看龜鼈。有此等過，應
作呵責。呵責有三現：一弟子，二出過，三呵詞。呵詞有五，應語言：)

[0544b25]  我今呵責汝！汝去、汝莫入我房、汝莫為我作  使、汝莫至我所、不與汝語。  (是謂和尚呵責弟子法。阿闍梨呵責弟子
亦五，詞同，唯喚第四句「莫至我所」云：)  汝莫依止我。  (彼盡形壽呵責。佛言：「不應爾。竟安居  呵責，亦不應爾。病者，亦不應呵。」)

[0544c03]  弟子懺悔法  (彼被呵已，不向和尚、阿闍梨懺悔。佛言：「被呵責已，應向和尚、阿闍梨懺悔。」當如是  懺，具儀作如是言：)

[0544c04]  大姊！我今懺悔，更不復作。  (若聽懺悔者善；若
不聽者，當更日三時懺，早起、日中、日暮。若聽悔者善；若不聽者，當下意隨順，求方便解其所犯。若彼下意隨順，無  有違逆，而和尚、阿闍梨不受者，當如法治。)

[0544c07]  弟子離和尚懺謝法  (和尚有五非法，弟子應懺悔而去。應語和尚言：)

[0544c07]  我如  法，和尚不知。我不如法，亦不知。若我犯戒，  捨不教呵。若犯亦不知。若犯而懺悔，亦不知。
(如此懺謝應當軟語。若不受者：和尚應捨遠去；依止闍梨應持衣鉢出界。經宿已，明日還，更依止餘比丘尼住。)

說戒篇第五

[0544c12]  半月往僧寺請教誡差使比丘尼法  (世尊有如是教，比丘尼  每半月應往比丘僧中求教授，聽白二羯磨，差一比丘尼往。應如是差。)

[0544c13]  大姊僧聽！若僧  時到，僧忍聽，僧差某甲比丘尼，為比丘尼僧  故，半月往比丘僧中求教授。白如是。

[0544c15]  大姊僧  聽！僧差某甲比丘尼，為比丘尼僧故，半月往  比丘僧中求教授。誰諸大姊忍僧差某甲比  丘尼，為比丘尼僧故，半月往比丘僧中求教
授者默然，誰不忍者說。僧已忍差某甲比丘  尼，為比丘尼僧故，半月往比丘僧中求教授  竟。僧忍，默然故，是事如是持。  (彼獨行無護，應差二三比丘尼共去。)

[0544c22]  使比丘尼往僧寺囑授法  (使比丘尼至僧寺，不應囑客比丘、遠行、病者，  應至一智慧解法比丘所，具儀作是言：)

[0544c23]  大德憶念！某處比丘尼僧和  合，差我比丘尼某甲，禮比丘僧足，求索教誡。
(三說。彼既囑已，明日往問可不。若聞眾僧已差教授師，此使比丘尼往問教授師去時。比丘應期往，比丘尼
應迎。比丘期往；不往者，突吉羅。比丘尼期迎，不迎亦爾。若比丘尼聞教誡師來，當半由旬迎，在寺內供給所須：辦
洗浴具、若羹粥種種餅食供養；若不者，突吉羅。若無教授人，上座有略教者，應頂受已，還本寺內，鳴椎集比丘  尼眾，不來者囑授，告尼眾云：)
大德僧眾無教誡比丘尼人，及  無說法者。語比丘尼眾「勤修莫放逸！」  (作此告時，尼眾皆合  掌言：)  頂戴持。
(若二眾病、不和、不滿，當遣使問訊；若不往者，突吉羅。)

[0545a03]  僧說戒法  (若於十四、十五、十六日，不知為何日說戒？佛言：聽上座布薩日唱言：)

[0545a03]  大姊僧聽！  今僧某月某日某時，集某處說戒。  (如是唱已，說戒時至，年少比丘
尼先往說戒堂中掃灑，敷坐具、淨水瓶、洗足瓶、然燈火、具舍羅。若年少比丘尼不知者，上座應教；若上座不教者，
突吉羅；若不隨上座教者，突吉羅。收亦如是。僧集之時，比坐當相撿挍，知有來不來。先白，然後說戒。白等儀軌，具  如戒經。)

[0545a08]  告清淨法  (若十四、十五、十六日，舊比丘尼欲說戒，有客比丘尼來，已說戒竟，若少、若等，應從舊比
丘尼重說戒；不者，如法治。若客多者，舊比丘尼應求客和合；若不得者，應出界外說戒。若舊比丘尼已說戒竟，
客比丘尼來欲說戒，若少、若等，應求舊比丘尼和合；若不得者，應出界外說戒。若客比丘尼多，應從客比丘尼重說
戒；不者，如法治。若日同，時不同，舊比丘尼集已說序竟，客比丘尼來少，當告清淨。作是告云：)

[0545a11]  大姊僧  聽！我某甲比丘尼清淨。  (作是告已，餘者當次第聽。若說戒竟，舉眾未起、若多
未起、若都已起，亦告清淨；不者，如法治。若說序竟，客來等、多，舊比丘尼更為重說；不者，如法治。若說戒竟，舉眾
未起、若多未起、若都已起，亦為重說。若客比丘尼集已說序等，舊比丘尼來，亦如是。)

[0545a15]  略說戒法  (律言：若有八難及餘緣，聽略說戒。言八難者：若王、若賊、若火、若水、若病、若人、若非人、
若惡蟲。餘緣者：若有大眾集床座少、若眾多病，聽略說戒。若有大眾集，坐上覆蓋不周、或天雨、若布薩多夜
已久、或鬪諍事、或論阿毘曇毘尼或說法夜久，聽一切眾未起，明相未出，應作羯磨說戒，更無方便可得宿受
欲清淨。略前方便，一如廣法。量難遠近，若說戒序，問清淨已，難至，應言：)

[0545a18]  諸大姊！是八  波羅夷法，僧常聞。  (乃至眾學亦爾。七滅已下，依文廣誦。若難緣逼近，不及說序者，即以  此緣應去。)

[0545a21]  對首說戒法  (若有三人，各各相向，作如是言：)

[0545a21]  二大姊憶念！今僧  十五日說戒，我某甲比丘尼清淨。  (三說。二人亦爾。)

[0545a23]  心念說戒法  (若有一人，應心念言：)

[0545a23]  今日眾僧十五日說戒，  我某甲比丘尼清淨。  (三說。)

[0545a25]  增減說戒法  (若有比丘尼喜鬪罵詈，遞相誹謗，口出刀劍，欲來至此說戒者，應作二、三種布薩。
若應十五日說，十四日作；若應十四日說，十三日作；若聞今日來，即應疾疾布薩；若聞已入界，應至界外說戒。  若能如是者善；若不能，應作白却說戒。作如是白：)

[0545b01]  大姊僧聽！若僧時到，僧  忍聽，僧今不說戒，至黑月十五日當說戒。白  如是。  (若客比丘尼不去，應作第二却白。應作如是白：)

[0545b03]  大姊僧聽！若僧時到，僧  忍聽，僧今不說戒，至白月十五日當說戒。白  如是。
(若客比丘尼不去，至白月者，舊比丘尼應如法強與客比丘尼問答。)

[0545b06]  非時和合法  (若因舉事，遂有鬪諍，能所不和，別部說戒。若能懺悔改過，從僧乞解；解已，作白羯磨  和合布薩。應如是白：)

[0545b07]  大姊僧聽！彼所因事，令僧鬪諍誹謗，  互求長短，令僧破壞，令僧別住，令僧塵垢。  彼人僧為舉罪，已還為解，已滅僧塵垢。若僧
時到，僧忍聽，僧作和合布薩。白如是。  (作是白已，和合布薩。)

[0545b11]  非時說戒法  (若因鬪諍，令僧不和合，僧別異分為二部。若能於中改悔，不相舉發，此則名為以法  和合。作如是白：)

[0545b12]  大姊僧聽！眾僧所因諍事，令僧鬪諍  而不和合，眾僧破壞，令僧塵垢，令僧別異，分  為二部。彼人自知犯罪事，今已改悔，除滅僧
塵垢。若僧時到，僧忍聽，僧今和合說戒。白如  是。  (作是白已，然後和合說戒。)

安居篇第六

[0545b18]  對首法  (諸比丘尼不應一切時春夏冬人間遊行。從今已去，聽夏三月安居。應作是言：)

[0545b18]  大姊  一心念！我某甲比丘尼，依某甲僧伽藍、  (若在村內，  應云)  某甲聚落、  (若在別房，應云)  某甲房，前三月夏安居；房
舍破，修治故。  (三說。以比丘尼要依持律比丘安居，故須問言：)  汝依誰持律？  (彼應  答言：)  依某甲律師。  (復應語言：)  有疑當問。
(彼復答言：)  可爾。  (後三月安居法  亦如是。安居有二種：一前，二後。若前安居，住前三月；若後安居，住後三月。)

[0545b24]  心念法  (律言：從今無所依人，心念安居。作法同前，但除初句及後問答。作其三說。)

[0545b25]  忘成法  (若有住處欲安居，無所依人  白  ，忘不心念，不知成不？佛言：「若為安居故來，便成安居。」)

[0545b26]  及界法  (若往安居處欲安居，入界內便明相出，彼有疑，為成安居不？佛言：「若為安居故來，便成安居。」
次入園亦同；次一脚入界、入園，亦如是。)

受日篇第七

[0545c01]  對首法  (若有佛法僧事、檀越父母等請喚、受懺、病患、看病、求同業等緣，不及即日還，聽受七日去。應如是作。)

[0545c02]  大姊一心念！我某甲比丘尼，受七日法出界  外，為某事故，還此中安居，白大姊令知。  (三說。不應  專為飲食故去。)

[0545c05]  羯磨法  (為前緣遠不及七日還。佛言：「聽有如是事，受過七日法，若十五日、一月日白二羯磨。」應如是作。)

[0545c06]  大姊僧聽！若僧時到，僧忍聽，某甲比丘尼，受  過七日法  (十五日、一月日)  出界外，為某事故，還此中安  居。白如是。

[0545c08]  大姊僧聽！某甲比丘尼，受過七日  法  (十五日、一月日)  出界外，為某事故，還此中安居。誰諸  大姊忍僧聽某甲比丘尼，受過七日法
(十五日、一月日)  出界外，為某事故，還此中安居者默然，誰不  忍者說。僧已忍某甲比丘尼，受過七日法  (十五  日、一月日)
出界外，為某事故，還此中安居竟。僧忍，  默然故，是事如是持。

自恣篇第八

[0545c16]  往比丘僧中說自恣差使比丘尼法  (世尊聽比丘尼夏安居竟，  往比丘僧中說三事自恣：見、聞、疑。聽白二羯磨差一比丘尼往，應如是差。)

[0545c17]  大姊僧聽！若僧  時到，僧忍聽，僧差某甲比丘尼，為比丘尼僧  故，往大僧中。說三事自恣見聞疑。白如是。

[0545c19]  大  姊僧聽！僧差某甲比丘尼。為比丘尼僧故。往  大僧中說三事自恣：見、聞、疑。誰諸大姊忍僧  差某甲比丘尼，為比丘尼僧故，往大僧中說
三事自恣：見、聞、疑者默然，誰不忍者說。僧已  忍差某甲比丘尼，為比丘尼僧故，往大僧中  說三事自恣：見、聞、疑竟。僧忍，默然故，是事如  是持。
(彼獨行無護，聽為護故，應差二三比丘尼為伴。)

[0545c27]  使比丘尼對僧說自恣法  (此使比丘尼至比丘僧中，禮僧足已，曲身低頭，合  掌，作如是說：)

[0545c28]  大德僧聽！某處比丘尼僧夏安居竟，比  丘僧亦夏安居竟。比丘尼僧說三事自恣：見、  聞、疑。大德慈愍故語我，我若見罪，當如法  懺悔。
(三說。此比丘尼禮僧足已，還至本寺，鳴椎集比丘尼眾，不來者囑授，告尼眾云：)

[0546a02]  大德  僧眾不見比丘尼眾有見、聞、疑罪可舉。語比  丘尼眾「如法自恣，謹慎莫放逸！」  (作此告時，尼眾皆合掌言：)  頂戴持。
(若比丘尼眾即日自恣，疲極，當明日自恣。若二眾病、不滿、不和，當遣使問訊；若不爾者，突吉羅。)

[0546a06]  白僧自恣時法  (自今已去，聽安居竟自恣。聽遮自恣，不應求聽，何以故？自恣即是聽。又不知
今日自恣？明日自恣？佛言：若小食上、中食上，上座唱言：)

[0546a07]  大姊僧聽！今僧某月某  日某時，集某處自恣。  (餘儀軌等，並同說戒。)

[0546a09]  差受自恣人法  (律言：聽白二羯磨差不愛、不恚、不怖、不癡、知自恣未自恣。應如是差。)

[0546a09]  大  姊僧聽！若僧時到，僧忍聽，僧差某甲比丘尼，  作受自恣人。白如是。

[0546a11]  大姊僧聽！僧差某甲比  丘尼作受自恣人。誰諸大姊忍僧差某甲比  丘尼作受自恣人者默然，誰不忍者說。僧已
忍差某甲比丘尼作受自恣人竟。僧忍，默然  故，是事如是持。

[0546a16]  自恣白法  (律言：聽比坐應知來不？先白，後自恣。作如是白：)

[0546a16]  大姊僧聽！今日眾  僧自恣。若僧時到，僧忍聽，僧和合自恣。白如  是。

[0546a19]  僧自恣法  (律言：聽徐徐三說，了了自恣；不應反抄衣、衣纏頸等，應偏露等。作如是言也。)

[0546a19]  大姊！  眾僧今日自恣，我某甲比丘尼亦自恣。若見、  聞、疑罪，大姊哀愍故語我，我若見罪，當如法  懺悔。
(三說。若病比丘尼，佛聽隨身所安自恣。其告清淨緣及法，一同說戒。)

[0546a23]  略自恣法  (律言：若有八難及餘緣，聽略自恣。若難事尚遠，容得廣說，應廣說。若難事近，不得三說，當再
說；若不得再說，應一說；若不者，如法治。若難事近，不得一說，即應作白：各各共三語自恣，作如是白。)  大姊  僧聽！若僧時到，僧忍聽，僧今各各共三語自
恣。白如是。  (作是白已，各各共三語自恣；再說、一說，亦如是。若難事近，不得各各三語自恣，亦不得白，  即應以此事去。)

[0546a28]  對首自恣法  (若有四人，各各相向作如是言：)

[0546a28]  三大姊憶念！今日  眾僧自恣，我某甲比丘尼自恣清淨。  (三說。若三人、二人，亦如是。)

[0546b02]  心念自恣法  (若有一人，應心念言：)

[0546b02]  今日眾僧自恣，我某甲  比丘尼自恣清淨。  (三說。)

[0546b04]  增益自恣法  (若有眾多比丘尼結安居，精勤行道，得增上果證。作如是念：「我曹若今日自恣，便
應移住餘處，恐不得如是樂。」彼比丘尼作白增益自恣。作如是白：)

[0546b05]  大姊僧聽！若僧時  到，僧忍聽，僧今日不自恣，四月滿，當自恣。白  如是。  (作是白已，至四月滿自恣。)

[0546b08]  增減自恣法  (律言：若自恣日，聞異住所比丘尼鬪諍不和，欲來此自恣，彼比丘尼應作若二、若三
減日自恣。若聞已入界，應為具洗浴器等，安置已，至界外自恣。若能如是方便作者善；若不能者，彼作白增上自  恣。作如是白：)

[0546b10]  大姊僧聽！若僧時到，僧忍聽，僧今日  不自恣，至黑月十五日當自恣。白如是。  (作是白已，
增上自恣。若客比丘尼至黑月者，舊比丘尼應作白第二增上自恣。作如是白：)

[0546b12]  大姊僧聽！若  僧時到，僧忍聽，僧今日不自恣，後白月十五  日當自恣。白如是。
(若客比丘尼猶不去，舊比丘尼應如法、如律，強和合自恣。)

衣鉢藥受淨篇第九

[0546b16]  受五衣法  (依《十誦》云：)

[0546b16]  大姊一心念！我比丘尼某甲，  是衣僧伽梨  (若干)  條受，  (若干)  長  (若干)  短，割截衣持。  (三說。受次二衣，
類准亦爾。受覆肩衣應云：)

[0546b18]  大姊一心念！我比丘尼某甲，是衣  覆肩衣受，長四肘廣二肘半，是覆肩衣持。  (三說。  受厥修羅衣云：)

[0546b20]  大姊一心念！我比丘尼某甲，是衣厥修  羅衣受，長四肘廣二肘半，是衣厥修羅衣持。  (三說。)

[0546b23]  捨五衣法  (應翻受云：)

[0546b23]  大姊一心念！我比丘尼某甲，  是衣僧伽梨  (若干)  條受，  (若干)  長  (若干)  短，割截衣持，今捨。  (三說。
下四例此各翻應知。)

[0546b26]  受尼師壇法  (應云：)

[0546b26]  大姊一心念！我比丘尼某甲，此  尼師壇，是我助身衣受。  (三說。餘助身衣受同此法。捨者，翻受應知。)

[0546b28]  受鉢法  (律言：鉢有二種：一瓦，二鐵。色亦二種：一赤，二黑。大者三斗，小者一升半。此應持、應淨施，持  准《十誦》云：)

[0546c01]  大姊一心念！我比丘尼某甲，此鉢多羅  應量受，長用故。  (三說。捨者，翻受應知。)

[0546c03]  受十六枚器法  (律言：比丘尼即日得器，應即日受。可須用者十六枚，餘者當淨施、若遣與人。
十六枚者，大釜及蓋，小釜亦爾；水瓶及蓋，洗瓶亦爾；四盆及杓，二小二大。受云：)

[0546c04]  大姊一心念！  我比丘尼某甲，此某器，是我十六枚數，今受。  (三說。)

[0546c07]  受非時藥法  (律言：聽飲八種漿：一梨漿，二閻浮果漿，三酸棗漿，四甘蔗漿，五微果漿，六舍
樓迦漿，七波樓師漿，八蒲萄漿。若不醉人，應非時飲。若醉人，不應飲；若飲，如法治。應先從淨人手受已，次對比丘  尼如法云：)

[0546c09]  大姊一心念！我比丘尼某甲，有某病緣  故，此某甲非時漿，為經非時服故，今於大姊  邊受。  (三說。受餘二藥法同。七日應言：)
為共宿七日服故。  (盡形應言：)  為共宿  長服故。  (七日藥者，酥等。盡形藥者，一切醎、醋等，不任為食者。)

[0546c13]  真實淨法  (應云：)

[0546c13]  大姊一心念！我有此長衣未作  淨，今為淨故捨與大姊，為真實淨故。  (作真實淨，應問施  主，然後得著。鉢、藥及十六枚，類同。)

[0546c16]  展轉淨法  (應云：)

[0546c16]  大姊一心念！此是我長衣未作  淨，為淨故施與大姊，為展轉淨故。  (彼受淨者應云：)  大姊！
汝有此長衣未作淨，為淨故與我，我今受之。  (受已，語言：)  汝施與誰？  (彼應答言：)  施與某甲。  (受淨者言：)  大姊！汝是
長衣未作淨，為淨故施與我，我今受之。受已，  汝與某甲，是衣某甲己有，汝為某甲善護持，  著隨因緣。
(展轉淨施，若問、不問，聽隨意著。鉢、藥及十六枚，作法亦同，唯稱事別為異。)

◎

尼羯磨卷上

* * *

【經文資訊】大正藏第 40 冊 No. 1810 尼羯磨  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
