代宗朝贈司空大辨正廣智三藏  和上表制集卷第二
上都長安西明寺沙門釋圓照集

[0833b06]  凡表二十二首　答制六首　總二十八首

  * 謝贈故金剛三藏官號等表一首  (并答) 
  * 請捨衣鉢助僧道環修金閣寺制書一首 
  * 請捨衣鉢同修聖玉華寺制書一首 
  * 賀平周智光表一首 
  * 請抽化度寺萬菩薩堂三長月念誦僧制一  首 
  * 請修臺山金閣玉華寺等巧匠放免追呼制  一首 
  * 請臺山五寺度人抽僧制一首 
  * 請子翷法師化度寺開講制一首 
  * 請降誕日度僧五人制一首 
  * 請度掃灑先師龍門塔所僧制一首 
  * 請御題先師塔額并設齋度人表一首  (并答) 
  * 謝　恩命為先師設遠忌齋并賜茶表一首  (并答) 
  * 請降誕日度三僧制一首 
  * 請光天寺東塔院充五臺山往來停止院  制一首 
  * 天下寺食堂中置文殊上座制一首 
  * 大曆五年七月五日於太原設萬人齋制一  首  (令不空三藏撿校) 
  * 同年七月十三日與三藏　手詔一首 
  * 請太原府至德寺置文殊院制一首 
  * 同年九月四日又賜　手詔一首 
  * 請太原號令堂安像淨土院抽僧制一首 
  * 請慧林法師於保壽寺講表一首 
  * 謝　恩賜大興善寺施戒方等并糧料表一  首  (并答) 
  * 請廣智三藏登壇祠部告牒一首 
  * 謝　恩賜乳牛五頭并犢表一首  (并答) 

謝贈故金剛三藏官號等表一首

[0833c09]  三藏沙門不空言。奉今月一日　制錫。故大  和上金剛三藏。可贈開府儀同三司。仍贈號  大弘教三藏。不空特進試鴻臚卿。仍賜號大
廣智三藏。一雨自　天潤流根葉。圓毫發艶  照及幽明。捧戴傍徨悲喜交集。不空誠懼誠  喜以悽以懼。不空聞。十號者表德之殊稱。九
卿者象河之重位。故大和上。道洽傳燈。誠以  彰其遺烈。不空法慚紹搆虛並荷於　鴻私。  猶燕石之混光。同齊竿之濫吹。榮兼存歿。
寵及師資。祇奉兢驚瞻言靦面。況出家落彩。  本忘榮辱。潔誠報　國。僧者通規　陛下廣  運　金輪。曲收瓦礫。引安禪於中禁。旌褒崇
之殊禮。雖負山無力。而踐跡近賓。虧高謝之  法流。點少欲之清躅。是以面奏三讓。言煩九  重。冀殷鑒於懇誠。豈確然之不拔。羊車稚子
慚廣智而茫然。鹿苑卑材愧鴻臚而甚矣。無  任感戴之至。謹奉表陳謝以聞。沙門不空誠  懼誠喜謹言。

[0833c27]  永泰元年十一月五日。特進試鴻臚卿大  廣智三藏興善寺沙門不空上表

[0833c29]  寶應元聖文武皇帝批

[0834a01]  和上。道祕雙林功超正覺。遠從天竺來布真  言。頃得歸依親承付囑。褒崇之典禮。秩攸先  俾增印綬之榮。式重師資之敬。兼申寵贈。庶
表追榮也。

請捨衣鉢助僧道環修金閣寺　制一首

[0834a06]  五臺山金閣寺

[0834a07]  右大興善寺沙門。特進試鴻臚卿大廣智  不空奏。上件寺　先聖書額寺宇未成。准  開元二十四年衢州僧道義至臺山所見文
殊聖迹寺。號金閣院。有十三間居僧眾。云  有萬人。臺殿門樓茲金所作。登時圖畫一  本進入在內。天下百姓咸欲金閣寺成。人  誰不願。令澤州僧道環日送供至山。
[這-言+景]  慕道義禪師所見之事。發心奉為　國家  依圖造金閣寺。院宇多少一如所見。今夏  起手工匠什物茲自營  辦  。將滿　先聖御
額終成道義感通。觀夫此僧志願非小。或  謂文殊所假俾樹勝因。且五臺霛山寺額  有五。清涼．華嚴．佛光．玉花．四寺先成。獨
唯金閣一所未就。既是聖迹。誰不具瞻。不  空願捨衣鉢隨助道環建立盛事。甞恐歲  不我與。愆于宿心。屢亦奏聞　天恩矜  允。夫以文殊聖迹聖者為主。結構金閣非
陛下而誰。棟梁者大廈是依。股肱者元首  所託。共成一體和叶萬邦。金閣斯崇。非夫  宰輔贊成軍客匡助百寮咸續千官共崇。  則何以表君臣之美。以光金閣之大也。保
壽寺大德沙門含光奉使。迴臺恭修功德。  伏望便於造寺所奉宣　聖旨祈所厥誠。  庶霛神照明。以介景福康寧寰宇保祐  聖躬。如天恩允許請宣付所司。

[0834b03]  中書門下　牒大廣智不空三藏

[0834b04]  牒奉　勅宜依牒至准　勅故牒

[0834b05]  永泰二年五月一日　牒

[0834b06]  中書侍郎平章事元載

[0834b07]  黃門侍郎平章事杜鴻漸

[0834b08]  黃門侍郎平章事王縉

[0834b09]  撿挍侍中使

[0834b10]  撿挍右僕射平章事使

[0834b11]  撿挍左僕射平章事李袍玉

[0834b12]  中書令使

請捨衣鉢同修聖玉華寺　制書一首

[0834b14]  五臺山聖玉華寺

[0834b15]  右特進試鴻臚卿大興善寺三藏沙門大廣  智不空奏。前件寺准乾元元年九月十一  日　勅。興金閣寺同置。不空先請自捨衣
鉢以為創首。伏望差當寺上座行滿。准金  閣例撿挍營造。

[0834b20]  中書門下　牒大廣智不空三藏

[0834b21]  牒奉　勅宜依牒至准　勅故牒

[0834b22]  大曆元年十一月二十一日　牒

[0834b23]  中書侍郎平章事元載

[0834b24]  黃門侍郎平章事杜鴻漸

[0834b25]  黃門侍郎平章事王縉

[0834b26]  撿挍侍中李使

[0834b27]  撿挍右僕射平章事使

[0834b28]  撿挍左僕射平章事使

[0834b29]  中書令使

賀平周智光表一首

[0834c02]  不空言。伏以周智光。敢負　朝旨。自冐天誅。  積惡滅身果見傳首。慶流卛土。喜契陽春。蓋  由　陛下神算潛通　叡謀密用。武士猶未
施其勇。蒼生遽已獲其安。寰宇轉清。夷狄喪  志。是知　聖王之力遂成無戰之功。仁王之  慈畢獲有情之命。不空忝承　渥澤。殊增躍
荷。不勝欣慶之至。謹奉表陳荷以聞。不空誠  歡誠喜謹言。

[0834c10]  大曆二年正月十四日

[0834c11]  特進試鴻臚卿大興善寺三藏沙門大廣智  不空上表

[0834c13]  寶應元聖文武皇帝批

[0834c14]  智光兇狂敢擾關鋪。王師暫舉自有誅夷。宗  社威霛大聖敷祐。師之護念氛梫永清。所賀知。

請抽化度寺萬菩薩堂三長齋月念誦僧  制一首

[0834c18]  化度寺文殊師利護國萬菩薩堂三長齋月念  誦僧二七人。

[0834c20]  大興善寺大德靜超　大德慧霛

[0834c21]  化度寺大德法真　大德智藏　大德道岸

[0834c22]  大德菩提泥沙  (唐名義寬)  大德波羅檀  (唐名善岸)

[0834c23]  大德談演

[0834c24]  西明寺大德光演　大德摩訶衍

[0834c25]  興福寺大德達摩

[0834c26]  千福寺大德法崇

[0834c27]  慧日寺大德義成

[0834c28]  醴泉寺大德利言

[0834c29]  右特進試鴻臚卿大興善寺三藏沙門大廣  智不空奏。伏以化度寺護國萬菩薩堂。並  依臺山文殊所見。乘雲駕象凌亂楹梁。光
明滿堂不異金閣。奉去年十二月二十三  日　恩命。賜香兼宣　口勅。命不空簡擇  念誦大德。及命寺主智藏專撿挍道場。其  前件大德等。或業茂真言學通戒律。或敷
宣妙旨轉讀真乘。望抽住於此中。每年三  長齋月。精建道場為國念誦。必有事故隨  闕續填。其堂內外施及功德一物已上茲  請三網專句當冀不遺漏。

[0835a11]  中書門下　牒大廣智不空三藏  (牒祠部准此○令史趙昌主事  薰意。郎中雀漪)

[0835a13]  牒奉　勅宜依牒至准　勅故牒

[0835a14]  大曆二年二月十六日　牒

[0835a15]  中書侍郎平章事元載

[0835a16]  黃門侍郎平章事杜鴻漸

[0835a17]  黃門侍郎平章事王縉

[0835a18]  撿校侍中李使

[0835a19]  撿校右僕射平章事使

[0835a20]  撿校左僕射平章事使

[0835a21]  中書令在使院

請修臺山金閣玉華寺等巧匠放免追呼  制一首

[0835a24]  代州五臺山聖金閣寺造寺都料僧

[0835a25]  純陀道仙法達木匠俟璨　谷禮　釗遺  欽  (忻州空襄縣)  檀命暉  (五臺縣)  五茂林　陽喜  子  (唐林縣)  雍日新

[0835a28]  聖玉花寺造寺都料

[0835a29]  木匠殷  徙  (雁門縣)  匠霍龍  (繁時縣)  釗如晏郭悊  (唐林縣)  韓清　賈禮　支阿八  (唐林縣)  張暉  (繁時
縣)

[0835b03]  修五臺山六處普通供養舍木匠丁修零  (定襄縣)

[0835b04]  斑賓　智義璨　郭珪　馬元

[0835b05]  李四師　封杜兒  (五臺縣)  馬元悊

[0835b06]  右特進試鴻臚卿三藏沙門大廣智不空奏。  先奉恩命。令含光撿挍造前件寺及普通供  養處。其所須材木當山自有。既是靈跡事資
巧匠。前件匠等並遠近所推。今見在山修造  次第。恐所營州縣或有追呼。特望　天恩許  畢功德。

[0835b12]  中書門下　牒大廣智不空

[0835b13]  牒奉　勅宜委雲京句當勿令追擾牒至准  勅故牒

[0835b15]  大曆二年二月十六日牒

[0835b16]  中書侍郎平章事元載　已下同七相

請臺山五寺度人抽僧　制一首

[0835b18]  代州五臺山金閣寺玉花清涼花嚴吳摩子等  寺

[0835b20]  右特進試鴻臚卿大興善寺三藏沙門大廣  智不空奏。

[0835b22]  文殊聖跡自古攸仰。今遇　陛下特更增  修精建伽藍　恩命稠疊。是可百神潛祐  萬聖來歸。靈蹤建興於斯為盛。處既嚴潔。
人亦宜然。艱難已來僧徒漸少。或經行化  物便住人間。或蘭若隨緣。周栖他處。遂  使時中禮懺鐘梵遞虧。樹下禪龕蛛網交  闇。福田未廣有愧聖心。伏乞　天恩先在
山中行人童子久精苦者。寺別度二七人。  兼諸州抽道行僧一七人。每寺相共滿三  七人為國行道。有闕續填。金閣等五寺常  轉仁王護國及密嚴經。又吳摩子寺名且
非便。望改為大曆法花之寺。常為國轉法  花經。同五寺例免差遣其所度人。望委雲  京將軍宗鳳朝與中使魏明秀。又修功  德沙門含光簡擇。冀無偷濫。又清涼寺為
大聖文殊造閣已畢。伏望　天恩賜書一  額永光來葉。

[0835c10]  中書門下　牒大廣智不空

[0835c11]  牒奉　勅宜依牒至准　勅故牒

[0835c12]  大曆二年三月二十六日牒

[0835c13]  中書侍郎平章事元載　已下七相同上

請子翷化度寺開講　制書一首

[0835c15]  中書門下　牒大廣智不空

[0835c16]  牒奉　勅特進試鴻臚卿大興善寺三藏沙門  大廣智不空奏請。沙門子翷於化度寺萬菩  薩堂開講者宜依牒至准　勅故牒。

[0835c19]  大曆二年六月二十八日牒

[0835c20]  中書侍郎平章事元載　七相同上

請降誕日度僧五人　制一首

[0835c22]  行者畢數延年五十五  (無州貫誦梵本賢護三昧經一部并誦諸陀羅尼請  法名惠達住莊嚴寺)

[0835c24]  行者康守忠年四十三  (無州貫誦經一百二十帋并誦諸陀羅尼請法名惠  觀住東京廣福寺大弘教三藏毘盧舍那院)

[0835c26]  行者畢越延年四十三  (無州貫誦梵本楞伽經一部誦金剛般若經并諸陀  羅尼請法名惠日住莊嚴寺)

[0835c28]  童子石惠璨年十三  (無州貫誦梵本大吼雀王經一部誦隨求陀羅尼并經請  法名惠光住西明寺)

[0836a01]  童子羅詮年十五  (無州貫誦梵本出生無邊門經誦隨求陀羅尼呪并經請法名惠俊  住西明寺)

[0836a03]  右特進試鴻臚卿大興善寺三藏沙門。大  廣智不空奏。前件行者童子等。並素稟調  柔。器性淳礭服勤經戒諷誦真言。志期出
家精修報國。今因降誕之日請度為僧。各  配住前件寺。冀福資聖壽地久天長。

[0836a08]  中書門下　牒大廣智不空

[0836a09]  牒奉　勅宜依牒至准　勅故牒

[0836a10]  大曆二年十月十三日牒

[0836a11]  中書侍郎平章事元載

[0836a12]  黃門侍郎平章事杜鴻漸

[0836a13]  黃門侍郎平章事王縉

[0836a14]  兵部尚書平章事李使

[0836a15]  撿挍侍中李使

[0836a16]  撿挍右僕射平章事使

[0836a17]  中書令使

請度掃灑先師龍門塔所僧　制一首

[0836a19]  東京龍門故開府儀同三司大弘教三藏塔所  掃灑

[0836a21]  無名僧惠恒年四十六  (俗姓張名景芒。貫鄭州榮陽縣檀山鄉安信
里。父壞道為戶。身無籍。誦菩薩戒經一卷。誦聲聞戒一卷。誦法花經一部。念誦為　業。住河南府廣  福寺毘盧舍那塔院并向龍門塔所。來往掃灑)  。

[0836a24]  當院行者趙元及年三十五  (貫京兆府雲陽縣龍雲鄉修德  里。父貞觀為戶。身無籍。誦法花經一部。誦維摩經一部。誦菩薩戒經一卷。誦金剛經
一卷。誦藥師  經一卷。誦彌陀經一卷。誦金光明經〔四〕卷。誦無常經一卷。誦盂蘭盆經一卷。住保壽寺。法名惠翷)  。

[0836a27]  行者田榮國年三十三  (貫京兆府萬年縣積福鄉積德里。父懷常為戶。
身無籍。誦大隨求真言。誦尊勝陀羅尼。誦阿彌陀陀羅尼。誦法花經一部。住總持寺。法名惠濬)  。

[0836b02]  童子李寶達年十三  (貫京兆府照應縣故疊鄉修文里。父守信為戶。誦法  花經兩卷。誦大隨求真言。誦理趣般若經。住大興善寺。法名惠正)
。

[0836b04]  右特進試鴻臚卿大興善寺三藏沙門大廣  智不空奏。前件無名僧等。先甞奉事故大  和上。服勤香火積有歲年。志性柔和堅固
無懈。請與正名便送塔額住彼掃灑。冀終  罔極獲展師資。行者童子等。並久習真言。  兼誦經典。不離本院業已成就。伏乞與度  俾勵修持。

[0836b11]  中書門下　牒大廣智不空

[0836b12]  牒奉　勅宜依牒至准　勅故牒

[0836b13]  大曆三年六月十三日牒

[0836b14]  中書令元假

[0836b15]  門下杜王同上

謝御題先師塔額并設齋表一首  (并答)

[0836b17]  沙門不空言。不空早侍先大和上。猥承  獎  訓。  愧無昇堂之哲。謬忝入室之遇。曼茶羅灌頂  壇者。萬行之宗。密證之主。將登覺路何莫
由斯。始先師所傳啟此方耳目。惠燈罷照日  月將深　陛下思續耿光。不遺疵賤　詔開  灌頂俾建道場。纔髣髴於存羊。豈歸依之補  處
皇慈乃眷。渥澤累霑。降五僧泥封。雲隨  髮落。下千人天飯。香任風吹。況塔額親題桂  諸伊落。龍門之下更攢崛起之峯。月輪之間
恒聚沖飛之雁。無任戴荷屏營之至。謹附監  使李憲誠。奉表陳謝以聞。沙門不空誠歡誠  喜謹言。

[0836b29]  大曆三年六月十三日

[0836c01]  特進試鴻臚鄉大興善寺三藏沙門大廣智  不空上表

[0836c03]  寶應元聖文武皇帝批

[0836c04]  和上釋梵宗師人天歸仰。慈悲智力拯拔生  靈。廣開壇場。弘宣法要。福資國土。惠洽有  情。媿厚良多。煩勞申謝。

謝　恩命為先師設遠忌齋并賜荼表一  首

[0836c09]  沙門不空言。伏奉　恩命今月十五日。故大  弘教三藏遠忌。設千僧齋。賜茶一百一十串。  伏戴殞悲啟處無地。不空誠哀誠恐以悽以
感。故大和上道被四生。化遷十地耀容。緬邈。  經此忌辰。倍增霜露之悲。深積鶴林之痛。

[0836c14]  陛下恭弘付囑。遠念芳猷。分御膳以飯千僧。  流香茗數盈百串。繽紛梵宇。郁馥禪庭。凡在  門生無任感荷。不勝悲戴之至。謹附監使。奉
表陳謝以聞。沙門不空誠惶誠恐謹言。

[0836c18]  大曆三年八月十五日

[0836c19]  特進試鴻臚卿大興善寺三藏沙門大廣智  不空上表

[0836c21]  寶應元聖文武皇帝批

[0836c22]  大和上。法留喻筏照委傳燈。久證涅槃示存  齋忌。永惟付囑深眷徽猷。薄施香茶有煩陳  謝也。

請降誕日度三僧　制一首

[0836c26]  中書門下　牒大廣智不空

[0836c27]  羅文成年三十  (貫土火羅國。誦金剛般若經。誦起信論。誦菩薩戒經。法名惠弘  請住西明寺)

[0836c29]  羅伏磨年四十五  (寶應功臣武挍尉守右羽林軍大將軍員試大常卿上柱國賜紫金  魚袋貫涼州天寶縣高亭鄉。法名惠成。請住化度寺)

[0837a02]  童子曹摩訶年  (貫京兆萬年縣安寧鄉永安里父為戶。誦法花經一部。法名惠順  〔誦〕住千福寺)

[0837a04]  牒奉　勅宜並與度配住前件寺牒至准　勅  故牒

[0837a06]  大曆三年十月十三日牒

[0837a07]  中書侍郎平章事元載

[0837a08]  門下侍郎平章事杜鴻漸

[0837a09]  門下侍郎平章事王縉

[0837a10]  兵部尚書平章李使

[0837a11]  司徒兼中書令使

請光天寺東塔院充五臺山往來停止院  制一首

[0837a14]  光天寺東塔院惠隱禪師鑄漆  斗  及伍  斗  銅  [木*開]  壹百參拾枚

[0837a16]  右特進試鴻臚卿大興善寺三藏沙門大廣  智不空奏。奏惠隱是不空弟子。為國鑄前  件  [木*開]  充五臺山聖金閣等寺普通供養。其
惠隱所居院。請充臺山鑄鴻功德。及送供  眾僧來往停止。又令惠隱送聖至臺山。永  為供養。冀福資皇祚。聖壽無疆。

[0837a22]  中書門下　牒大廣智不空

[0837a23]  牒奉　勅宜依牒至准　勅故牒

[0837a24]  大曆四年六月十七日牒

[0837a25]  中書侍郎平章事元載　五相同上

天下寺食堂中置文殊上座　制一首

[0837a27]  大聖文殊師利菩薩。

[0837a28]  右京城大德特進試鴻臚卿大興善寺三藏  沙門大廣智不空等奏。忝跡緇門。久修梵  行。習譯聖典。頗悟玄門。大聖文殊師利菩
薩。大乘密教皆周流演。今鎮在臺山。福滋  兆庶。伏惟寶應元聖文武皇帝陛下。德合  乾坤。明並日月。無疆之福康我生人。伏望
自今已後。令天下食堂中於賓頭盧上特  置文殊師利形像以為上座。詢諸聖典具  有明文。僧祇如來尚承訓旨。凡出家者固  合摳衣。普賢觀音猶執拂而為侍。聲聞緣
覺擁篲而居後。斯乃天竺國皆然。非僧等  鄙見。仍請永為恒式。

[0837b11]  中書門下　牒祠部

[0837b12]  牒奉　勅大聖文殊師利菩薩法王之子。威  德特尊為諸佛之導師。洗群生之心目。康我  兆庶。是拯無邊。不有尊崇。人何瞻仰。今京城
大德懇茲申奏。雅合聖典。所請宜依牒。至准。

[0837b16]  勅故牒。

[0837b17]  大曆四年十二月十九日

[0837b18]  中書　四相同上

大曆五年七月五日與不空三藏於太原  設萬人齋制一首

[0837b21]  中書門下　牒僧不空三藏　牒奉　勅宜於  太原設一萬人齋。取太原府諸色官錢物。准  數祇供勿使闕少。仍令不空三藏撿挍。牒至  准
勅故牒。

[0837b25]  大曆五年七月五日牒

[0837b26]  中書侍郎平章事元載

[0837b27]  門下侍郎平章事王縉

[0837b28]  兵部尚書平章事李使

[0837b29]  司徒兼中書令使

同年七月十三日與三藏手　詔一首

[0837c02]  勅大廣智三藏和上。久修定慧早契瑜伽。遠  訪靈山躬祈聖道。至靈必應玄感遂通。青蓮  喻心了證斯在。秋景餘熱善加珍衛也。遣書
指不多及。

[0837c06]  十三日

請太原至德寺置文殊院　制書一首

[0837c08]  中書門下　牒大廣智不空三藏

[0837c09]  牒承　勅特進試鴻臚卿大廣智不空三藏  奏。請於太原府至德寺。置一文殊師利菩薩  院。并抽三學大德二七人。遞弘本教以續法
燈。仍請道憲法師於此寺長時講說者。宜依  牒。至准　勅故牒。

[0837c14]  大曆五年七月十三日牒

[0837c15]  中書侍郎平章事元載　四相同上

同年九月四日又賜手　詔一首

[0837c17]  勅大廣智三藏和上。深契道源遠尋靈跡。慈  悲妙力當示真宗。五蘊既空如如斯在。秋冷  和上比平安好。遣書指不多及。

[0837c20]  四日

請太原號令堂安像淨土院抽僧　制書  一首

[0837c23]  太原府大唐興國太崇福寺中高祖神堯皇帝  起義處。號令堂請安置普賢菩薩像一鋪。淨  土院灌頂道場處。請簡擇二七僧奉為國長
誦佛頂尊勝陀羅尼。

[0837c27]  右特進試鴻臚卿三藏沙門大廣智不空  奏。先奉恩命往五臺山。修功德至太原。巡  禮上件寺。因得瞻覩　高祖太宗起義聖跡
並在此寺。實為國家皇業所興之源。固不  合同諸寺例。伏乞天慈蠲免一切差科及  地稅。便迴充。

[0838a04]  高祖太宗七聖忌日設齋行香。及修號令  堂安置普賢菩薩。仍於三長齋月每月十  齋日。令合寺僧奉為高祖至　肅宗七聖。
轉仁王護國般若經。庶得無疆之福永資  七聖。無盡法音上符皇壽。其念誦僧。伏乞  精加簡擇具名錄。奏先停俗客望即發遣。

[0838a10]  中書門下　牒三藏沙門大廣智不空

[0838a11]  牒奉　勅宜依牒至准　勅故牒

[0838a12]  大曆五年十月一日牒

[0838a13]  中書侍郎平章事元載

[0838a14]  門下侍郎平章事王縉

[0838a15]  兵部尚書平章事李在使院

[0838a16]  司徒兼中書令在使院

請惠林法師於保壽寺講表一首

[0838a18]  沙門不空言。不空聞。貝葉翻經所以恢弘釋  教。蓮華演偈所以付屬　天王。伏惟陛下  位重金輪。心遊寶偈。孝德感于天地。文明齊
於日月。伏見章敬寺僧惠林幼懷聰悟志願  傳燈。演說大乘上答鴻造。每常諷誦妙義。能  宣念其地。偏幸霑　天澤。不空今奉為國請
於保壽寺為道俗敷演真經。庶宗廟聖祚歷  大劫。而齋年蒼生福田拔須彌而作壽。如  天恩允許請降。

[0838a27]  墨勅依奏。

[0838a28]  大曆六年二月二日

[0838a29]  特進試鴻臚卿三藏沙門大廣智不空上  表

謝　恩賜大興善寺施戒方等并糧料表  一首

[0838b04]  沙門不空言。中使李憲誠奉宣　聖旨。特賜  大興善寺施戒方等道場粳糯粟米油柴諸物  等。無不備足。以充齋供。捧對慚惕忻悚交。并
許其道場。為幸已甚。更賜僧供。雨露實深。自  媿無階能上答効。但晝夜精勤加功念誦。冀  酬萬一。謹卛求受戒僧眾等。於三七日懇誠
念誦精馳行道。奉為國家以修勝福。冀無邊  功德。上資聖躬。不勝慚載之至。謹因中使  李憲誠附表陳謝以聞。沙門不空誠歡誠懼  謹言。

[0838b14]  大曆六年三月二十八日特進試鴻臚卿大  興善寺三藏沙門大廣智不空上表

[0838b16]  寶應元聖文武皇帝答曰。

[0838b17]  三藏慈惠精誠。念深家國。弘修福利。廣被生  靈。開建壇場。闡揚妙典。發揮後學。封植良  緣。所施非優。何至於謝。

[0838b20]  中書門下牒

請廣智三藏登壇祠部告牒一首  (中書門下牒准此)

[0838b22]  興善寺三藏大廣智不空

[0838b23]  右保壽寺臨壇大德慧徹等奏。伏以三藏  國師釋門牆塹四海瞻仰兩京宗承清淨戒  壇事資宿德。伏請登壇秉法。為眾授戒。

[0838b26]  中書門下　牒祠部　牒三藏准此。

[0838b27]  牒奉　勅宜依牒至准　勅故　牒

[0838b28]  大曆六年四月三日　牒

[0838b29]  中書侍郎平章事元載

[0838c01]  門下侍郎平章事王縉

[0838c02]  兵部尚書平章事李在使院

[0838c03]  司徒兼中書令使

[0838c04]  祠部　牒興善寺

[0838c05]  牒奉　中書門下　勅牒如右准　勅右牒所  由者故牒

[0838c07]  大曆六年四月九日　　　令史遐  徙  牒

[0838c08]  主事釗意

[0838c09]  郎中董晉

謝　恩賜乳牛表一首

[0838c11]  沙門不空言。今日特奉　恩命。賜乳牛五頭  各并犢。賜賚自天悚踴無地。不空誠慚誠荷。  以忻以媿。伏惟　寶應元聖文武皇帝　陛下
日月光臨　恩過雨露。雖復精勤四時豈酬  萬一。罄力竭忠實難仰謝。撫心修己有淟面  目。不勝　寵渥優深之至。謹奉表陳謝以聞。  沙門不空誠惶誠悚謹言。

[0838c18]  大曆六年九月二十四日特進試鴻臚卿大  興善寺三藏沙門大廣智不空上表

[0838c20]  寶應元聖文武皇帝批

[0838c21]  和上深入祕藏。護念勤誠。顧乃精修。宜承渥  命。所賜非厚煩至謝恩。

大辨正廣智三藏和上表制集卷第二

[0838c24]  德治二年  (丁未)  四月十二日於神護寺成身院  以南岳房濟暹僧都所持之本書寫了　猷  然  (七十四)

* * *

【經文資訊】大正藏第 52 冊 No. 2120 代宗朝贈司空大辨正廣智三藏和上表制集  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
