歷代三寶紀卷第四  (譯經後漢)
開皇十七年翻經學士臣費長房上

[0049b05]  後漢錄者。光武皇帝第四子莊繼立。諡為孝  明帝。至永平七年夜夢金人身長丈六。項佩  日輪飛空而至。光明赫奕照於殿庭。旦集群
臣令占所夢。通人傅毅進奉對云。臣聞西方  有神名佛。陛下所見將必是乎。帝以為然。欣  感靈瑞詔遣使者。羽林中郎秦景博士弟子
王遵等一十四人。往適天竺。於月支國遇攝  摩騰。寫得佛經四十二章并獲畫像。載以白  馬還達雒陽。因起伽藍名白馬寺。諸州競立
報白馬恩。長安舊城青門道左二百餘步中  興寺右。即是白馬寺之遺基。於即翻譯四十  二章經。緘置蘭臺石室閣內。自爾釋教相繼
雲興。沙門信士接踵傳譯。孝桓帝世又以金  銀作佛形像。至孝靈帝光和三年。遣中大夫  於  雒  陽佛塔寺中。飯諸沙門。懸繒燒香散華
燃燈。光和七年。張角等謀誅其逆黨內外姻  屬。諸事老子妖巫醫卜並皆廢之。其有奉佛  五戒勿坐。自秦世沙門釋利防。及前漢劉向
校書天閣已來。至此始有定錄。經則四十二  章為首。人則迦葉摩騰最初。迄於獻帝建安  末齡。其間一百五十二年。歷十一主。華戎
道俗十有二人。兼摭舊遺更補先闕。並古失  譯。合出經律三百五十九部。四百二十七  卷。為後漢錄運乎斯軸。庶有披覽鑒瞻古
今。時代散聚經典離合。明揚盛化法寶備焉。

  * (後漢)  沙門迦葉摩騰　一部一卷經 
  * 沙門竺法  蘭　五部十三卷經 
  * 沙門安世高　一百  七十六部一百九十七卷經律 
  * 沙門支婁  迦讖　二十一部六十三卷經 
  * 優婆塞都尉  安玄　二部三卷經 
  * 沙門竺佛朔　二部  三卷經 
  * 沙門支曜　十一部十二卷經 
  * 沙門康巨　一部一卷經 
  * 清信士嚴佛  調　七部十卷經 
  * 沙門康孟詳　六部九  卷經 
  * 沙門釋曇果　一部二卷經 
  * 沙門  竺大力　一部二卷經 
  * 諸失譯經　一百  二十五部一百四十八卷經呪 

[0049d02]  後漢四十二章經一卷

[0049d03]  右一經一卷。明帝世中天竺國婆羅門沙門  迦葉摩騰譯。或云竺攝摩騰。或直云攝摩騰。  群錄互存未詳孰是。既未審知定何是姓何
者是名。先來弗譯所以備彰。騰幼而敏悟兼  有風姿。博學多聞。特明經律。思力精拔。探索  幽深。敷文析理每有新義。當時學徒未之附
也。法師遊乎天竺。西北有一小國。其國宗奉  焉。俄而隣國興師。兵戈不戢。迄將踐境輒有  事礙。於是疑有異術。密遣覘觀。使人還云。彼
國君臣講習大乘金光明等經。經言。說此法  地神王護之。緣是隣國請和求法弘通大乘。  自爾南渡漸於此矣。永平年隨逐蔡愔至自
洛邑。於白馬寺翻出此經。依錄而編。即是漢  地經之祖也。舊錄云。本是外國經抄。元出大  部。撮要引俗似此孝經一十八章。道安錄無
出。舊錄及朱士行漢錄僧祐出三藏集記。又  載但大法初傳人未歸信致使摩騰蘊其深解  不復多翻。後卒  雒  陽。載其委曲備朱士行漢
錄及高僧名僧等傳諸雜記錄。寶唱又云。  是竺法蘭譯。此或據其與攝摩騰同時來耳。

[0050a04]  佛本行經五卷

[0050a05]  十地斷結經四卷  (或八卷見朱士行漢錄)

[0050a06]  法海藏經三卷  (一本無藏字)

[0050a07]  佛本生經二卷  (見名僧傳)

[0050a08]  二百六十戒合異二卷  (見別錄)

[0050a09]  右五部合一十六卷。中天竺國沙門竺法蘭。  少而機悟淹雅博愛多通。禪思毘尼莫不究  竟。誦經百餘萬言。學徒千餘人。居不求安常
懷弘利。戒軌嚴峻眾莫能闚。聞漢使愔來訊  訪漢地佛法。遂有心輕舉。國王不聽。密與  騰同來。間行後至。明帝世翻初共騰出四十
二章。騰卒。蘭自譯。昔漢武帝穿昆明池。底  得灰墨。問東方朔。朔云。可問西域梵人。法  蘭既至。時以追問。蘭曰。此是劫燒之灰。朔
言有徵。信者甚眾。又秦景使還於月支國得。  優填王栴檀像師第四畫樣來至  雒  陽。帝即  勅令圖寫供養。自爾丹素流演迄今。

[0050a21]  修行道地經七卷  (或六卷。初出漢永康元年譯支敏度制序。見寶唱錄及別錄。或云順道  行經)

[0050a22]  法句經四卷

[0050a23]  大僧威儀經四卷  (右二經。並見別錄。新附別有異出。本小不同。祐失譯分為兩  部二卷。即此別錄合者是)

[0050a25]  五十校計經二卷  (或云明度校計元嘉元年出。見朱士行漢錄。僧祐錄同)

[0050a26]  雜四十四篇經二卷  (或云雜經。四十四篇。既不顯名未知何經。道安云。出增一阿  含。祐錄載)

[0050b01]  七處三觀經二卷  (元嘉元年譯。見朱士行漢錄。道安云。出雜阿含。見祐錄同)

[0050b02]  十報經二卷  (舊錄載云出長阿含。見祐錄亦名多增道章經)

[0050b03]  大道地經二卷  (初出。道安注解云。是修行經抄。元外國略。本或無大字。出長阿含。見祐錄)

[0050b04]  道意發行經二卷  (或一卷。出長阿含。見道安及僧祐錄)

[0050b05]  禪經二卷  (初出。見別錄)

[0050b06]  安般守意經二卷  (或一卷道安云。小安般。見朱士行漢錄。及僧祐李廓錄同)

[0050b07]  無量壽經二卷  (初出。見別錄。元魏世沙門曇鸞論偈注解)

[0050b08]  陰持入經一卷  (別錄云陰持入道安注解。見朱士行漢錄及祐錄)

[0050b09]  百六十品經一卷  (舊錄云。增一阿含百六十章經。見僧祐錄)

[0050b10]  大十二門經一卷  (別錄云。二卷。出長阿含。道安注解見寶唱及祐錄)

[0050b11]  小十二門經一卷  (出長阿含。見寶唱及僧祐錄)

[0050b12]  人本欲生經一卷  (元嘉二年譯出長阿含見朱士行漢錄及僧祐錄道安注解)

[0050b13]  阿毘曇五法經一卷  (舊錄云。阿毘曇五法行經。出長阿含。見祐錄)

[0050b14]  七法經一卷  (舊錄云。阿毘曇七法行經。出長阿含。或云七法行見祐錄)

[0050b15]  普法義經一卷  (元嘉二年譯出。亦名具法行經。出長阿含見朱士行漢錄及祐錄)

[0050b16]  漏分布經一卷  (道安云。出長阿含。見朱士行漢錄及祐錄亦出中阿含)

[0050b17]  四諦經一卷  (道安云。出長阿含。或云出中阿含初出見祐錄)

[0050b18]  九橫經一卷  (出雜阿含)

[0050b19]  八正道一卷  (右二經并出雜阿含。見朱士行漢錄及祐錄三藏記)

[0050b20]  大安般經一卷  (或二卷。道安注解。見祐錄。或云大安般集經)

[0050b21]  思惟要略經一卷  (或直云思惟經。見祐錄)

[0050b22]  十二因緣經一卷  (亦云聞城十二因緣經。初出見祐錄)

[0050b23]  五陰喻經一卷  (舊錄云。五陰譬喻經。見朱士行漢錄及僧祐錄。出雜阿含)

[0050b24]  轉法輪經一卷  (或云法輪經。見釋道安及僧祐錄出雜阿含)

[0050c01]  流攝經一卷  (舊錄云。一切流攝。亦云一切流攝守。吳錄云流攝守因。亦云受因。見朱士行。  漢錄及僧祐錄。出中阿含)

[0050c03]  是法非法經一卷  (見朱士行漢錄及僧祐錄出中阿含)

[0050c04]  法受塵經一卷  (見僧祐錄)

[0050c05]  十四意經一卷  (舊錄云。菩薩十四意經。見僧祐錄)

[0050c06]  本相猗致經一卷  (出中阿含。吳錄云。大相猗致與緣本致經同。見朱士行漢錄及僧  祐及三藏集記)

[0050c08]  阿毘曇九十八結經一卷  (見僧祐錄)

[0050c09]  禪行法想經一卷  (見僧祐錄及寶唱錄。三藏記)

[0050c10]  禪行三十七品經一卷  (見寶唱錄或無禪行字。及僧祐錄)

[0050c11]  難提迦羅越經一卷  (見僧祐錄)

[0050c12]  獨富長者經一卷  (亦云獨富長者財物無付經。亦云無子付囑。出雜阿含四十六卷)

[0050c13]  長者懊惱三處經一卷  (亦云長者子懊惱三處經。亦直云三處惱經)

[0050c14]  申起長者悔過經一卷  (亦云申越長者悔過供佛經。申越申起。未知何定)

[0050c15]  佛為那拘說根熟經一卷  (亦云為那拘羅長者說根熟經)

[0050c16]  長者兄弟詣佛經一卷  (亦云長者梨師達多兄弟二人往佛所經。出中阿含)

[0050c17]  佛神力救長者子經一卷

[0050c18]  阿那邠祁化七子經一卷  (出增一阿含)

[0050c19]  十支居士八城人經一卷  (出中阿含第六十卷。亦直云十支經)

[0050c20]  無畏離車白阿難經一卷  (出雜阿含二十一卷)

[0051a01]  受呪願經一卷  (亦云最勝長者受咒願經)

[0051a02]  長者子制經一卷

[0051a03]  郁伽居士見佛聞法醒悟經一卷  (亦云修伽陀居士佛為說法得  惶悟經。出雜阿含)

[0051a05]  得非常觀經一卷  (亦云長者夜輸得非常觀經)

[0051a06]  舍頭諫經一卷  (初出。見舊錄亦云舍頭諫太子明二十八宿經。亦云太子明星二十八宿  經。亦云虎耳經)

[0051a08]  出家因緣經一卷  (亦云佛說出家因緣經)

[0051a09]  佛度旃陀羅兒出家經一卷

[0051a10]  純陀沙彌經一卷  (或作沙門字。或作淳字。出雜阿含二十四卷)

[0051a11]  外道出家經一卷

[0051a12]  精進四念處經一卷  (出雜阿含二十九卷)

[0051a13]  父母恩勤報經一卷  (一云難報出中阿含)

[0051a14]  禪思滿足經一卷  (出雜阿含)

[0051a15]  數息事經一卷　禪法經一卷

[0051a16]  禪祕要經一卷  (或無祕字出禪要祕密治病經)

[0051a17]  世間言美色經一卷  (出雜阿含二十四卷)

[0051a18]  一切行不恒安住經一卷  (出雜阿含三十四卷)

[0051a19]  人受身入陰經一卷  (出修行道地經第一卷)

[0051a20]  多倒見眾生經一卷  (或無多字。出出曜經第十六卷)

[0051a21]  人身四百四病經一卷  (出修行道地經第一卷)

[0051a22]  人病醫不能治經一卷  (出修行道地經)

[0051a23]  分別善惡所起經一卷

[0051a24]  斫毒樹復生經一卷  (出出曜經)

[0051b01]  犯戒罪報輕重經一卷

[0051b02]  禪定方便次第法經一卷

[0051b03]  阿練若習禪法經一卷  (出菩薩禪法第一卷)

[0051b04]  四百三昧名經一卷

[0051b05]  自誓三昧經一卷  (內題云。獨證品第四出。比丘淨行中初出。與護出大同小異)

[0051b06]  流離王經一卷  (出增一阿含。初出與護出小異)

[0051b07]  溫室洗浴眾僧經一卷  (初出)

[0051b08]  迦葉結經一卷　罵意經一卷

[0051b09]  處處經一卷

[0051b10]  佛為頻頭婆羅門說像類經一卷  (出雜阿含第十一卷)

[0051b11]  婆羅門問佛布施得福經一卷

[0051b12]  佛為調馬聚落主說法經一卷  (出雜阿含三十二卷)

[0051b13]  婆羅門行經一卷  (出中阿含三十九卷)

[0051b14]  豆遮婆羅門論議出家經一卷  (出雜阿含四十二卷)

[0051b15]  佛為事火婆羅門說法悟道經一卷  (出雜阿含)

[0051b16]  婆羅門虛偽經一卷  (出雜阿含三十卷)

[0051b17]  佛化大興婆羅門出家經一卷  (出雜阿含。或作大與字)

[0051b18]  佛為阿支羅迦葉說自他作苦經一卷  (出增一阿含)

[0051b19]  婆羅門子命終愛念不離經一卷  (出增一阿含)

[0051b20]  四吒婆羅門出家得道經一卷  (出雜阿含四十四卷)

[0051b21]  佛為憍慢婆羅門說偈經一卷  (出雜阿含)

[0051b22]  婆羅門服白經一卷  (出雜阿含二十八卷)

[0051b23]  婆羅門問世尊將來世有幾佛經一卷  (出雜阿含)

[0051b24]  婆羅門避死經一卷  (出增一阿含)

[0051c01]  佛為婆羅門說耕田經一卷  (出雜阿含或無田字)

[0051c02]  七老婆羅門請為弟子經一卷

[0051c03]  婆羅門通達經論經一卷  (出雜阿含第二十五卷)

[0051c04]  佛覆裸形子經一卷  (出生經。一云審裸形子經。審與覆此字誤未知何)

[0051c05]  婆羅門解知眾術經一卷  (出雜阿含)

[0051c06]  佛為婆羅門說四法經一卷  (出雜阿含第二卷)

[0051c07]  佛為年少婆羅門說知善不善經一卷

[0051c08]  如幻三昧經一卷  (或二卷)  安般經一卷

[0051c09]  內藏經一卷  (元嘉二年十月出是第一譯。一名內藏百品。或百寶。見朱士行漢錄)

[0051c10]  五門禪要用法經一卷  (初出)

[0051c11]  水喻經一卷  (出增一阿含)  浮木譬喻經一卷

[0051c12]  鼈喻經一卷  (出六度集)

[0051c13]  提婆達生身入地獄經一卷  (出出曜經)

[0051c14]  摩那祇女人誹佛生身入地獄經一卷

[0051c15]  鬼問目連經一卷

[0051c16]  十八地獄經一卷  (或云十八泥犁)

[0051c17]  地獄罪人眾苦經一卷

[0051c18]  地獄報應經一卷  (或云罪業報應教化地獄經)

[0051c19]  目連見眾生身毛如箭經一卷  (出雜阿含第十九卷)

[0051c20]  摩訶衍精進度中罪報品經一卷

[0051c21]  尊者薄拘羅經一卷  (出中阿含第八卷)

[0051c22]  阿難問事佛吉凶經一卷  (亦云阿難問事佛經。亦云事佛吉凶經)

[0051c23]  迦旃延無常經一卷  (出生經第二卷)

[0051c24]  當來變滅經一卷　太子墓魄經一卷

[0052a01]  四不可得經一卷  (或無可字)

[0052a02]  堅心正意經一卷  (亦云堅心經亦云堅意經)

[0052a03]  分明罪福經一卷

[0052a04]  多增道章經一卷  (舊錄無道字。亦云異出十報法出長阿含)

[0052a05]  [木*奈]  女祇域經一卷　金色女經一卷

[0052a06]  摩鄧女經一卷  (或云摩鄒女)

[0052a07]  前世爭女經一卷  (出生經)

[0052a08]  承事勝己經一卷　悔過法經一卷

[0052a09]  舍利弗悔過經一卷　太子夢經一卷

[0052a10]  小般泥洹經一卷  (見別錄)

[0052a11]  慈仁不殺經一卷

[0052a12]  阿難同學經一卷  (出增一)

[0052a13]  商人脫賊難經一卷

[0052a14]  過去彈琴人經一卷  (出雜阿含四十八卷)

[0052a15]  尸迦羅越六向拜經一卷  (初出出長阿含)

[0052a16]  世間強盜布施經一卷  (出增一阿含)

[0052a17]  商人子作佛事經一卷  (出長阿含)

[0052a18]  呪賊經一卷　卒逢賊結衣帶呪經一卷

[0052a19]  梵天詣婆羅門講堂經一卷  (出增一阿含)

[0052a20]  五陰成敗經一卷  (出修行道地經)

[0052a21]  八光經一卷　五戰鬪人經一卷  (出增一阿含)

[0052a22]  五法經一卷  (見僧祐錄)

[0052a23]  五行經一卷　三毒經一卷

[0052a24]  阿含正行經一卷　良時難遇經一卷

[0052a25]  求離牢獄經一卷　蓮華女經一卷

[0052b01]  孤母喪一子經一卷

[0052b02]  昔有二人相愛敬經一卷  (出出曜經)

[0052b03]  住陰持入經一卷  (亦云除持入。或二卷)

[0052b04]  鏡面王經一卷  (出六度集)  子命過經一卷  (出生經)

[0052b05]  健陀國王經一卷  (或無國字)

[0052b06]  歎寶女經一卷  (亦云舍利弗歎寶女說不思議經)

[0052b07]  大迦葉遇尼乾子經一卷  (出長阿含)

[0052b08]  正齋經一卷

[0052b09]  阿那律思惟目連神力經一卷

[0052b10]  寶積三昧文殊師利菩薩問法身經一卷  (亦云遺日  寶積三昧文殊師利問法身經)

[0052b12]  舍利弗問寶女經一卷

[0052b13]  月燈三昧經一卷  (出大月燈三昧經)

[0052b14]  阿難惑經一卷  (出人本欲生經)

[0052b15]  佛印三昧經一卷

[0052b16]  迦葉詰阿難經一卷  (亦云迦葉責阿難雙度羅漢喻經。初出)

[0052b17]  大乘方等要慧經一卷

[0052b18]  空淨天感應三昧經一卷  (舊錄云。空淨三昧經)

[0052b19]  情離有罪經一卷  (世注為疑)

[0052b20]  藥王藥上菩薩觀經一卷

[0052b21]  義決律一卷  (亦云藏決律法行道安云。出長阿含。或有經字者見僧祐錄。凡三十四部。合  四十卷。自餘雜出附)

[0052b23]  右一百七十六部。合一百九十七卷。安息國  王太子名清字世高。次當嗣王位讓位與叔。  既而捨國剃落出家。懷道遊方弘化為務。孝
桓帝世建和二年。振錫來儀至乎洛邑。少時  習語大通華言。慨法化微廣事宣譯。到靈帝  世二十餘年。其釋道安錄僧祐出三藏集記
慧皎高僧傳等。止云世高翻三十九部。義理  明析文字允正。辯而不華質而不野。凡在讀  者皆亹亹然而不倦焉。房廣詢求究檢眾錄
紀述。世高互有出沒。將知權迹隱顯多途。或  由傳者頗致乖舛。量傳所載三十九部。或但  路出自燉煌來屆止京邑。靈帝之末關中擾
攘。便渡江南。達人見機在所便譯。得知他處  闕而未傳。又其傳末果云。而古舊錄所載之  者。此竝世高刪正前譯不必全翻。今總群篇。
備搜雜記。有題注者。多是河西江南道路隨  逐因緣從大部出。錄目分散未足致疑。彼見  故存此寧不纘。敢依集編緝而維之。冀廣  法流知本源注。欲識其迹具諸傳詳。

[0052c15]  大集經二十七卷  (初出見李廓錄)

[0052c16]  般若道行品經十卷  (初出。亦云摩訶般若波羅蜜經。或八卷。光和二年十月  八日出見支敏度錄及僧祐錄)

[0052c18]  首楞嚴經二卷  (中平三年二月八日出是初譯見朱士行漢錄及僧祐錄三藏記吳錄又  云三卷)

[0052c20]  伅真陀羅尼經二卷  (初出。安錄元舊錄云伅真陀羅尼王經。見朱士行漢錄及僧  祐錄)

[0052c22]  阿闍世王經二卷  (初出。道安云。出長阿含。見僧祐錄)

[0052c23]  阿閦佛國經二卷  (建和元年譯是第一出。見朱士行漢錄。亦云阿閦佛剎諸菩  薩學成品經。亦云可閦佛經或一卷。祐錄亦載)

[0052c25]  無量清淨經二卷  (亦云無量清淨平等覺經。見吳錄)

[0052c26]  孛本經二卷  (初出見僧祐錄)

[0052c27]  般舟三昧經二卷  (光和二年十月八日譯初出。見聶道錄吳錄及三藏記舊錄云  大般舟三昧經)

[0053a02]  古品遺日說般若經一卷  (出方等部。一名佛遺日摩尼寶經。一名摩訶衍  寶嚴經。一名大寶積經。見僧祐錄)

[0053a04]  寶積經一卷  (光和二年譯第一出道安云摩尼寶經。或二卷。見舊錄及士行錄三藏集記  等)

[0053a06]  問署經一卷  (亦云文殊師利問菩薩署經。道安云出方等部見吳錄及祐三藏記)

[0053a07]  梵般泥洹經一卷  (舊錄云胡般今改為梵初出。或二卷見朱士行錄及三藏集記)

[0053a08]  阿闍世王問五逆經一卷  (亦直云阿闍世王經)

[0053a09]  兜沙經一卷  (見吳錄及三藏記)

[0053a10]  內藏百品經一卷  (第二出。與世高譯者小異。舊錄云。內藏百寶經。道安云。出方等部遍  校群錄並云百寶無百品。故知即是此經)

[0053a12]  大方便報恩經一卷  (見吳錄)

[0053a13]  光明三昧經一卷  (安錄無見吳錄及三藏記)

[0053a14]  禪經一卷  (見別錄)

[0053a15]  雜譬喻經一卷  (凡十一事。祐錄云失譯。今檢見別錄故載之)

[0053a16]  阿育王太子壞目因緣經一卷  (此王是佛滅後百三十年六月  王方出。故非佛說。一本無經字祐錄有。四十四部)

[0053a18]  右二十一部。合六十三卷。月支國沙門支婁  迦讖。亦直云支讖。桓靈帝世建和歲至中平  年。於洛陽譯。河南清信士孟福張蓮等筆受。
而舊譯云胡般泥洹者。未詳胡字。竊觀上代  有經已來賢德筆受。每至度語無不稱云譯  胡為漢。胡乃西國邊俗。漢是東方。一號且九
州地喚於西方總言天竺故漢書言身毒  國也身毒即天竺。有中天竺。即佛生處天竺  地也。有東有西有南有北。故云五天。而彼  五天目此東國總言脂那。或云真丹或作
震旦。此蓋取聲有楚夏耳。若當稱漢。漢止  劉氏。前漢後漢兩代一號。後漢禪魏。魏  弱三分政有吳蜀。魏雖吞蜀還復禪晉。自晉
統馭十割九州地各有主。譯經依處人處既  異翻則不同。須依帝王稱謂甄別。今為此錄  悉依正之。又胡既是西域邊俗。類此氐羌  蠻夷  [狂-王+巢]
獠。何有經書。乃云胡語。創標胡言  模楷世間誰之過歟。佛生天竺。彼土士族婆  羅門是總稱為梵。梵者清淨承胤光音。其光  音天梵之最下。劫初成就水竭地乾下食
地肥。身體麁重不能飛去。因即生人。緣  本祖宗故稱為梵。是以應作梵語梵書。漢  語譯經人未剃落。魏朱士行創首出家服法
為僧猶稱俗姓。吳晉相踵弗革其風。逮自符  秦有釋道安。獨拔當時居然超悟。道俗欽仰  眾若稻麻。云既剃除紹繼釋種子而異父  豈曰相承。今者出家宜悉稱釋。及後經
至翻四阿含。其文果云。四姓出家同一釋  種。眾咸歎伏  (四姓者。一剎帝利。此是王種。二婆羅門。是高行人。三毘舍。如此土士民。  四首陀。為卑下。如此皂隸)
然安正當晉秦之世。刊定  錄目刪注群經。自號彌天楷模季葉。猶言譯  胡為秦。有五失本三不易。此亦崑山一礫  未盡美焉。但上代來有胡言處。今錄並以梵
字代之。庶後哲善言得其真正者也。

[0053b26]  法鏡經兩卷  (或一卷。嚴佛調筆受。康僧會注。見僧祐錄)

[0053b27]  斷十二因緣經一卷  (亦云阿含口解十二因緣經。亦直云阿含口解經。亦云安侯  口解經祐。云。世高譯今檢群錄。乃是安玄。譯)

[0053c01]  右二部合三卷。安息國優婆塞都尉安玄。靈  帝末世遊賈雒陽。因遇佛調即共翻譯。世亦  號為安侯騎都尉。云祐稱世高。此是姓同相
濫涉耳。高乃國王之太子也應嗣。故讓玄  職號為侯。直據經題。居然可驗。以不細尋  致合論耳。

[0053c07]  般舟三昧經二卷  (舊錄云。大般舟三昧經。或一卷。第二出。見高僧傳)

[0053c08]  道行經一卷  (嘉平元年譯。見朱士行漢錄及三藏記。道安云是般若抄。外國高明者所撰。安  為之注并序)

[0053c10]  右二部合三卷。天竺沙門佛朔。靈帝之世齎  道行經來適洛陽。轉梵為漢。譯人時滯。雖有  失旨。然其音句棄文存質。深得經意。後光
和中更譯般舟。讖為傳語。孟福張蓮等筆受。  文少勝前。

[0053c15]  小本起經二卷  (或云修行本起。或云宿行。近來加小字耳。見舊錄及高僧傳)

[0053c16]  成具光明經一卷  (或云成具光明三昧。或云成具光明定意。見朱士行支敏度僧祐  慧皎等四錄)

[0053c18]  賴吒和羅經一卷  (初出道安云。出方等部)

[0054a01]  馬有八態經一卷  (一名馬有八態譬人經。一名馬有八弊惡態經。出雜阿含三十  四卷)

[0054a03]  首至問佛十四事經一卷  (或無佛字)

[0054a04]  聞城十二因緣經一卷  (第二出。與世高譯十二因緣經小異)

[0054a05]  墮落優婆塞經一卷　小道地經一卷

[0054a06]  馬有三相經一卷  (出雜阿含)

[0054a07]  阿那律八念經一卷  (或直云八念經。見舊錄)

[0054a08]  摩訶摩耶經一卷  (或直云摩耶經或二卷)

[0054a09]  右一十一部合一十二卷。西域沙門支曜。靈  帝世中平年。於雒陽譯其七部。是吳錄所載。

[0054a11]  問地獄事經一卷  (見朱士行漢錄)

[0054a12]  右一經一卷。外國沙門康巨。靈帝中平四年。  於洛陽譯。並言直理詣不加潤飾。

[0054a14]  古維摩詰經二卷  (初出。見古錄及朱士行漢錄)

[0054a15]  濡首菩薩無上清淨分衛經二卷  (一名決了諸法如幻三昧經。  或一卷)

[0054a17]  慧上菩薩問大善權經二卷  (或無菩薩字亦一卷)

[0054a18]  思意經一卷  (亦云益意經)

[0054a19]  內六波羅蜜經一卷  (亦云內外者道安云出方等部)

[0054a20]  迦葉詰阿難經一卷  (第二出。見岑號及寶唱二錄。與世高出迦葉責阿難雙度羅  漢喻經。大同小異)

[0054a22]  十慧經一卷  (佛調自撰出并注序。亦云沙彌十慧。見僧祐寶唱及高僧傳等三錄)

[0054a23]  右七部合一十卷臨淮。清信士嚴佛調當靈。  帝世在雒陽出理得。音正盡經微旨郢匠。之  美見述後代焉。

[0054a26]  太子本起瑞應經二卷  (初出。亦云瑞應本起經。亦云中本起經。見三藏記及  祐錄)

[0054b02]  興起行經二卷  (亦名十緣經見吳錄)

[0054b03]  梵網經二卷  (初出見吳錄)

[0054b04]  舍利弗目連遊四衢經一卷  (見別錄)

[0054b05]  報福經一卷  (或云福報經見吳錄)

[0054b06]  四諦經一卷  (興平元年譯第二出。與世高所翻小異。見竺道祖漢錄)

[0054b07]  右六部合九卷。外國沙門康孟詳。當獻帝世  於雒陽陽譯。

[0054b09]  中本起經二卷  (亦云太子中本起經。見始興錄)

[0054b10]  右一經二卷。釋道安云。沙門曇果於迦維羅  衛國。得此梵本來至雒陽。建安十二年翻。康  孟詳度語。

[0054b13]  修行本起經二卷

[0054b14]  右一經二卷。亦是曇果與康孟詳。於迦維羅  衛國齎梵本來。沙門竺大力。以建安二年三  月。於雒陽譯。孟詳度為漢文。釋道安云。孟詳
所翻弈弈流便足騰玄趣矣。見始興錄。

[0054b18]  大方便報恩經七卷

[0054b19]  分別功德經五卷  (迦葉阿難撰)

[0054b20]  梵本經四卷  (舊作云胡字似長安中出)

[0054b21]  泥洹後千歲中變記經四卷  (一名千歲變經)

[0054b22]  合道神足經四卷  (一名道神足無極變化經)

[0054b23]  如來性起經二卷  (一名大方廣如來性起微密藏經)

[0054b24]  諸經佛名二卷　舊譬喻經二卷

[0054b25]  雜譬喻經二卷　觀無量壽佛經一卷

[0054b26]  龍種尊國變化經一卷

[0054b27]  過去香蓮華佛世界經一卷

[0054c01]  見牧牛者示道經一卷  (或上有佛字)

[0054c02]  作佛形像經一卷  (一名優填王作佛形像經。一名作像因緣經)

[0054c03]  三千佛名經一卷　千佛因緣經一卷

[0054c04]  五十三佛名經一卷　八部佛名經一卷

[0054c05]  十方佛名經一卷

[0054c06]  賢劫千佛名經一卷  (唯有佛名與曇無蘭所出四諦經。千佛名異)

[0054c07]  稱揚百七十佛名經一卷  (亦直云百七十佛名經)

[0054c08]  南方佛名經一卷  (一名治城寺經)

[0054c09]  滅罪得福佛名經一卷

[0054c10]  觀世音所說行法經一卷  (是呪經)

[0054c11]  彌勒為女身經一卷

[0054c12]  寂調意所問經一卷  (一名如來所說清淨調伏經)

[0054c13]  薩陀波崙菩薩求深般若圓像經一卷

[0054c14]  菩薩生地經一卷　菩薩所生地經一卷

[0054c15]  菩薩受戒法經一卷  (異出本)

[0054c16]  受菩薩戒次第十法一卷

[0054c17]  菩薩懺悔法一卷

[0054c18]  初發意菩薩常晝夜六時行五事經一卷

[0054c19]  六菩薩名經一卷

[0054c20]  迦葉赴佛泥洹經一卷  (一名佛般泥洹時迦葉赴佛經)

[0054c21]  善唄比丘經一卷　僧名數事行經一卷

[0054c22]  比丘諸禁律一卷

[0054c23]  摩訶僧祇律比丘要集一卷  (一名摩訶僧祇部比丘隨用要集法)

[0054c24]  優波離問佛經一卷　沙彌威儀一卷

[0054c25]  沙彌十戒經一卷  (舊錄直云沙彌戒)

[0054c26]  比丘尼十戒經一卷　受十善戒經一卷

[0054c27]  沙彌尼戒經一卷　賢者五戒經一卷

[0054c28]  優婆塞威儀經一卷

[0055a01]  四天王經一卷  (後有呪似後人所附出雜阿含)

[0055a02]  魔嬈亂經一卷  (與魔正試目連經大同小異)

[0055a03]  頂生王因緣經一卷  (舊錄曇頂生王經)

[0055a04]  行檀波羅蜜經一卷  (或云一切施主所行檀波羅蜜經)

[0055a05]  功德莊嚴王八萬四千歲請佛經一卷

[0055a06]  摩調王經一卷  (異出)  誨子經一卷

[0055a07]  教子經一卷  (一名須達教子經舊錄云。須達訓子經)

[0055a08]  福子經一卷　小兒聞法即解經一卷

[0055a09]  菩薩修行經一卷  (一名長者威施所問菩薩修行經。或直云長者修行經)

[0055a10]  長者賢首經一卷

[0055a11]  長者命終無子付囑經一卷

[0055a12]  質多長者請比丘經一卷

[0055a13]  善德婆羅門求舍利經一卷

[0055a14]  外道誘質多長者經一卷

[0055a15]  無害梵志執志經一卷　梵志避死經一卷

[0055a16]  梵志喪女經一卷

[0055a17]  梵志觀無常得解脫經一卷

[0055a18]  貧子得財發狂經一卷

[0055a19]  [狂-王+樂]  狗齧王經一卷  (舊錄云  [狂-王+樂]  狗經)

[0055a20]  居士物故為婦鼻蟲經一卷

[0055a21]  鐵城泥犁經一卷

[0055a22]  泥犁經一卷  (一名中阿含泥犁經)

[0055a23]  勤苦泥犁經一卷　地獄經一卷

[0055a24]  鹽王五使者經一卷  (一名五天使經)  積骨經一卷

[0055a25]  苦陰經一卷　持齋經一卷

[0055a26]  海八德經一卷

[0055a27]  寂志果經一卷  (出長阿含與前出者名同語異)

[0055a28]  人弘法經一卷　未曾有經一卷  (異出本)

[0055b01]  華嚴瓔珞經一卷

[0055b02]  觀世樓炭經一卷  (有三品出大樓炭經)

[0055b03]  波若得經一卷  (一作般若德)

[0055b04]  惟日雜難經一卷　內身觀章經一卷

[0055b05]  摩訶剎頭經一卷  (與灌頂經同。後事少異)

[0055b06]  清淨法行經一卷

[0055b07]  金剛清淨經一卷  (或云金剛三昧本性清淨不壞不滅經)

[0055b08]  淨除業障經一卷　摩訶衍寶嚴經一卷

[0055b09]  十住毘婆沙經一卷

[0055b10]  佛遺日摩尼寶經一卷

[0055b11]  轉女身菩薩經一卷  (一名樂瓔珞莊嚴方便經。一名樂瓔珞莊嚴女經)

[0055b12]  受持佛名不墮惡經一卷

[0055b13]  七寶經一卷

[0055b14]  十一因緣章經一卷  (舊錄云十一因緣經)

[0055b15]  沙門為十二頭陀經一卷

[0055b16]  三十二相因緣經一卷  (與安公失源所出三十二相大同小異)

[0055b17]  三十七品經一卷  (異出本)

[0055b18]  般舟三昧念佛章經一卷  (此章舊作童字)

[0055b19]  瑜伽三磨斯經一卷  (譯言修行略。一名達磨多羅禪法。或云達磨多羅菩薩撰。  禪法要集)

[0055b21]  禪要呵欲經一卷　須河譬經一卷  (異本)

[0055b22]  法句譬喻經一卷　譬喻經一卷

[0055b23]  梵音偈本經一卷  (舊作胡)

[0055b24]  阿彌陀佛偈經一卷  (或無經字)

[0055b25]  後出阿彌陀佛偈經一卷

[0055b26]  讚七佛偈一卷　怛惒尼百句一卷

[0055b27]  五言詠頌本起一卷  (一百四十二道)

[0055b28]  道行品諸經梵音解一卷  (舊作胡音)

[0055c01]  般若波羅蜜神呪經一卷  (或無經字)

[0055c02]  七佛所結麻油述呪一卷

[0055c03]  幻師陂陀神呪一卷　五龍呪毒經一卷

[0055c04]  取血氣神呪一卷  (舊錄云血呪)

[0055c05]  呪齲齒呪一卷  (一名呪蟲齒。一名呪齒)

[0055c06]  呪牙痛呪一卷  (異本)  呪眼痛呪一卷  (異本)

[0055c07]  呪賊呪法一卷  (異本)  七佛安宅神呪一卷

[0055c08]  安宅呪法一卷

[0055c09]  右一百二十五部。合一百四十八卷。並是僧  祐律師出三藏記撰古舊二錄。及道安失源  并新集所得失譯。諸經部卷甚廣。讎校群目
蕪穢者眾。出入相交實難詮定。未覩經卷空  閱名題。有入有源無入無譯。詳其初始非不  有由既涉年遠故附此末。冀後博識脫覿本
流希。還收正以為有據瀅。澄法海使靜濤波  焉。

歷代三寶紀卷第四  (譯經後漢)

* * *

【經文資訊】大正藏第 49 冊 No. 2034 歷代三寶紀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
