大唐內典錄卷第七
京師西明寺釋氏撰

歷代小乘藏經翻本單重傳譯有無錄第  三

[0296a22]  序曰。所云小乘藏者。謂諸佛隨緣赴機之漸  教也。良由智識褊隘固執鏗然。空有分壃心  塵別境。封守界繫位列因緣。排倒我之本基。
折流轉之纏結。憚佛道長遠居止化城。恥聲  聞從師栖形空土。斯等之經名二乘道也。討  論教主曲引釋迦。託八相而垂光。寄三界而
稱號。胎誕右脇。引同類而攝生。捨位若遣。接  染愛之迷客。四十九載。三輪現於人天。方八  十年。四諦揚於生趣。斯道被俗開誘寔繁。非
佛本懷乘機權設。故經云。十方佛土惟有一  乘。隨宜方便故說三教。而登機之士依教策  修。斷戒見之牽連。傾分段之生死。鈍根證
此。謂窮蓋廕之源。利智澄慮。沈疑而在空性。  所以五部異執分計而討其迷十八本二尋根  而知理一。故知兔馬涉水。未盡香象之能。
羊鹿載駝。豈等大牛之力。所以大乘義本。性  空極於教宗。小乘理淺。生滅會於真解。故佛  性論云。二乘之人觀同生滅以為真如。據斯
以言。顯小大之衢術也。至於經部所攝必祖  四含。隨機說導更開雜藏。戒律流被非經所  收。議論披解最為繁廣。且夫大聖施化本遣
惑纏。除病稱藥不拘名體。故初說四諦。八萬  諸天而發大心。後說六度。億量  比  丘悟於四  果。自餘凡淺執教守株互相指斥。全乖本意。
述客舊之二醫。明于極教。毀本師之兩足。  著在雜詞。小無述大之言。自局心計。大有  含小之致。通明蔽開。是知迦葉興悲於敗
種。逼引同徒。身子悔吝於法性。悟迷斯  反。諸餘故習沿革卒難。終待會機異名施  化。今所集經。始於仙苑終盡金河。所說半
教號聲聞藏。傳度東漸年代可知。總有二  百七十二部。一千四百九十四卷。用為小  乘藏錄。餘有賢聖傳集。將二百卷文兼小大
理雜聖凡。不在二藏所收。自依別錄所顯。至  於單重翻本傳譯存亡。無勞別歷通入三藏。  庶得披覽之者。以類相從即用大觀釋然易  辯云爾。

  * 小乘經五百四十四卷 
  * 小乘律二百七十四卷 
  * 小乘論六百七十六卷 
  * 西梵賢聖集傳  (此通大乘合一百八十四卷) 
  * 都合四件凡三百一十九部一千六百七十  八卷二萬四百二十四紙。 

小乘經單重翻本并譯有無錄  (合二百四部五百四十四卷七千六  百七十四紙)

  * 正法念處經  (七十紙一千一百九十九紙) 

[0296c10]  後魏菩提留支於洛都譯

  * 中阿含經  (六十卷一千一百四十七紙) 

[0296c12]  東晉僧伽提婆於楊都譯

  * 增一阿含經  (五十卷七百九十五紙) 

[0296c14]  東晉前秦建元年曇摩難提於長安譯

  * 雜阿含經  (五十卷一千三十紙) 

[0296c16]  宋求那跋陀羅於楊都譯

  * 長阿含經  (二十二卷四百二十六紙) 

[0296c18]  東晉後秦弘始年佛陀耶舍於常安譯

[0296c19]  已前四經。小乘大宗四含為本。支流分散  故有多部。今總舉本經如上。自餘別品殊  譯。濟俗引生不無弘利。故復因仍相從敘  列。

  * 漏分布經  (八紙) 

[0296c24]  後漢桓帝時安世高於雒陽譯

  * 四諦經  (九紙) 

[0296c26]  後漢興平年康孟祥譯

  * 是法非法經  (四紙) 

[0296c28]  後漢安世高譯

  * 一切流攝守因緣經  (四紙) 

[0297a02]  後漢安世高譯

  * 頂生王故事經  (五紙一名文陀竭王經出本經第十一卷) 
  * 閻羅王五天使者經  (三紙一名鐵城泥犁經出第十二卷) 
  * 古來世時經  (五紙出第十三卷) 
  * 長壽王經  (五紙出第十七卷) 
  * 阿那律八念經  (四紙一名禪行斂意經出第十八卷) 
  * 釋摩男本經  (四紙一名正陰因事經出第二十五卷) 

[0297a09]  吳黃武年支謙於武昌譯

  * 瞿曇彌記果經  (七紙出第二十八卷) 
  * 諸法本經  (二紙出第二十八卷) 
  * 魔嬈亂經  (八紙一名弊魔試目連經一名魔王入目犍連腹經出第三十卷) 
  * 賴吒和羅經  (十一紙出第三十一卷) 

[0297a14]  吳時黃武年支謙譯

  * 梵摩喻經  (九紙出第三十一卷) 

[0297a16]  吳時支謙譯

  * 鸚鵡經  (八紙一名兜調經出第三十四卷) 
  * 齋經  (四紙一名八關齋二名優婆夷墮舍迦經出第五十五卷) 

[0297a19]  吳黃武年支謙譯

  * 十支居士八城人經  (三紙出第六十卷) 
  * 恒水喻經  (三紙一名海八德經一名瞻波比丘經一名法海經) 
  * 比丘問佛多優婆塞命終經  (二紙) 
  * 佛說求欲經  (一十一紙) 
  * 孫多耶致經  (三紙一名梵志孫陀耶致經) 
  * 凡人三事愚不足經  (失本) 
  * 萍沙王五願經  (七紙一名弗迦沙王經) 
  * 七知經  (二紙) 
  * 鹹水喻經  (二紙) 

[0297b03]  已前二十六經並中阿含別品殊譯

  * 琉璃王經  (六紙) 

[0297b05]  西晉竺法護於長安青門譯

  * 鴦崛髻經  (五紙一名指髻經) 

[0297b07]  西晉竺法護譯

  * 力士移山經  (五紙一名移山經) 

[0297b09]  西晉竺法護譯

  * 三摩竭經  (八紙一名須摩提女經一名難國王經一名恕和檀王經) 

[0297b11]  吳時竺律頭炎譯

  * 大愛道般泥洹經  (四紙一名佛母般泥洹經) 

[0297b13]  宋時沮渠安陽侯於楊都譯

  * 須達經  (三紙一名長者須達經一名三歸五戒慈心厭德經) 

[0297b15]  南齊永明年求那毘地於楊都譯

  * 行七行現報經  (一紙出第三十卷) 
  * 阿難同學經  (四紙出第三十八卷) 
  * 增一阿含經  (三紙) 
  * 群牛譬經  (二紙) 
  * 國王不犁先尼十夢經  (五紙一名國王七夢經) 
  * 波斯匿母崩土坌身經  (五紙一名波斯匿王喪母經) 
  * 施食獲五福報經  (二紙一名福德經一名施色力經) 
  * 四未曾有法經  (二紙) 
  * 阿那邠坻化七子經  (四紙) 
  * 放牛經  (四紙) 
  * 長者子六過出家經  (三紙) 

[0297b27]  已前一十七經並增一阿含經別品殊譯。

  * 七處三觀經  (或二卷十六紙) 

[0297c01]  後漢安世高譯

  * 九橫經  (二紙) 

[0297c03]  後漢安世高譯

  * 八正道經  (二紙) 

[0297c05]  同前譯

  * 五陰譬喻經  (二紙一名水沫所漂經) 

[0297c07]  同上譯

  * 轉法輪經  (十紙訪本) 

[0297c09]  同上譯

  * 聖法印經  (二紙) 

[0297c11]  西晉元康年竺法護譯

  * 雜阿含經  (二十一紙) 

[0297c13]  失譯人時代已後例爾

  * 不自守意經  (一紙一名自守亦名一自守意) 
  * 戒德香經  (二紙) 
  * 比丘聽施經  (三紙一名聽施比丘經) 
  * 馬有三相經  (二紙) 
  * 馬有八態經  (二紙一名馬有八弊惡態經) 
  * 比丘避女惡名欲自殺經  (二紙) 
  * 戒相應法經  (二紙) 
  * 禪行三十七品經  (二紙) 

[0297c22]  已前一十五經並雜阿含經別品異譯。

  * 普法義經  (九紙一名具法行經) 

[0297c24]  後漢安世高譯

  * 樓炭經  (六卷一百三十紙或八卷是世記經) 

[0297c26]  西晉沙門法炬等譯

  * 大般涅槃經  (二卷四十八紙是遊行經) 

[0297c28]  吳黃武年支謙於江南譯

  * 佛般泥洹經  (二卷五十五紙亦是遊行經) 

[0298a01]  西晉竺法護譯

  * 尸迦羅越六向拜經  (一卷三十紙一名大六向經) 

[0298a03]  同上譯

  * 梵網六十二見經  (二十紙一名梵網經) 

[0298a05]  同上譯

  * 十報法經  (二卷二十七紙一名多增道章經) 

[0298a07]  後漢安世高譯

  * 寂志果經  (十六紙) 
  * 梵志阿跋經  (十三紙一名阿跋摩納經) 
  * 七佛父母姓字經  (四紙一名婦人元延請佛經) 
  * 梵志阿羅延問種尊經  (七紙) 

[0298a12]  已前一十一經並長阿含經別品殊異。

  * 阿蘭若習禪法經  (二卷五十紙) 

[0298a14]  後秦弘始年羅什於常安譯

  * 坐禪三昧經  (三卷或二卷四十八紙上二經同本別出) 
  * 舍頭諫經  (二十六紙一名太子二十八宿經一名虎耳太子經) 

[0298a17]  西晉永嘉年竺法護譯

  * 摩登伽經  (三卷或二卷三十二紙上二經同本別出) 
  * 過去現在因果經  (四卷九十六紙) 

[0298a20]  宋時求那跋陀羅於楊都譯

  * 太子本起瑞應經  (二卷三十一紙) 

[0298a22]  吳建興年支謙於金陵譯

  * 修行本記經  (二卷四十二紙上三經同本別出) 

[0298a24]  後漢竺曇果竺大力共譯

  * 本相倚致經  (二紙) 

[0298a26]  後漢安世高譯

  * 緣本致經  (三紙上二經同本別出) 
  * 阿難問事佛吉凶經  (四紙) 

[0298b01]  西秦乞伏仁世法堅譯

  * 佛說阿難分別經  (六紙一名分別經上二經同本別出) 
  * 罪福報應經  (五紙一名分別業報經) 
  * 業報差別經  (十五紙上二經同本別出) 

[0298b05]  隋開皇年曇法智譯

  * 諫王經  (四紙) 
  * 如來示教勝軍王經  (八紙上二經同本別出) 

[0298b08]  唐永徽年玄奘於慈恩寺譯

  * 五母子經  (二紙) 
  * 沙彌羅經  (二紙上二經同本別出) 
  * 阿遬達經  (二紙) 
  * 玉耶經  (四紙一名長者詣佛說子婦無敬經一名七婦經上二經同本別出) 
  * 盂蘭盆經  (一紙又別本五紙云淨土盂蘭盆經未知所出) 
  * 灌臘經  (二紙一名般泥洹後四輩灌臘經) 
  * 報恩奉盆經  (二紙上三經同本異出) 
  * 摩鄧女經  (二紙一名摩登女經又一名阿難為蠱道女惑經) 
  * 摩登女解形中六事經  (三紙上二經同本別出) 
  * 雜藏經  (九紙) 

[0298b19]  東晉佛陀跋陀羅共法顯於楊都譯

  * 鬼問目連經  (四紙) 
  * 餓鬼報應經  (五紙一名目連說地獄餓鬼因緣經上三經同本別出) 
  * 賢愚經  (十三卷或十六卷三百七十五紙) 

[0298b23]  宋時慧覺共威德於高昌郡譯

  * 別譯雜阿含經  (二十卷三百六紙) 
  * 起世因本經  (十卷一百五十五紙一云起世經) 

[0298b26]  隋大業年達摩笈多於東都上林園譯

  * 雜寶藏經  (八卷或十卷一百五十紙) 

[0298c01]  後魏延興年吉迦夜共曇曜於北臺譯

  * 普曜經  (八卷或十卷百四十七紙) 

[0298c03]  西晉永嘉年竺法護譯

  * 本事經  (七卷九十四紙) 

[0298c05]  唐永徽年玄奘於長安譯

  * 修行道地經  (六卷一百三十紙) 

[0298c07]  後漢安世高譯

  * 生經  (五卷或四卷一百七紙) 

[0298c09]  西晉竺法護譯

  * 陰持入經  (二卷三十二紙) 

[0298c11]  後漢安世高譯

  * 中本起經  (二卷二十七紙) 

[0298c13]  後漢建安年康孟詳共竺大力譯

  * 興起行經  (二卷二十八紙) 

[0298c15]  後漢康孟詳譯

  * 達摩多羅禪經  (二卷五十紙) 

[0298c17]  後秦佛陀跋陀羅譯

  * 義足經  (二卷四十四紙) 

[0298c19]  吳黃武年支謙譯

  * 毘耶娑問經  (二卷三十一紙) 

[0298c21]  後魏菩提留支譯

  * 大安般守意經  (二卷或一卷三十紙) 

[0298c23]  後漢安世高譯

  * 優婆夷淨行經  (二卷或一卷三十紙) 
  * 那先比丘經  (二卷或一卷三十紙) 
  * 大安般經  (二卷或一卷二十紙訪本) 

[0298c27]  後漢安世高譯

  * 般泥洹經  (一卷二十二紙) 

[0299a01]  宋元嘉年求那跋陀羅於楊都譯

  * 當來變經  (二紙) 

[0299a03]  西晉竺法護譯

  * 過去佛分衛經  (二紙) 

[0299a05]  同前譯

  * 奈女耆域經  (十七紙) 

[0299a07]  同上譯

  * 淨飯王般涅槃經  (六紙) 

[0299a09]  北涼安陽侯沮渠京聲譯

  * 八師經  (三紙) 

[0299a11]  吳時支謙譯

  * 大迦葉本經  (五紙) 

[0299a13]  西晉竺法護譯

  * 四願經  (二紙) 

[0299a15]  吳黃武年支謙譯

  * 婦女遇辜經  (二紙一名婦遇對經) 

[0299a17]  西秦法堅譯

  * 辯意長者子問經  (九紙一名長者問意經) 

[0299a19]  後魏法場譯

  * 胞胎經  (十五紙一名胞胎受身經) 

[0299a21]  西晉太安年竺法護譯

  * 四自侵經  (四紙) 

[0299a23]  西晉竺法護譯

  * 五百弟子自說本緣經  (二十紙) 

[0299a25]  西晉太康年竺法護譯

  * 七女經  (六紙) 

[0299a27]  吳黃武年支謙譯

  * 阿難四事經  (三紙) 

[0299a29]  吳黃武年支謙譯

  * 所欲致患經  (二紙) 

[0299b02]  西晉竺法護譯

  * 法受塵經  (二紙) 

[0299b04]  後漢安世高譯

  * 禪行法想經  (二紙) 

[0299b06]  後漢安世高譯

  * 四天王經  (二紙) 

[0299b08]  宋元嘉年智嚴寶雲於楊都譯

  * 佛臨般涅槃略說教誡經  (六紙一名遺教經) 

[0299b10]  後秦羅什於常安譯

  * 舍利弗目連遊四衢經 

[0299b12]  西晉竺法護譯

  * 難提釋經  (四紙已後並失譯人時代) 
  * 無垢優婆夷問經  (三紙) 
  * 造立形像福報經  (二紙) 
  * 法常住經  (二紙) 
  * 懈怠耕者經  (二紙) 
  * 優填王經  (五紙一名優田王作佛像經) 
  * 阿難七夢經  (二紙一名阿難八夢經或誤八字) 
  * 佛入涅槃密迹金剛力士哀戀經 
  * 迦葉赴佛涅槃經  (二紙一名涅槃時迦葉赴佛經) 
  * 佛滅度棺斂葬送經  (三紙一名比丘師經一名比丘經) 
  * 摩訶剎頭經  (四紙一名灌洗佛經) 
  * 羅雲忍辱經  (三紙一名忍辱經) 
  * 出家緣經  (二紙) 
  * 三品弟子經  (三紙一名弟子學三輩經) 
  * 四輩經  (三紙) 
  * 見正經  (七紙一名生死變識經) 
  * 呵鵰阿那經  (二紙一名荷鵰阿那含經) 
  * 五無返復經  (三紙一名五有返復經) 
  * 阿含正行經  (四紙一名佛說正意經) 
  * 五恐怖經  (一紙) 
  * 大魚事經  (二紙) 
  * 頞多和多耆經  (二紙) 
  * 梵摩和難國王經  (二紙) 
  * 摩訶迦葉度貧母經  (四紙) 
  * 中心經  (五紙) 
  * 龍王兄弟經  (三紙一名降龍王經一名難龍王) 
  * 沙曷比丘功德經  (二紙) 
  * 樹提伽長者經  (五紙) 
  * 盧至長者經  (九紙) 
  * 須摩提長者經  (八紙) 
  * 燈指因緣經  (八紙) 
  * 十二品生死經  (二紙) 
  * 五王經  (四紙) 
  * 末羅王經  (二紙) 
  * 摩達國王經  (二紙) 
  * 普達王經  (三紙) 
  * 犍陀國王經  (二紙) 
  * 堅意經  (二紙一名堅心意經) 
  * 佛大僧大經  (六紙) 
  * 祇耶經  (二紙) 
  * 十二頭陀經  (五紙一名沙門頭陀經) 
  * 護淨經  (二紙) 
  * 木患子經  (一紙) 
  * 時非時經  (二紙一名時經) 
  * 得道梯蹬經  (三紙) 
  * 栴檀樹經  (三紙) 
  * 新歲經  (五紙一名婆和羅經) 
  * 貧窮老公經  (三紙一名貧老經) 
  * 長者子懊惱三處經  (四紙) 
  * 佛說越難經  (二紙一名日難經) 
  * 栴檀越國王經  (三紙) 
  * 自愛經  (四紙一名自愛不愛經) 
  * 佛說處處經  (十五紙) 
  * 無上處經  (一紙) 
  * 輪轉五道罪福報應經  (四紙) 
  * 未生怨經  (三紙) 
  * 十八泥犁經  (五紙) 
  * 泥犂經  (十三紙一名勤苦泥犁經) 
  * 罪業報應教化地獄經  (六紙) 
  * 僧護經  (二十紙) 
  * 未曾有經  (三紙) 
  * 迦旃延說法沒盡經  (五紙) 
  * 佛為年少比丘說正事經  (三紙) 
  * 四品學法經  (一紙) 

小乘律本譯有無錄  (合三十五部二百七十四卷五千八百一十三紙)

  * 十誦律  (六十一卷一千紙) 

[0300a22]  後秦弘始年弗若多羅共羅什譯前二分  後分於東晉卑摩羅叉於壽春石  澗  寺譯

  * 四分律  (六十卷一千一紙) 

[0300a25]  後秦弘始年佛陀耶舍於常安譯

  * 僧祇律  (四十卷) 

[0300a27]  東晉佛陀跋陀羅共法顯於楊都譯

  * 彌沙  塞  五分律  (三十卷) 

[0300a29]  宋景平年佛陀什共道生智勝楊都譯

  * 善見毘婆沙  (十八卷) 

[0300b02]  南齊永明年僧伽跋陀羅於廣州譯

  * 鼻奈耶  (十卷) 

[0300b04]  前秦竺佛念道安等於長安譯。

  * 薩婆多摩得勒伽  (十卷) 

[0300b06]  宋元嘉年僧伽跋摩於楊都譯

  * 僧祇戒本  (二十紙) 

[0300b08]  前魏曇摩迦羅於許昌譯。

  * 四分戒本  (二十三紙) 

[0300b10]  後秦佛陀耶舍於常安譯

  * 解脫戒本  (出迦葉毘律二十一紙) 

[0300b12]  後魏瞿曇流支譯

  * 沙彌威儀  (九紙) 

[0300b14]  宋時求那跋摩於楊都譯

  * 曇無得羯磨  (三十一紙) 

[0300b16]  前魏正光元年曇曜於洛陽譯。

  * 四分尼羯磨  (十五紙) 

[0300b18]  宋元嘉年求那跋摩譯

  * 優婆塞五戒相  (十五紙) 

[0300b20]  宋求那跋摩譯

  * 彌沙塞戒本  (十九紙或云五分戒本) 

[0300b22]  宋景平年佛陀什於揚都譯

  * 薩婆多毘尼毘婆沙  (九卷) 
  * 大比丘三千威儀經  (二卷) 
  * 毘尼母論  (八卷) 
  * 大愛道比丘尼經  (二卷) 
  * 舍利弗問經  (十一紙已下並失譯) 
  * 真偽沙門經  (三紙一名摩訶比丘經) 
  * 戒消災經  (四紙) 
  * 迦葉禁戒經  (三紙) 
  * 犯戒罪報輕重經  (二紙一名犯罪經) 
  * 僧祇比丘尼戒本  (二十四紙) 
  * 十誦比丘戒本  (二十紙) 
  * 十誦比丘尼戒本  (二十六紙) 
  * 四分比丘尼戒本  (三十一紙) 
  * 優婆塞五戒威儀  (二十三紙) 
  * 優波離問律  (二十三紙) 
  * 大沙門百一羯磨  (二十二紙) 
  * 十誦羯磨  (二十三紙) 
  * 沙彌十戒并威儀  (二十一紙) 
  * 沙彌尼十戒  (四紙) 
  * 沙彌尼離戒  (四紙) 

小乘論單重本  (并譯有無錄合三十三部六百七十六卷一萬二千一百七十七紙)

  * 阿毘達磨大毘婆沙  (二百卷三千一百九紙) 

[0300c16]  唐永徽年玄奘於京師奉詔譯

  * 阿毘曇八犍度毘婆沙  (六十卷一千二百七十八紙上二論同本別出) 

[0300c18]  北涼沮渠世道挺等北涼姑臧譯

  * 順正理論  (八十卷一千四百二十紙) 

[0300c20]  唐永徽年玄奘於大慈恩寺譯

  * 顯宗論  (四十卷六百四十四紙) 

[0300c22]  唐永徽年玄奘於大慈恩寺譯

  * 阿毘曇八犍度  (三十卷四百五十紙) 
  * 發智論  (二十卷三百六十四紙上二論同本別出) 

[0300c25]  唐永徽年玄奘於內宮中譯

  * 俱舍論  (二十二卷四百五十八紙) 

[0300c27]  陳真諦於廣州譯

  * 俱舍論  (三十卷四百七十紙上二論同本別出) 

[0301a01]  唐顯慶年玄奘於宮中譯

  * 舍利弗阿毘曇論  (二十二卷五百九十九紙) 

[0301a03]  後秦弘始年曇摩崛多於常安譯

  * 出曜論  (二十卷四百八十七紙) 

[0301a05]  前秦竺佛念於常安譯。

  * 成實論  (二十卷或十四卷四百紙) 

[0301a07]  後秦羅什譯

  * 識身足論  (十六卷二百七十一紙) 

[0301a09]  唐顯慶年玄奘於宮中譯

  * 鞞婆沙阿毘曇  (十四卷三百四十七紙一名廣說論) 

[0301a11]  前秦建元年僧伽提婆於洛陽譯

  * 法蘊足論  (十二卷百九十二紙) 

[0301a13]  唐顯慶年玄奘於宮中譯

  * 解脫道論  (十二卷一百九十八紙) 

[0301a15]  梁世僧伽羅於楊都占雲館譯

  * 眾事分阿毘曇論  (一十二卷二百九紙) 
  * 雜阿毘曇心論  (十一卷二百八十紙) 

[0301a18]  宋元嘉年伊葉波羅共求那跋摩譯

  * 立世阿毘曇論  (十卷一百七十三紙) 

[0301a20]  陳真諦於始興郡譯

  * 尊婆須蜜所集論  (一十卷二百七十五紙) 

[0301a22]  前秦建元年僧伽跋澄共佛念譯

  * 法勝阿毘曇論  (六卷一百三紙) 

[0301a24]  後齊天統年耶舍共法智譯

  * 四諦論  (四卷七十四紙) 

[0301a26]  陳真諦於南康郡譯

  * 阿毘曇心論  (四卷六十七紙) 

[0301a28]  東晉太元年提婆共慧遠於廬山譯

  * 分別功德論  (四卷或五卷七十三紙失譯) 
  * 三彌底論  (三卷三十五紙) 
  * 入阿毘達摩  (二卷二十紙) 

[0301b04]  唐顯慶年玄奘於宮中譯

  * 阿毘曇甘露味  (二卷四十五紙) 
  * 辟支佛因緣論  (二卷二十紙) 
  * 三法度論  (三卷四十四紙) 

[0301b08]  東晉太元年僧伽提婆於廬山譯

  * 俱舍論頌本  (四紙) 

[0301b09]  唐玄奘譯

  * 十八部論  (七紙) 

[0301b10]  陳真諦譯

  * 部異執論  (九紙) 

[0301b11]  陳真諦譯

  * 明了論  (二十四紙一名律二十二明了論) 

[0301b12]  陳真諦譯

  * 隨相論  (三十四紙) 

賢聖集傳錄  (合四十七部一百八十四卷二千七百六十紙)

  * 佛本行集  (六十卷八百六十二紙) 

[0301b16]  隋開皇中崛多於京師奉勅譯

  * 撰集百緣經  (十卷一百三十五紙) 

[0301b18]  吳世支謙於建業譯

  * 陀羅尼集  (十卷一百八十七紙一名雜呪集九卷) 
  * 六度集  (八卷一百三十五紙) 

[0301b21]  吳世康僧會於武昌譯

  * 佛本行經  (七卷一百一十四紙) 

[0301b23]  宋元嘉年寶雲於楊都譯

  * 阿育王傳  (七卷或五卷一百一紙) 

[0301b25]  梁天監年僧伽婆羅於楊都譯

  * 付法藏傳  (六卷或四卷七十五紙) 

[0301b27]  後魏吉迦夜共曇曜於北臺譯

  * 佛所行讚傳  (五卷九十紙馬鳴菩薩讚) 

[0301c02]  東晉寶雲於楊都譯

  * 禪祕要  (五卷或三卷七十一紙一名禪法要) 

[0301c04]  宋元嘉年曇摩蜜多於江表譯

  * 摩訶般若鈔長安品  (五卷八十三紙一名菩提品一名長安品) 

[0301c06]  前秦建元年曇摩蜱共竺佛念譯。

  * 百喻集  (四卷四十四紙僧伽斯那撰) 

[0301c08]  南齊永明十年求那毘地於楊都譯

  * 法句喻集  (四卷或五卷九十二紙一名法句本末) 

[0301c10]  西晉沙門法炬共法立譯

  * 菩薩本緣  (二卷五十三紙僧伽斯那撰) 

[0301c12]  吳世支謙於江南譯

  * 僧伽羅剎集  (三卷八十四紙) 

[0301c14]  前秦沙門曇摩難提譯。

  * 法句經  (二卷四十四紙) 

[0301c16]  吳世支謙譯

  * 禪祕要法  (三卷七十五紙) 

[0301c18]  後秦弘始年羅什譯

  * 禪法要解  (二卷四十四紙) 

[0301c20]  後秦羅什譯

  * 舊雜譬喻  (二卷三十七紙) 

[0301c22]  吳康僧會譯

  * 雜譬喻  (二卷二十六紙一名菩薩度人經) 
  * 孛經鈔集  (十八紙) 

[0301c25]  吳黃武年支謙於武昌譯

  * 思惟要略  (九紙一名思惟經) 

[0301c27]  後漢安世高譯

  * 佛醫經鈔  (四紙) 

[0301c29]  吳世竺律頭炎共支謙譯

  * 分別業報略集  (七紙大勇菩薩撰) 

[0302a02]  宋元嘉年求那跋摩譯

  * 為禪陀迦王說偈  (七紙龍樹撰一名勸發諸王偈) 

[0302a04]  宋求那跋摩譯

  * 雜譬喻經  (十紙) 

[0302a06]  後秦羅什出道略集

  * 無明羅剎集  (三十三紙) 
  * 四十二章  (六紙) 

[0302a09]  後漢永平十年竺法蘭等譯

  * 治禪病祕要  (二十八紙) 

[0302a11]  北涼安陽侯沮渠京聲譯

  * 請賓頭盧法  (二紙) 

[0302a13]  後漢安世高譯

  * 阿含口解十二因緣  (七紙) 

[0302a15]  後漢安世高譯

  * 阿毘曇五法行經  (十一紙) 

[0302a17]  後漢安世高譯

  * 賓頭盧為王說法  (七紙訪本) 
  * 賓頭盧為優陀延王說法  (八紙) 
  * 十二遊經  (五紙) 
  * 迦葉結經  (九紙一名迦葉集結經傳) 

[0302a22]  西晉竺法護譯

  * 育王子壞目緣  (二十六紙) 

[0302a24]  前秦建元年曇摩難陀共佛念譯。

  * 馬鳴菩薩傳  (二紙) 

[0302a25]  後秦羅什譯

  * 龍樹菩薩傳  (四紙) 

[0302a26]  後秦羅什譯

  * 提婆菩薩傳  (三紙) 

[0302a27]  後秦羅什譯

  * 婆藪盤豆傳  (十四紙) 

[0302a28]  陳真諦譯

  * 撰集三藏及雜藏傳  (八紙) 
  * 四阿含暮鈔  (二十二紙或二卷) 

[0302b02]  前秦鳩摩羅佛提譯。

  * 外道金七十論  (三卷五十二紙) 

[0302b04]  陳世真諦譯

  * 破外道四宗論  (五紙) 

[0302b06]  後魏菩提留支譯

  * 破外道涅槃論  (六紙) 

[0302b08]  後魏菩提留支譯

  * 大阿羅漢難陀蜜多法住記  (七紙) 

[0302b10]  唐龍朔年玄奘於坊州玉華宮寺譯

  * 眾經目錄  (五卷九十紙) 

[0302b12]  唐貞觀初普光寺玄琬撰

  * 見定經入藏錄  (一十九紙)  未詳作者 

大唐內典錄卷第七

* * *

【經文資訊】大正藏第 55 冊 No. 2149 大唐內典錄  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
