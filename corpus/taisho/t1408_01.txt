佛說最上意陀羅尼經
西天譯經三藏朝散大夫試鴻臚少卿  傳法大師臣施護奉　詔譯

[0922c14]  如是我聞。一時佛在救鴿城牛頭栴檀精舍。  與大比丘眾俱。及天龍八部恭敬圍繞瞻仰  而住。

[0922c17]  爾時世尊告阿難陀及諸大眾言。我觀此南  閻浮提末世之時。一切眾生由薄福故。有諸  惡鬼神起諸災難。惱亂眾生使不安隱。有
陀羅尼能為息滅及增吉祥。我今宣說汝等  諦聽。時阿難陀及諸大眾。奉佛教勅默然而  聽。

[0922c23]  佛言阿難。過去世時此閻浮提有一比丘。名  曰傳教。於九月黑月十五日。北方遊行去支  那國不遠及四由旬忽於路次見一神人遠遠
而住。而此神人身長三十肘面圓四肘。彼傳  教比丘見此神人。身量恢偉顏貌熙怡。審諦  觀察此非他人。乃真實是妙吉祥童子。於是
傳教比丘詣神人前五輪著地伸其禮敬。作  禮起已合掌瞻仰白神人言。云何妙吉祥童子  現如是相耶。我今審知定非他聖。時彼神人
告比丘言。誠如汝言我妙吉祥也。時傳教比  丘復白神人言。何故今日現此相耶。時彼神  人告傳教比丘言。汝知已否。今南閻浮提當
有災難。薄福眾生得種種病受諸苦惱。比丘  白言。今南閻浮提何故忽爾有此災難。神人  言。今妙高山南面有阿修羅。興起惡心將諸
眷屬索天交戰。時阿修羅。遮障日月及以星  辰光明不現。復有無量極惡夜叉乾闥婆迦  樓羅等。住妙高山南面。見阿修羅現是相已
亦相黨助。時天退敗修羅得勝。時南閻浮提。  忽見如是日月星辰光明隱蔽。諸不吉相處  處出現。風雨非時旱澇兢作。五穀苗稼秀而
不實。設有子實食乃無味。當令眾生色力威  光一切減劣。復有地居毘舍闍等諸惡鬼類。  變易本形現其異相。或作師子虎狼或作  狗
犬之狀。亦復現彼女人之相惱亂眾生。令得  種種之病使其苦惱。所謂癭病風病痰吐之  病。眼目病頭痛病腹痛病乃至痔瘻病。又復
瘧病或頻日或隔日或須臾或連月。或患瘡  癬或患疥癩諸惡疾病遍閻浮提。令諸眾生  受極苦惱。薄福人輩無有免者。至於耆年中
年或少或幼。因是疫沴多從夭歿。比丘我以  此事而懷傷愍。故現斯狀告語人知。比丘我  今告汝若有眾生欲為自身及其眷屬。乃至
聚落迨於國界。禳殄災沴增益福祥。先於三  寶深生信重。然備名華珍果燒香塗香。種種  供具而為供養。當須志心於一七日不食。日
四時夜四時。勇猛專注持誦最上意陀羅尼  而彼災難必獲殄滅。一切福祥而能增益。比  丘若欲持誦彼最上意陀羅尼者先須。稽首
稱念南無廣大甚深智慧振吼王如來名已。  即誦陀羅尼。時彼神人為傳教比丘。宣說最  上意陀羅尼曰。

[0923b07]  怛儞也  (二合)  他尾布羅誐里  [口*爾]  帝尾布羅濕嚩  哩尾布羅喻儞世阿羅誐帝莎賀曩謨薩哩嚩  (二合)
儞嚩囉抳尾瑟劍比拏怛他誐多寫怛儞  也  (二合)  他  (引)  呬  (引)  摩呬  (引)  摩賀摩呬莎賀曩謨虞  拏  (引)
迦囉寫怛他誐多寫怛儞也  (二合)  他誐誐  曩迦哩誐誐曩三婆吠誐誐曩吉哩帝  (二合)  帝  (引)  莎賀曩謨囉怛曩  (二合)  娜誐  (二合)
多  (引)  曩謨怛  他誐多寫怛儞也  (二合)  他  (引)  囉怛努  (二合引)  訥誐  (二  合)  帝  (引)  囉怛曩  (二合)
三婆吠莎賀曩謨摩賀  (引)  阿  [口*爾]  多薩嚩  (二合)  彌儞怛他誐多寫怛儞也  (二合)  他  阿麼摩呬  (引)  莎賀曩謨麼
(引)  曩薩旦  (二合)  婆寫怛  他誐多  (引)  寫怛儞也  (引)  他  (引)  麼  (引)  曩娑怛鑁  (三合)  秫  馱鉢納摩
(二合)  莎哩鉢納摩三婆吠迦哩  呬多迦哩曳莎賀曩謨薩哩嚩  (二合)  沒馱  冐  地  薩埵喃曩謨阿哩野曼祖室哩  (二合)  野怛儞也  (二合)
他  (引)  惹曳  (引)  惹野羅沒地  (二合引)  呬  (引)  摩呬  (引)  摩賀摩呬  (引)  莎賀曩謨阿哩野  (二合)  嚩路枳帝
(引)  濕嚩  (二合)  囉寫怛儞也  (二合)  他誐誐曩  (引)  茶曳  (二合)  誐誐曩尾訖闌  (二合)  多  [目*壹]  呬彌
(引)  莎賀曩謨  阿哩野  (二合)  三滿多婆捺囉  (二合)  寫怛他誐多寫怛  儞也  (二合)  他  (引)  呬  (引)  婆捺哩
(二合引)  摩賀  (引)  婆捺哩  (二合引)  阿蜜哩  (二合)  多婆捺哩  (二合引)  尾誐多囉惹細  (引)  莎賀曩謨阿哩野  (二合)
嚩日囉  (二合)  地波多曳  多野  (引)  怛儞也  (二合)  他  (引)  吉哩帝  (二合)  多薩哩嚩  (二合)  [口*爾]  儞
(引)  鼻  (入)  阿底吉哩帝  (二合)  多薩哩嚩  (二合)  [口*爾]  儞  (引)  鼻嚩日囉  (二合)  三婆吠  (引)  嚩日囉
(二  合)  鼻  (引)  那迦  (引)  野莎賀曩謨薩哩嚩  (二合)  沒馱  冐  地薩埵喃怛儞也  (二合)  他  (引)  濕吠
(二合引)  多迦哩  (引)  鼻  (引)  入嚩  (二合)  羅儞曳  (引)  莎賀薩旦  (二合)  婆儞謨  (引)  賀  (引)
儞半惹儞奔拏哩迦  (引)  野莎賀摩賀  (引)  難  帝難婆儞曳  (引)  莎賀努囉尾努里曳  (引)  莎賀羅  尾訖里  (二合)  帝
(引)  莎賀扇帝  (引)  悉吠  (引)  儞嚩播尼  曳  (引)  莎賀覽謨  (引)  捺哩曳  (引)  迦  (引)  羅播  (引)  世
(引)  吉  哩帝  (二合)  多莎賀阿惹拏  (二合)  曩尾馱摩儞曳  (引)  莎賀馱  (引)  覩迦哩曳  (引)  莎賀彌伽迦哩曳  (引)
莎  賀末羅鑁帝曳莎賀  冐  地孕  (二合)  誐難帝曳莎  賀羯哩摩  (二合)  娑  (引)  馱儞迦  (引)  野莎賀曀迦囉  (引)  摩
(引)  野莎賀阿瑜誐左哩尼曳  (引)  莎賀沒囉  (二合)  [怡-台+咸]  謨  (二合引)  播  (引)  虞茶  (引同上)  野莎賀薩哩嚩
(二合)  迦哩摩  (二合)  嚩囉拏鼻悉史訖多  (二合)  野莎賀薩  哩嚩  (二合)  沒馱  (引)  鼻三塞訖里  (三合)  多  (引)
野莎賀  曀迦悉陵  (二合)  誐野莎賀阿悉陵  (二合)  誐野莎賀  部多  (引)  野莎賀阿部多野莎賀薩哩嚩  (二合)  努  具波三摩
(引)  野莎賀摩摩薩哩嚩  (二合引)  喃  (引)  左  莎賀

[0923c23]  爾時神人說此最上意陀羅尼已。告比丘傳  教言。汝今以此陀羅尼於南  閻  浮提十方之  內。國邑聚落處處傳說。使諸眾生咸得聞知。
當令此陀羅尼廣宣流布。何以故。為與眾生  能增長功德故。能與眾生除諸苦惱故。能於  世間除諸災難故。能令諸惡鬼神息滅惡心
故。能令所在國邑聚落王及臣民。一切皆得  安隱快樂故。比丘若有善男子善女人。欲以  此陀羅尼恭敬供養受持讀誦。息除災難增
長功德者。應當發至誠心歸依三寶。於一七  日中日別備諸香花飲食供養於佛。又日供  七僧。又至中夜於自家庭。燃大炬火用為照
燎持誦此陀羅尼。所有災難當得解脫。比丘  若善男子善女人能如是作者。當得自身解  脫。比丘若二七日如是備種種香花飲食。供
養佛僧一倍於前。是人所有父母同得解脫。  比丘若於三七日能如是於佛法僧倍前。以  種種香花飲食恭敬供養者。彼人所有男女
并一切眷屬同得解脫。比丘若四七日如是  修持。倍倍於前精虔不懈者。彼人所住聚落  一切人民咸得解脫。比丘以要言之。乃至七
七日倍倍增勝於前供養奉佛法僧。彼人所  獲功德。上及國王下及人民。國界之內普  得解脫。比丘當知我今告汝。汝持此法於此
界他方。速疾傳說使令流布。何以故。為能與  眾生消除種種苦惱。增長種種功德故。比丘  若復有人得聞是法知其利益心不恭敬。又
復不能廣為人說。亦復不能自專讀誦。比丘  當知是人得匿法過同五逆罪。比丘若有眾  生得聞是法。不違我教躬自依法。受持讀誦
供養恭敬。復為他人依法修福。又能流布廣  利眾生。比丘我即遙知先為此人往妙高山。  至天人阿修羅乾闥婆迦樓羅所。以利益心
降伏勸喻。為其說法咸令歡喜。使彼天人阿  修羅等。息彼諍心互相恭敬。即得閻浮提界  災難息滅疫沴不生。諸惡鬼等各各潛隱。一
切眾生咸得安樂。時彼神人說是事已隱形  不現。傳教比丘遵奉傳說。

[0924b03]  爾時世尊告諸大眾言。彼妙吉祥童子於過  去世。以方便力為諸眾生說如是法。我為汝  等今復宣說汝。等專心受持讀誦。於未來世
廣令流布。消除災難增益吉祥。時阿難陀及  諸大眾。聞佛說已咸悉歡喜。專心受持禮佛  而退。

佛說最上意陀羅尼經

* * *

【經文資訊】大正藏第 21 冊 No. 1408 佛說最上意陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
