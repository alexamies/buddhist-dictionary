千手千眼觀世音菩薩治病合藥  經
西天竺國三藏伽梵達摩奉　詔譯

[0103c11]  爾時佛告阿難言。此觀世音菩薩所說廣大  圓滿無礙大悲心陀羅尼神呪者。真實不虛。  若有人等所求願。而欲請求觀世音自在菩
薩摩訶薩者。取拙具羅香。呪三七遍燒。時  觀世音菩薩必即來到  (拙具羅香者安悉香是也)  。

[0103c16]  若有人等橫鬼所著。取弭哩吒那燒作灰。和  淨泥捻作橫鬼形。於千眼像前。取鑌鐵刀  子。呪一百八遍。段段切斷為一百八遍。即稱
彼名即差永差還復不著  (弭哩吒那猫兒頭骨是也)  。

[0103c20]  若有人等蠱毒所害者。取劫布羅香以和拙  具羅香。各等分以井花水一斗和大上。煮取  半升去滓取汁。於千眼像前呪一百遍呪即差
(劫布羅香者龍腦香是也)  。

[0103c24]  若有人等。為惡毒蛇蠍所螫者。乾薑大小末  呪一七遍著瘡上。立即除愈。

[0103c26]  若有人等邪惡怨敵以邪辭相謨傷害者。取  淨土或麵或蠟捨。作彼惡人形相。於千眼像  前。取鑌鐵刀子。呪一百八遍。一呪一截。一
稱其名。燒盡一百八段。彼人即歡喜修身厚  重相愛恭敬。彼是無怨。

[0104a02]  若有人等患眼精壞者。若有清盲暗者。若白  暈赤瞙無光明者。取呵梨勒果菴摩勒果鞞  醯勒果。三各一顆擣破油下篩當研。時唯
須淨護。莫令新產婦人及狗見。口中念佛。以  白蜜若人乳汁和封眼中者。其人乳汁要須  男孩子母乳汁。若女兒乳汁者。成其藥和竟
者。還須千眼像前。呪一千八遍。著眼中。滿七  日。在深室內。慎風房室五辛諸不淨物。即得  精還明淨光盛。

[0104a11]  若有人等患虐鬼病者。取虎豹犲狼虎。呪三  七遍。彼著身上即差。師子皮最上。

[0104a13]  若有人等被蛇螫。取被螫人結  [月*寧]  。呪三七遍。  著瘡中即差  (結聹者所聹耳穴內結耳屎是也)  。

[0104a15]  若有人等患惡痓入心悶絕欲死者。取桃膠  一丸。大小亦如桃實大。以清水一升和煎。取  半升呪七遍。頓服盡即差。其藥莫令婦人煮。
須淨護造也。夫諸藥造不須人無驗。

[0104a19]  若有人等患傳屍鬼氣伏連病者。取拙具羅  香。呪三七遍。燒熏鼻孔中。又取七丸如菟失。  大呪二七遍吞即差。慎酒肉五辛及惡罵。又
取摩那屎羅和白芥子。印成鹽呪三七遍。於  病者床下燒。其作病鬼身即壁裂也。鬼逆走  不敢住也  (摩那屎羅者雄黃是也。白者淨也。印成鹽美是也)  。

[0104a25]  若有人等患一邊偏風。耳鼻不通手脚不便  者。取胡麻油內木香煎。呪三七遍。摩拭身  上永得除差。又取純牛蘇。呪三七遍。摩身上
差好。若有婦人患產難者。取胡麻油。呪三七  遍。摩產婦臍中及玉門中。若令口吞易生。若  有女人懷妊死腹中者。取阿婆末唎草一大
兩。以水二升和煮絞去滓。取一升汁。呪三七  遍。服即出一無苦痛。若不出胎衣者。亦服此  藥即出差  (阿婆末唎草牛膝草是也)  。

[0104b05]  若有人等卒患心痛不可忍者。為道屍疰取  杜嚕香如乳頭成者一丸呪三七遍。口中嚼  咽不限多小。令變吐即差。慎五辛酒肉油物
諸不淨物及房內  (杜嚕香者薰陸香是也)  。

[0104b09]  若有人等被大燒瘡者。取熱瞿摩夷。呪二七  遍。塗瘡上即差  (瞿摩夷者烏牛屎是也)  。

[0104b11]  若有人等患蛔虫齩心痛者。取骨嚕末遮半  升。呪三七遍。服即差。若重者一升。虫即如綟  索出來差  (骨嚕末遮者白馬屎也)  。

[0104b14]  若有人等患下瘡者。取菱  霄  葉搗絞取汁。呪  三七遍。夜臥著眼中即差。若須用白牡馬失  汁。呪三七遍。如上差
(骨魯怛佉者新驢糞是也)  。

[0104b17]  若有人等患腹中病痛者。取井花水和印成  鹽二顆。呪三七遍。服半升即差。

[0104b19]  若有人等患赤眼者。及眼中有努肉。及有翳  者。取奢弭葉。搗綟取汁。呪七遍。  浸  濱錢一宿  更呪七遍。著眼中即差
(奢弭葉者苟杞葉是也)  。

[0104b22]  若有人等患畏夜不安。恐怖出入驚怕者。白  線作索。呪三七遍。作二十一結。繫項恐即除。  非但除怖。亦得福生滅罪壽命延長。

[0104b25]  若有人等於家內橫起災難者。取石榴枝等  截一千段。兩頭塗蘇酪蜜。一呪一燒盡一千  八遍。一切災難患悉除滅。要在千眼像前作  之。

[0104b29]  若取白昌蒲。呪一百八遍。繫著右臂上。一  切聞處論議得勝。

[0104c02]  若取奢弭葉。若枝柯寸截兩頭。塗真牛蘇白  蜜牛酪。一呪一燒盡一千八段。日別三時。時  別一百遍。滿七日呪師自悟通智。

[0104c05]  若有行人欲降諸大力鬼神者。取阿利瑟迦  紫。呪三七遍。火中燒還須蘇酪蜜。要須於  悲像前作之  (阿梨瑟迦紫者木槵子是也)  。

[0104c08]  若取胡盧遮那一大兩。著流漓瓶中。置大悲  像前。呪一千八遍。塗身點額。一切天龍鬼神  人及非人皆悉歡喜  (胡盧遮那牛黃是也)  。

[0104c11]  若有人身被杻械枷鎖者。取白領失。呪一百  八遍。塗於手上。用摩杻械枷鎖者。即自解脫。

[0104c13]  若有夫婦不和狀如水火者。取鴛鴦尾。於大  悲心像前呪一千八遍。上帶之。彼是即終  身歡喜相愛敬。

[0104c16]  若有人等被虫食田苗及五菓子者。取淨灰  砂。呪一千八遍。散田四邊。虫退散也。若有  諸菓樹兼呪水一百八遍。乃至一千八遍。灑
著樹上。虫不敢食害菓也。

[0104c20]  若有人等逢鬼口禁吐沫不知人色應急死  者。取虎魄玉細屑。呪一百八遍。以酒令服。又  取骨嚕萬異絞汁。呪二七遍令服。又造其
額上鬼神建。呪一百一八遍即差  (骨嚕萬異者白馬屎是也)  。

[0104c24]  若有人等被湯爛傷者。取木灰和水。呪三七  遍。泥瘡上。日三遍。又熱瞿摩夷呪三七遍。塗  瘡上即差。

[0104c27]  若有人等食諸畜生災毒。煩心悶欲死者。取  淨土一升。以水三升煮取一升汁。呪三七遍  令服即差。

[0105a01]  若有人等卒得諸腫  [病-丙+魚]  者。取蕪菁葉搗和清  酒。呪三七遍。  [打-丁+剛]  腫上即差。

[0105a03]  若有人等惡腫入腹欲死者。取瞿摩夷燒和  酒。呪三七遍塗腫上。又口令服即差。

[0105a05]  若有人等患鼻大衄下欲死者。取生蓬萊和  水煮取汁。不限大小呪三七遍。令吞即留生。

[0105a07]  若有人等亦血痢血者。取桃脂大如鷄子。呪  三七遍令吞即差。

[0105a09]  若有人等患喈咳者。取桃子人一升。熱火和  飴  糖。呪一百八遍。頓令服盡。乃至須造三四  劑病即愈。

[0105a12]  若有人患大便孔癢名。取草纏羅菓。熱細末  和糖。呪一百八遍。塗孔日三即差  (草纏羅菓者菟糸子是也)  。

[0105a14]  若有人患大便不通。取葵子二升。以水四升  煮取一升汁。呪三七遍數服即下。

[0105a16]  若有人患小便不通者。取瞿摩犢夷絞取汁。  呪三七遍令服即愈  (瞿摩夷者犢牛子之失是也)  。

[0105a18]  若有人等患小便不通者。取房內樑上塵細  下。篩以三指撮和清水。呪三七遍服差。

[0105a20]  若有人等小便數忽起者。若去斗許者。取括  樓根一兩。以清水三升煮。絞取半汁。呪三  七遍。若一百八遍。頓服即差。

[0105a23]  若有婦人任身卒得病。煮取小豆五升豉三  升。以清水一斗煮。取三升汁。呪一百八遍。分  為二服。即差病產生安樂。

[0105a26]  若有婦人患倒子產難生欲死者。取蓬萊一  升。以水三升煮取一升汁。呪三七遍。令服即  生無病。

[0105a29]  若有小兒患夜啼不安眠者。其兒目下書鬼  之字。呪三七遍三唾即差息。

[0105b02]  若有小兒頭生諸瘡者。取瞿摩摩角鰓。燒末  和猪暏。呪三七遍。塗瘡上即差  (半角中子)  。

[0105b04]  若有小兒患舌腫不能哺乳者。取東方乘汁。  呪一百八遍。塗舌立愈。

[0105b06]  若有小兒口中生瘡不能食者。取黃連根。細  搗篩下。以和男子母乳汁。呪三七遍。塗口瘡  上即差。

[0105b09]  爾時觀世音菩薩摩訶薩告諸大眾言。若於  如來般涅槃。末世眾生造蓬口。諸疾病應  在無量。是故我今說療治法亦復如是。若比
丘比丘尼。優婆塞優婆夷。善男子善女人等。  若能受持此療治法救眾生苦者。當知是即  我化身。以大悲心救眾生故。必我到其所。作
諸法令有勝驗。是人受持大悲心隨心自在  陀羅尼神妙章句能救世間苦。是人如我無  異我身也。

[0105b18]  若有淨信男子女人。有能受持是救苦陀羅  尼呪者。持世翳法。雖療諸病。以慈心故。必以  至心應呪一百八遍。觀音力故無不著者。若
有眾生能持我法。其人若在命終時。我急迎  來。以無邊樂乘寶雲車。速令往生安樂世界。  蓮華化生成佛不久。

[0105b24]  爾時釋迦牟尼佛讚觀世音菩薩言。善哉善  哉大士。如是如是如汝所說。若有善士善女  等。以一分藥施疾病者。現在得福滅罪。於
當來世福報無盡。生生世世受無病身受諸  快樂。天上人中受諸勝利。天上人中壽命無  量。得道不久。

[0105c01]  爾時會中大眾菩薩摩訶薩等。梵釋四王天  龍夜叉諸神鬼王人非人等。聞佛所說皆大  歡喜。信受頂禮迴向奉行。

千手千眼觀世音菩薩療病合藥經

* * *

【經文資訊】大正藏第 20 冊 No. 1059 千手千眼觀世音菩薩治病合藥經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
