降三世忿怒明王念誦儀軌
特進試鴻臚鄉大興  善寺三藏沙門大廣智  不空奉　詔譯

[0041a24]  爾時諸佛菩薩一切賢聖現世間。利益一切  有情。時為非順正法相。損壞國土眾生魔  等。阿閦普賢大弘誓甚深故示現忿怒形相。
白佛言。我在真言。於世間甚所希有。諸如  來被聽宣說真言。我等當守護諸佛教法饒  益一切有情。爾時佛告言。善哉善哉忿怒
王。汝聽說降伏真言。則時示現四面八臂極  惡大忿怒形相。說真言句頌。真言曰。

[0041b03]  唵蘇  (蘇吽反)  婆儞蘇婆吽  (短呼下同)  蘖哩  (二合)  訶拏  (二  合)  蘖哩  (二合)  訶拏  (二合)
吽蘖哩  (二合)  訶拏  (二合)  波耶  吽阿那野斛  (引)  婆誐  [口*梵]  嚩日羅  (二合)  吽  [口*半]  吒

[0041b07]  爾時普賢大士等。說此真言時。三千大千世  界六種震動。所有天魔鬼界。於眾生生損害  者。皆悉恐怖非得安樂。各走集白忿怒尊言。
唯願愍念令我無恐懼。爾時忿怒王。皆令得  安穩。則尚右足下踏大自在魔王。左足下踏  魔婦人。於國土有情。皆令得快樂。誦此真
言一遍。則無量無邊魔界。各苦惱熱病故。於  行者生障礙者無得便者。變成行者僕從  乃到妨難。行者　宜須護三業內外。此亦
可辟除結界印身五處。作契儀則。可見金剛  頂瑜伽教中。更不翻譯。復不須作諸契法  印。但威驗皆在此真言。亦無有別呪。若欲修
此真言者面東。像前忿怒坐。想我身則為  不異本尊威怒王。則淨三業。所謂吽字三  遍。亦安法界。則二手堅固縛捧額上。左右三
轉亦成辟除結界。次至心合掌。禮拜忿怒尊  諸聖眾。

[0041b24]  若欲降伏一切惡人。作三角爐。壇向南。取  惡木一遍一燒。滿三百二十四遍。惡人自降  伏生歸依。

[0041b27]  又欲令惡人病疾者。作調伏壇誦根本真言。  一千八十遍。燒赤黑二種芥子。一千八十粒  一遍一燒。真言句中誦姓名。則洗長病而無  死滅。

[0041c02]  若欲除病者。作息災壇向東。燒白米一千粒  一呪一燒真言句中。安除病宇則息病。歸伏  佛法。無有異心如此枝木。

[0041c05]  若欲頓滅惡人。爐中安惡人姓名形。以惡心  誦呪一百八遍。以砂打惡人燒之。則死。若  欲急甦。對忿怒王。以慈悲心誦一百八遍。
不過時甦復無損壞。

[0041c09]  若欲勝軍陣者。取香花木一百八枚。誦真言  燒之。即雖魔敵軍即時得勝。亦須五穀五香。  若無者隨在。莫惱不得。

[0041c12]  若欲入山林不遭惡禽獸毒虫者。二手掌內  把隨節之石呪二七遍。打投行道前。雖禽獸  毒虫皆降伏。敢無有害損心。

[0041c15]  若欲被敬愛國王大臣者。作敬愛壇爐燒菊  根一百八枚。一呪一燒一則敬愛自來。

[0042a01]  若欲濟助重病人者。對像前呪香水一百八  遍。急撮入病者腹懷內。則醒起。

[0042a03]  若欲留癲  [病-丙+狂]  病者。取龍水則呪一百八遍。  洗二眼口舌等。自然消滅無有他病。

[0042a05]  若欲縛男女令問顯一辭。取柘榴木一丈二  尺加持一萬遍。然後別處。以枝一呪一  打。打人二七處。即萬事隨問皆顯語。即想意  計被解縛。

[0042a09]  若行者修此法時。七七日間。須斷五穀味鹽  一心無餘境滿真言十萬遍。爾時本尊現形。  作大惡怖魔體。試謙行者心。是時慎勿生散
發則法成就。

[0042a13]  爾時忿怒王說此真言時。一切天魔惡鬼  等。皆大降伏。而信受歸依佛道。各作將護  者行者。

[0042a16]  次解結界。禮佛出堂場。任意讀般若等  之經。

降三世忿怒明王念誦儀軌

* * *

【經文資訊】大正藏第 21 冊 No. 1210 降三世忿怒明王念誦儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
