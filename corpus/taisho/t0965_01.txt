大妙金剛大甘露軍拏利焰鬘熾  盛佛頂經
達磨栖那譯

[0339a26]  如是我聞。一時婆誐鑁尾嚕左曩如來在雞  足山峰。去地九十愈善那。與九十殑誐沙俱  胝那愈多十方諸佛同會此處。於是如來以
不可數俱胝殑誐沙劫。本所修行積集萬行  福智之所加持。於虛空法界住大金剛三摩  地。生大金剛寶峰樓閣。高無中邊。諸大妙寶
及妙寶雲間錯。旋花交絡。熾盛無量百千光  明盤旋交映。無量寶幢四面行列。無量百千  雜妙葉花紛敷嚴飾。於是如來入妙金剛大
甘露軍荼利焰鬘熾盛大三摩地。盡虛空法  界無有邊處。成一甘露焰鬘。又於百千俱胝  世界微塵佛剎國土。皆成普遍焰鬘十方諸
佛。各入無量百千旋轉大妙金剛大樂甘露  軍拏利焰鬘熾盛大三摩地寂然而住。爾時  婆誐鍐尾嚕左曩如來。復入甘露百千光聚  神通遊戲妙頂轉輪大金剛甘露軍荼利熾盛
大三摩地。遍三千大千虛空法界。成大八輻  金剛焰輪。爾時世尊不移此處在輪臍中。復  於一一輻間。現大八色金剛焰輪。遍照十方
右旋而布。盡於上際中際下際。四無邊際。出  生甘露焰鬘。各各旋轉如羂索輪鬘自在旋  轉。於是大日遍照如來入此三摩地以。從  定微開二目。

[0339b20]  爾時十方殑誐沙世界微塵佛剎諸佛在虛  空。各以神通遊戲。妙師子吼。同聲讚大日遍  照如來。說四句妙伽陀南曰。

[0339b23]  曩謨  (引)  沒馱素沒度  (引一)  吠  (微洗反)  嚕左曩素沒  曇捺捨儞始素沒地  (二)  摩賀  (引)  愈誐濕嚩
(二合)  囉楞毘  (二合)  悉帝

[0339b26]  說此偈已。十方諸佛告言。世尊今日欲說何  法現如是相貌。我於過去諸佛剎中。未曾見  此三摩地。爾時大日遍照如來。便以金剛身
語意。舒妙金色臂。雙合二掌。屈二頭指入  掌。以二大指押之  (如佛頂形)  以此大印安於心前。從  印發生無量百千俱胝雜色妙大寶光雜色寶
雲雜巧葉花。虛空中旋轉如大金輪。

[0339c04]  又從印出現十殑誐沙俱胝佛剎。各放大光  遍照十方。雨諸寶輪及妙寶花。出大繖蓋鉤  杵輪劍寶螺。

[0339c07]  又出極妙音聲。遠百千億俱胝等佛剎。

[0339c08]  又從一一寶輪妙花大傘蓋鉤杵輪劍螺等。  各各現百千俱胝那愈多佛剎微塵。數各出  無量妙音。聲振十方百億世界。

[0339c11]  爾時世尊大日遍照如來。以威猛神通焰鬘  光。手於虛空自頂上右旋九匝。如羂索環勢。  盡攝虛空中諸佛悉入光中。爾時九度旋轉
光明不絕。出現九殑誐沙俱胝佛剎。各坐  白蓮華。而自圍遶放無量寶光。

[0339c16]  爾時世尊身現作攝一切佛頂輪王之相。手  持八輻金輪處七師子座。身放無量百千光  明。彼放火焰頂旋傘蓋。上出現一俱胝佛身
放大光明。悉旋轉坐繖蓋中。如是世尊。以印  又作八輻金輪。八方八色輪中。現八種花座。  持本標幟。各以八殑誐沙俱胝佛身圍繞。各
放無量雜寶光焰。還於繖蓋頂上現一俱胝  佛。放大光明一一旋轉。即於東方如來面前  赤色輪中。現光聚佛頂輪王。手執如來頂印
放大光聚坐赤色蓮花。於如來右隅黃色輪  中。現發生一切佛頂輪王。手持黃蓮放黃  色光明坐黃色蓮華。於如來右邊白色輪中。
現白繖蓋佛頂輪王。手持白傘放白色光坐  大白蓮。於後右隅中雜巧色輪。現勝頂輪  王。手持利劍放雜巧色光明坐雜色蓮華。於
如來後紅色輪中。現除一切蓋障佛頂輪王。  手持紅蓮華華上有鉤。放紅色光明坐紅蓮  華。於後隅青色輪中。現黃色佛頂輪王。手  持三股嚩日羅  (二合)
放青色光坐青蓮華。於如  來左邊綠色輪中。現一字最勝頂輪王。手持  八輻金剛輪放綠色光焰坐綠色蓮華。於如  來前左隅紫色輪中。現無邊音聲佛頂輪王。
手持白螺放紫色光焰坐紫色蓮華。如上八  方佛頂。各各放本方色光明。各以八殑誐沙  俱胝佛圍繞。各坐本方色蓮華。各以一俱胝  佛剎。於頂上盤旋而作蓋形。

[0340a13]  爾時一切佛頂輪王。施八方坐位。各現八  種佛頂輪王相已。時世尊復現七寶眷屬女  寶馬寶主藏神寶輪寶象寶如意珠寶兵寶
等。周匝圍繞此大輪四面。爾時世尊。復入鉤  召三摩地。遍虛空法界。盡為鉤召。為欲安立  一切有情速至無上菩提道故。為令處生死
便證佛身。時十方俱胝諸佛。聞攝一切佛頂  輪王鉤召。悉於定中出現神通。雨諸寶雨  寶花寶鬘寶香寶燈寶繒等。俱到虛空法界
大金剛寶峯樓閣。於虛空中而集咸言世尊。  輪王何不說十字之法。令一切有情現世速  得佛身。

[0340a25]  爾時攝一切佛頂王。聞是語以為欲顯大神  通威力故。欲說根本諸佛所證修行故。過去  諸佛修行法故。現在諸佛修行法故。未來諸
佛修行法故說。令善男子善女人。只於此  生不轉肉身能成大佛事故。為利益一切有  情獲得成佛身故。即說金剛熾盛光明佛頂  輪王自在十字真言曰。

[0340b03]  曩謨  (引)  尾  (微閉切引)  嚕  (引)  左曩野  (一)  曩謨  (引)  婆  (去)  誐嚩  覩  (引)
瑟尼  (二合)  灑野  (二)  婀  (入引)  沒馱沒馱沒馱沒  馱沒馱沒馱沒馱沒馱沒馱怛嚕  [合*牛]  (三合三)  沒馱
沒馱沒馱沒馱沒馱沒馱沒馱沒馱沒馱  (二)  吒  嚕  [合*牛]  (三合三)  沒馱沒馱沒馱沒馱沒馱沒馱沒馱  沒馱沒馱  (三)  咄嚕
[合*牛]  (三合四)  沒馱沒馱沒馱沒馱  沒馱沒馱沒馱沒馱沒馱  (四)  訥嚕吽  (三合五)  沒馱  沒馱沒馱沒馱沒馱沒馱沒馱沒馱沒馱  (六)
忽  嚕  [合*牛]  (三合六)  沒馱沒馱沒馱沒馱沒馱沒馱沒馱  沒馱沒馱  (六)  室嚕  [合*牛]  (三合七)  沒馱沒馱沒馱沒馱
沒馱沒馱沒馱沒馱沒馱  (七)  素嚕  [合*牛]  (三合八)  沒馱  沒馱沒馱沒馱沒馱沒馱沒馱沒馱沒馱  (八)  勃  嚕  [合*牛]
(三合九)  沒馱沒馱沒馱沒馱沒馱沒馱沒馱  沒馱沒馱  (九)  吽  (引十)  沒馱沒馱沒馱沒馱沒馱  沒馱沒馱沒馱沒馱  (十)

[0340b18]  說此真言已。遍三千大千世界佛剎微塵數  諸佛土六種震動。雨諸寶花寶雲天如意寶  白拂繒蓋香花燈明音聲歌奏百千種樂供養
如來。又有十方俱胝一切諸佛。聞是說已悉  皆頭面禮足。讚攝一切佛頂輪王如來。作如  是密言。

熾盛光明無等者　　勝妙吉祥自在智  
能調伏輪於生死　　速令有情成等覺

[0340b26]  爾時世尊輪王。復說如是密言。答十方俱胝  如來等。

我今說此誠實言　　為利有情成等覺  
十方諸佛速加持　　令彼有情咸證我

[0340c01]  說此偈已。爾時十方世界諸大菩薩。所謂金  剛手菩薩。妙吉祥菩薩。虛空藏菩薩。慈氏尊  菩薩。觀自在菩薩。地藏菩薩。除蓋障菩薩。普
賢菩薩。一時咸集至虛空法界寶峯樓閣世  尊輪王前。頭面禮足咸作是讚歎真言曰。

[0340c06]  曩莫薩嚩吉孃  (二合)  野  (一)  麼弩使抳  (二)  薩嚩惹誐  地  (三)  怒使抳  (四)  野捨悉尼  (二合)
寧  (五)  袍部嚩怒迦  (六)  晚馱  [尾*(尤-尢+曳)]  (七)  薩麼  (引)  薩多  (二合)  尼儞也  (二合)  地波
(九)  作訖羅摩里寧  (十)  曩謨  (引)  悉都  (二合)  帝怛囉  (二  合引)  多哩作訖囉  (二合)  嚩喇底  (二合)  儞曩謨
(引)  悉  都  (二合)  帝

[0340c12]  說此語已。爾時八大菩薩各各現光明  輪各現作八大金剛明王。以如來輪故。爾  時金剛手菩薩。現作降三世金剛明王。放青
色光明口現二牙。阿吒  (入)  吒笑聲以右手擲五  股金剛杵。說八字心真言曰。

[0340c17]  唵儞遜婆  (去)  嚩日羅  (二合)  吽泮吒

[0340c18]  爾時妙吉祥菩薩。現作六臂六頭六足金剛  明王。放青黑色光明。齒咬下脣竪兩目及眉。  手持利劍說此三字心真言曰。

[0340c21]  吽  (引)  惡吽  (引)

[0340c22]  爾時虛空藏菩薩。現大笑金剛明王。放灰黑  色光明。口現大笑形二牙上出。以左手柱一  青棒。右手把羂索。說此十字心真言曰。

[0340c25]  唵嚩日羅  (二合)  吒賀  (引)  娑野吽泮吒

[0340c26]  爾時慈氏尊菩薩。現作大輪金剛明王。遍身  黃色放大火。右手持八輻金剛輪。左手柱一  獨股金剛杵。說是六字心真言曰。

[0340c29]  唵嚩日羅  (二合)  作訖囉  (二合)  吽  (引)

[0341a01]  爾時觀自在菩薩。於頂上現作馬頭金剛明  王。碧色放赤色光明。以右手高於頂上。橫  把一蓮華作打勢。左手把軍持印。說此十  字心真言曰。

[0341a05]  唵賀野仡哩  (二合)  嚩  (無帽反)  吽泮吒

[0341a06]  爾時地藏菩薩。現作無能勝金剛明王。遍身  黃色放火光焰。以右手擲一金剛杵。左手作  擬印向口。說此十三字心真言曰。

[0341a09]  唵戶盧戶盧讚拏里  (一)  麼  (引)  等儗  (宜以反)  薩嚩  (引)  賀

[0341a10]  爾時除一切蓋障菩薩。現作不動尊金剛明  王。遍身青色放火光焰。以右手執劍。左手把  索。左垂一髻。說此十四字心真言曰。

[0341a13]  唵阿左攞迦拏  (一)  讚拏娑馳也  (二)  吽洋吒  (半)

[0341a14]  爾時普賢菩薩。現作步擲金剛明王。以右手  把一旋蓋。左手把金剛杵。遍身作虛空色放  火光焰。說此七字心真言曰。

[0341a17]  唵紇哩  [合*牛]  (三合)  矩嚕吽  (三合)  勃嚕  [合*牛]  (三合)  素嚕  [合*牛]  (三合)  惹嚕
[合*牛]  (三合)  虐

[0341a19]  爾時八金剛明王佛。即於如來前請受教勅。  我當奉行。

[0341a21]  爾時世尊輪王告金剛明王佛等言。若有善  男子善女人。持此十字心真言。汝等常當於  晝夜莫離是人。無令不成就。所有三世罪障
速令消滅。汝各以神力器杖碎彼三業令得  清淨。於觀行三摩地法。令於現生如我無異。  我今更為汝說祕密一字心真言。汝當善聽。

[0341a27]  曩莫三  (去)  滿多沒馱南  (引)  婀  (入引)

[0341a28]  說此心真言心已。金剛手等諸大明王。咸皆  作禮言。我於今日當聞此法。常以身分荷負  佛輪。願佛慈悲。更為我宣說修三摩地門。速
令一切有情疾證佛身。爾時十方殑誐沙俱  胝諸佛。咸作是言。更當為我宣說一字心密  印及悉地等法。云何令諸有情速於現生得
無上道法。云何得上中下成就密法。云何  得神通法。云何修三摩地法。願世尊慈悲為  諸眾生廣作利益。爾時世尊輪王告諸佛及
金剛手佛等言。諦聽更為汝廣說修三摩地  門。速令現生證無上道果。處於生死不入涅  槃。令得身常得自在。善男子我今為汝先說
根本密印法。以二手虛心合掌。以二頭指入  掌中。以二大指押之。是名心印一字之法。結  此印時。十方諸俱胝數佛。速至彼所加持彼
身口心。速獲清淨。如處中不見身心。而證  大人位處。與諸佛同位為未來諸佛之師。亦  為現在諸佛之師。亦為過去諸佛傳之師。若  有善男子修行此法。先於心中觀婀
(引入)  字。  白色成大月輪。量遍法界無上中下際。成大  八輻金輪。又於一一輻中右旋布八色金  剛輪。依前觀身為大我。於輪臍中作頂輪
王形。即結成就一切事業佛頂諸佛心本三  昧耶印。以二手散開十指並二掌根。即以此  印指上散安十字真言。一一字上散無量百
千雜色寶光。散射十方諸佛剎土。光明熾盛  三世無等。即以印手右旋如羂索環勢。一旋  一佛一輪。九佛九輪八十一億俱胝數諸佛。
如說色相花臺亦然。如是本初輪印之時。不  令印光斷絕光焰。此印名攝一切佛頂輪王  本三昧耶發生無邊諸佛羯磨之印。不假結
護及供養門。速成諸佛大三昧地使成佛身  十地菩薩目觀不及耳聽不聞。乃至同類之  佛亦不見自身。何況餘菩薩等。若作此法經
一百八遍。現證佛身。上根者。得成就若經一  千遍者中根必定成就。若經一萬八千遍者。  下根必獲大成就法。

[0341c07]  爾時世尊輪王。復告十方諸佛及金剛手佛  等。我今更說木印法。

[0341c09]  於檀木上刻一八輻金剛輪。於輪臍中書勃  嚕吽  (三合)  字。輪四面放光火焰印。背上刻八葉  蓮華。花上置月天變形
(阿闍梨言伏免是也)  作此印已誦  婀  (急呼)  一字心真言。作二十一遍。於清淨處以  光明砂麝香塗之。以印印心額喉頂兩肩上
臍下兩膝上。誦一字真言。婀字心一印一誦  如是萬遍。即得神通至十方殑誐沙世界妙  樂國土花藏佛剎及龍宮中無想天中。一切
三世之內隨意自在無有障閡。諸菩薩天龍  等無能知見。此名神通法悉地。

[0341c19]  又修三摩地門。常於自心觀惡字。而成佛  形量盡虛空無有邊際。迴然清淨得證佛身。  無有生死不轉肉身得無漏果。常於十方世
界教授諸二乘佛及一切有情。隨意自在說  一切愈誐隨機應化。此名修三摩地法悉地。

[0341c24]  又金剛手佛彼善男子欲成就之時。十方諸  佛悉用八輻大輪。擲彼頂上彼當勿怖。為滅  除三業極重罪障及法執所知見分別障。此
輪從彼心出在彼足下。乘彼佛身彼得如我。  常當一心作此成就無令散失。爾時殑誐沙  諸佛聞法已。各各讚大日世尊。以諸花香而
散佛上。以妙誐他讚已各歸本剎。時金剛手  佛等聞說已。又復問言。仁者此法與何等人  當作成就。爾時世尊大日如來言。此法與質
直心人無分別心人。及於無所知見障人必  獲我身成就決定。時金剛手八大菩薩。佛前  而作此法。一須臾間便與佛齊等。八大菩薩
佛還以佛花歌詠讚佛欲歸本國。時世尊言。  汝等雖成佛身未報佛恩。時八大菩薩白佛  言。云何是報佛恩。佛言咸得成佛已。須廣度
有情不得住寂自受寂樂。時佛菩薩等聞是  說已。即却變身還成菩薩禮佛雙足。佛告金  剛手言。汝當以此法廣度有情速令成佛。時
金剛手等言。我若不將此法不度有情令盡  成佛。我誓不取正覺。時世尊復告金剛手言  善男子。我當為汝更說一字心中之心密中  之密惡  (引入)
字一字門。若善男子常住此一字  門。於生死中不生不滅。不變肉身證得此法。  此一字門是過去三世現在三世未來三世  諸佛。常住此一字門。若非此法而成就者無
有是處。時金剛手聞佛說已。佛頂金輪其輪  漸大廣無中邊。相色俱無寂然法界。時金剛  手目覩不及以偈讚。

諸佛性無邊　　輪形體法界  
我等悟此法　　當廣度眾生  
云何世尊入　　住大寂三昧  
願為我出現　　不違本所誓

[0342a27]  爾時世尊輪王聞金剛手等請已。亦不現身。  於虛空法界位有聲言金剛手。

諸佛性無邊　　色相俱自在  
聲色俱真實　　迷者有分別  
現色而無色　　本來空寂然  
汝恒持此法　　廣度諸有情

[0342b04]  時金剛手八大菩薩。聞佛說已。歡喜作禮信  受奉行。

大妙金剛大甘露軍拏利焰鬘熾盛佛頂經

* * *

【經文資訊】大正藏第 19 冊 No. 0965 大妙金剛大甘露軍拏利焰鬘熾盛佛頂經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
