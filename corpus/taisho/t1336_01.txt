陀羅尼雜集卷第一
未詳撰者今附梁錄

七佛所說大陀羅尼神呪  (并八菩薩所說神呪合十五首)

[0580c21]  第一惟越佛說有一萬八千病。以一呪悉已  治之。此陀羅尼名蘇盧都呵。晉言梵音決  定。

[0580c24]  支波晝支波晝　呼奴波晝呼奴波晝　阿  若波晝　阿若波晝　都呼那波晝　奢摩奴  波晝　胡修帝那波晝　蜜耆呼那波晝　伊  呼帝那波晝
彌梨耆帝帝那波晝　娑若帝  帝那波晝　蜜若奴帝那波晝　欝遮兜帝那  波晝　莎呵

[0581a01]  誦呪三遍。黃色縷結作十四結。一句一結繫  項。

[0581a03]  此陀羅尼力悉能摧伏。移山斷流乾竭大海  摧碎諸山猶如微塵。若日月失度能使正行  悉能攘災。風雨失時能使時節。穀米不登能
使豐熟。隣國侵境悉能攘却。大臣謀反惡  心即滅。疫病刧起悉能攘之。疫鬼入國能驅  遣之。刀兵刧起能摧滅之。此陀羅尼力攘  災消怪無量無邊。若廣說者窮劫不盡。

[0581a10]  第二式佛所說陀羅尼名胡蘇多。晉言除一  切欝蒸熱惱。此陀羅尼句。七十二億諸佛所  說神呪。

[0581a13]  陀魔帝那　遮波兜帝那　奢副奢副帝那  烏蘇多烏蘇多帝那　浮浮奢浮浮奢帝那  阿輸帝阿輸帝帝那　尼梨遮尼梨遮帝那  支波畫支波晝帝那
蘇呵兜蘇呵兜帝那  耶無奢耶無奢帝那　奢破不帝那　漚耆不  帝那　蘇奢不帝那　莎呵

[0581a19]  誦呪三遍。黃色縷結作三結繫項。

[0581a20]  此陀羅尼神力。能使三千大千世界六種震  動。山河石壁破硪踊沒。其中眾生悉發無上  菩提之心。能除七十七億劫生死重罪眾生。
一切病苦悉皆消滅無有遺餘。其中眾生書  寫讀誦此陀羅尼一句名者。百千萬億恒河  沙世。重惡罪業摧滅無餘。

[0581a26]  第三隨葉佛所說神呪名蜜耆兜。晉言金鼓。  眾生所有業障報障垢重煩惱。悉能摧滅無  餘。

[0581a29]  浮律帝那　若無兜醯那　安耆兜醯那　若  無兜醯那　遮浮浮醯那　若無兜醯那　烏  奢呼呼醯那　若無兜醯那　睒婆咻咻醯那  究梨吒咻咻醯那
遮波都醯那　若晝  那醯那　烏奢咻醯那　遮兜梨那醯那  莎呵

[0581b06]  誦呪七遍。黃色縷結作四結繫項。

[0581b07]  此陀羅尼句。恒河沙等諸佛所說。其有書寫  讀誦此陀羅尼者。此人恒河沙等劫。所有重  惡慇重報障業障。及以五逆一闡提罪。悉滅
無餘。眾生所有重病障道。罪垢及以業垢。聞  其所說悉滅無餘。其有書寫讀誦之者。所至  到處國邑聚落山林丘塚。其中眾生得聞說
此陀羅尼名。一經耳者命終已後。悉得往生  阿閦佛國。乃至成佛不墮三塗。行此呪法。於  四月十六日在東向塔內。一日遶塔八十匝。
於塔西壁下東向立。誦呪二十四遍。乃至七  日七夜不得睡眠。須胡麻油燈若麻油燈七  枚。安置塔四角頭。淨潔洗浴著新淨衣。不食
酒肉五辛。遭中一食。我於爾時當現其人  前。放大光明以金色手。摩其頂上即與授決。  此人所有業障罪垢悉滅無餘。

[0581b22]  第四拘留秦佛欲說大陀羅尼名金剛幢。并  能療治三界五滓眾生。諸惡煩惱瘡疣重病。  一切業障及以報障。諸垢煩惱悉能消除。禪
那兜醯吒。晉言拔眾生苦令出欲淤泥。聞  者脫三垢貪欲瞋恚慢。

[0581b27]  阿若那晝婆若醯晝　伊那波梨帝　那醯晝  耆菩阿若帝那醯晝　奢富磨醯晝　若無  不醯晝　烏奢欽磨醯晝　耆浮磨醯晝  遮兜梨那醯晝
浮梨帝那醯晝　阿呼呼若  醯晝　浮梨帝醯晝　禪那牟梨帝  (晉言大豐飽滿)  耆  浮牟牟咻　抱吒牟牟咻牟梨  㝹  浮浮咻　娑  若兜浮浮咻
支不破浮浮咻　鴦耆奴浮浮  浮咻　不梨帝已浮浮咻　莎呵

[0581c06]  誦呪一遍縷黃色結作十三結繫項。

[0581c07]  上來所說陀羅尼句及我所說。悉是過去九  十九億諸佛所說。其有讀誦書寫之者。現身  當得金剛幢三昧。所有結使摧滅無餘。濟拔
眾生苦如上所說。神力自在不可限量。

[0581c11]  第五拘那含牟尼佛。欲說大陀羅尼名畢多  耆呵  㝹  。晉言聲震十方莫不歸伏。覺悟眾生
猶如雷震。無明眾生令得慧眼。此陀羅尼句。  乃是過去七十二億諸佛所說。我今說之。

[0581c15]  禪那波羅帝囊　阿那囊耆呵囊　烏奢耆呵  囊　陀無耆呵囊　不梨帝耆呵囊　叉耶囊  耆呵囊　欽波羅帝囊耆呵囊　蜜耆帝囊  耆呵囊
阿蘭耆帝囊毘呵囊　呼婆帝囊  耆蘭囊　蜜耆兜帝囊若無呵帝囊　烏烏烏  烏呵帝囊　支不破帝囊　莎呵

[0581c21]  誦呪三遍黃色縷結作三結痛處繫。

[0581c22]  此陀羅尼力。能令三千大千世界六反震動。  其中所有一切眾生。得聞說此陀羅尼句。一  經耳者。百千萬億巨億姟劫。所有重罪誹謗
五逆悉滅無餘。其有眾生修行讀誦。七日七  夜減省睡眠。其人現身得師子王定三昧。百  千諸佛現前授記。又其國土隣國強敵欲來
侵嬈。國王爾時與諸群臣。淨潔洗浴著新淨  衣。於高樓上隨其方面。先禮十方佛。然後禮  我拘那含牟尼佛。三稱我名燒香散華。爾時
即說陀羅尼句。以此陀羅尼威神力故。大梵  天王帝釋四天大王。於虛空中悉雨刀劍。四  面大黑風起。令其兵眾皆悉不得見日月之
光。諸夜叉眾吸其精氣。應死者死自然退散。  大陀羅尼威神之力乃至如是。

[0582a07]  第六迦葉佛。欲說大陀羅尼名初磨梨帝。晉  言拯濟群生出生死苦。

[0582a09]  阿若提婆梨帝　遮富魔提婆梨帝　烏奢  那提婆梨帝　娑丘波羅帝提婆梨帝　呼  娑都波羅帝提婆梨帝　那呼波羅帝提婆梨  帝
那支富波羅帝提婆梨帝　那呼多羅帝  提婆梨帝　婆若不羅帝提婆梨帝　那波都  羅帝提婆梨帝

[0582a15]  奢若蜜都羅帝提婆梨帝　莎呵

[0582a16]  誦呪七遍。黃色縷結作六結。痛處繫。

[0582a17]  此陀羅尼句。乃是過去七十七億諸佛所說。  此陀羅尼力。能令百佛世界六種震動。所有  山河石壁。皆悉摧碎猶如微塵。通為一佛世
界。其中所有一切萬物皆作金色。浩  [泳-永+旱]  滉瀼  悉不復現。唯見金色更無餘色。此陀羅尼力  故。能令百佛世界眾生。宿業重罪及三塗苦。
悉皆消滅無有遺餘。其中眾生修行讀誦此  陀羅尼者。未發無上菩提之心者。皆使發心  至不退轉。先已發心者。修行此陀羅尼者。超
過七住乃至十住。此陀羅尼金剛三昧大空  解脫門。菩薩從初發心修行此三昧。直至道  場菩提樹下入金剛定。莫不由是。

[0582a29]  第七釋迦牟尼佛。欲說大陀羅尼名烏蘇耆  晝膩多。晉言金光照曜。除三界眾生幽冥隱  滯拔其厄難。此陀羅尼句乃是過去九十九
億諸佛所說。我今說之。

[0582b04]  耆路不帝那置　畢耆帝那置　烏蘇多帝那  置　耆牟多帝那置　若不都帝那置　阿若  娑若兜帝那置　若波都帝那置　耆牟波若  帝那置
烏耆副帝那置　蜜耆蘇帝那置  耶蜜耆帝那置　破知彌帝那置　畢梨帝  吒帝那置　莎呵

[0582b10]  誦呪十四遍。黃色縷結作十四結。痛處繫。

[0582b11]  此陀羅尼力。能令三千大千世界六種震動。  其中眾生宿命罪垢。纏裹縛束處在幽隱。聞  此陀羅尼一音逕耳。悉得往生忉利天上。
有諸行人。受持讀誦書寫此陀羅尼者。未發  心者咸使發心到堅固地。先發心者入法流  水中。八住齊階疾至佛地。以此陀羅尼力故。
一踊超過菩提樹下。乃至佛地坐於道場。此  三昧名金光明王定。覺悟群生踊出三界拔  眾厄難。超眾群聖疾成佛道。若有眾生欲修
行此陀羅尼者。欲得現身四沙門果。欲除過  去億百千劫。障道五逆犯四重禁。現世除滅  令無遺餘。應當修行此陀羅尼。三七二十一
日。護持禁戒猶如明珠。一日一夜六時行道  懺悔十方。淨潔洗浴著新淨衣。用七色華三  種名香。供養奉敬釋迦牟尼佛。於舍利塔前  五體投地悔過自
[怡-台+責]  。爾時當誦此陀羅尼句  八十遍。日日常爾。乃至七日。一七日不得。  復至七日乃至三七日。億百姟劫所有重罪
悉滅無餘。十方諸佛放大光明來觸其身是  人爾時心意熙怡。猶如比丘得第三禪。爾時  當有大梵天王釋提桓因四天大王。即時授  與四沙門果。

[0582c04]  文殊師利菩薩所說陀羅尼名閻摩兜。晉言  解眾生縛。現在病苦悉得消除。能却障道拔  三毒箭。九十八使漸漸消滅。度三有流現身  得道。

[0582c08]  支不多捺帝　閻浮支捺帝　蘇車不支捺帝  祝耆不支捺帝烏蘇多支捺帝　娑遮不  支捺帝　閻摩賴長支捺帝　阿恕波賴長  支捺帝　恕波帝捺帝
莎呵

[0582c12]  誦呪三遍結五色縷作二結繫項。

[0582c13]  此陀羅尼四十二億諸佛所說。若諸行人有  能書寫讀誦此陀羅尼者。現世當為千佛所  護此人命終不墮惡道。當生兜率天上面覩
彌勒。又有眾生能修行此陀羅尼者。斷食七  日純服牛乳。中時一食更無雜食。一日一夜  六時懺悔。十方佛前悔先所作。億千姟劫所
有重罪一時都盡。分部破戒亦悉都盡。五逆  殃惡及一闡提。殷重悔過悉得滅除。於六時  中一時十遍。空閑淨室若在塔中。此人心若
淳厚。我於爾時當往其所。此人以見我故心  轉淳厚。心淳厚故得見千佛。手摩其頭即與  授記。宿世殃惡永滅無餘。

[0582c25]  我虛空藏菩薩欲說大陀羅尼。名阿那耆晝  寧。晉言拔眾生苦三界挺特無比。若有眾生  迴波六趣無能救者。我以救之令得脫難。

[0582c28]  阿那耆晝蘇　不梨帝耆晝蘇　若波晝耆晝  蘇　畢梨帝那耆晝蘇　如波葂耆晝蘇  烏奢帝那奢晝蘇　若波晝耆晝蘇　阿若  呼婆耆晝蘇　莎呵

[0583a03]  誦呪五遍。縷五色結作十四結繫兩手。

[0583a04]  此陀羅尼乃是過去七十二億諸佛所說。我  今已說。欲護正法故度眾生故。成諸行人  德從萬行故。諸聲聞人未證果者令得果故。
令緣覺人度十二因緣大河拯濟群萌故。令  諸菩薩從初發心乃至十地願果成故。說此  陀羅尼。又此陀羅尼力。能令三千大千世界。
其中眾生處在幽隱及三塗。普聞此陀羅尼  一逕耳處得宿命智。乃至十四生悉得解脫。  若有善男子善女人。欲修行此陀羅尼者。應
當三七二十一日。淨自洗浴著新淨衣。若於  制剎中若清淨地。於夜後分明星出時。語此  大時明星。為我語虛空藏菩薩。如是三說。
除我根本罪。如是三說。除我障道罪。如是三  說。與我四沙門果。如是三說。我於爾時即往  其所。住其人前受與四沙門果。我誓當與
如是三說。燒沈水香。若夢得阿摩勒果若得  訶梨勒果。若得頻婆果若毘醯勒果若杏等。  爾時當懃精進。若雞子等若捲等。爾時即得
明星出。時誦呪七遍。若心好時誦七十遍。虛  空藏菩薩常遊諸國。為諸行人得從萬行。是  為得從萬行。

[0583a25]  我觀世音菩薩欲說大陀羅尼。名阿那耆不  知究梨知那。晉言大證濟普及十方無邊眾  生。

[0583a28]  烏奢帝那　耆那知帝那　不迦兜帝那　那  殊不梨帝那　阿摩殊不梨帝那　烏奢呼呼  吒帝那　耆浮浮帝那　羞都晝帝那　若浮  慕那賴帝那
漚究那賴帝那　支波副那賴  帝那　閻浮浮賴帝那　莎呵

[0583b04]  誦呪五遍。五色縷結作二十四結繫項。

[0583b05]  此陀羅尼句。乃是過去九十九億諸佛所說。  九十九億諸佛。為諸行人修行六度者未發  心者。若諸聲聞人未證果者。若三千大千世
界內諸神仙人。未發無上菩提心者。皆使發  心。有諸凡夫未得信心。我以種子令生法牙。  以此陀羅尼威神力故。及我方便威神力故。
令其所修悉得成辦。及三千大千世界內。幽  隱黑暗滯礙及三塗眾生。又聞我此陀羅尼  者皆得拔苦。又諸菩薩未皆初住者令得
初住。次第令得乃至十住。已得皆初十住地  者。已得此陀羅尼勢力故。於一念頃直至佛  地。三十二相八十種好自然成就。若聲聞人
聞此陀羅尼一逕耳者。讀誦書寫修行此  陀羅尼。以質直心如法而住。四沙門果不求  而得。以此陀羅尼力故。三千大千世界山河
石壁。四大海水能令涌沸。須彌山及鐵圍山  令如微塵。其中眾生有諸菩薩聲聞修行之  者。障道滯礙患苦嬰身。我悉救之令得脫難。
令其所修悉得成辦。若有眾生現世求所願  者。修行陀羅尼者。於三七二十一日淨持戒  地。一日一夜六時行道。燒眾名香散五色華。
懺悔十方自嘖罪咎。從生死際至生死際。自  [怡-台+責]  慚愧。爾時三稱我觀世音菩薩。燒香散華  叩頭求哀悔過自  [怡-台+責]
。億百千劫所有重罪。於  一念頃悉得消滅。淨身口意。爾時當誦此陀  羅尼。三七二十一遍日日六時。從初一日乃  至七日。乃至三七二十一日。其鈍根者。未得
初果者。我於爾時授與初果第二第三乃至  第四果。隨其利鈍階差所應。若諸菩薩欲趣  證地滯礙不進。如法行者即得證地。如前法
同我今說。此陀羅尼句。三千大千世界內。  其中諸佛諸大菩薩。釋梵四天王諸神仙人  及諸龍王。皆悉證知大誓成就。願果不虛真  實如是。

[0583c10]  我救脫菩薩欲說大陀羅尼。名阿那耆知羅。  晉言救諸病苦消眾毒藥。拔濟眾生出於生  死。未度者度未安者安。未得涅槃者令得涅
槃。此陀羅尼句。乃是過去七十七億諸佛所  說。我欲說之。

[0583c15]  陀摩賴帝　阿那婆賴帝　究支那帝　耆摩  那帝　究吒婆賴多帝　阿奢摩梨難帝　婆  若不梨那烏奢欽帝　婆吒羅奢帝　烏蘇  那婆賴帝
陀摩賴帝　莎呵

[0583c18]  誦呪三遍。  縷五色結作六結繫兩肩。

[0583c20]  我今說此陀羅尼句時。三千大千世界。其  中所有一切眾生所有罪垢殃惡重病。以我  法音聲震三千。散入一切眾生毛孔。六情諸
根現在病苦欝蒸毒氣。及過去業諸結惱熱。  一切消盡令無遺餘。又諸行人厭離三界。欲  求出要而不能得。我當為設無量方便。令其
所求各得成辦。如其國土有諸隣敵欲來侵  陵。我當救之令得脫難。爾時國王應當慚愧。  悔過自責歸謝萬民。淨潔洗浴著新淨衣。若
高樓上若宮殿中。燒香散華禮十方佛。爾時  當三稱我名救脫菩薩。我今歸依如是三說。  爾時即當誦此陀羅尼三七二十一遍。隨其
方面有賊來處。爾時當有八部鬼神。雨沙礫  石放大黑風。雷震礔礰猶如天崩震動天地。  爾時怨賊自然退散。我救脫菩薩拔濟眾生  神力如是。

[0584a07]  我拔陀和菩薩欲說大陀羅尼。此陀羅尼句。  乃是過去七十七億諸佛所說。我今欲說。有  陀羅尼名阿那耆置盧。晉言度脫眾生。老病
死苦及三塗苦。眾生現在病苦悉皆拯濟。

[0584a11]  阿那支波晝　求守羅波晝　支富盧波晝  阿那蘇呵兜波晝　烏奢欽波羅加波晝  耆復那波晝　呵若呼帝奴波晝　耆摩浮梨  帝那波晝
烏蘇帝樓波晝　奢波矒波晝  阿娑婆羅帝那波晝　呼娑都波晝　耆摩梨  帝波晝　莎呵

[0584a17]  誦呪五遍。縷六色結作五結痛處繫。

[0584a18]  此呪能令地作水相。水作地相。風作火相。火  作風相。三千世界作微塵相。色作空相。空作  色相。下至金剛際上至淨居天。變為非色相。
若三千世界內有諸行人。四大不調行道滯礙  互不調適。我以金手摩其頂上授與湯藥。令  其所患消滅無餘。行道進德四大輕便。有諸
眾生為宿業垢纏裹縛束。在三界獄無復出  要。我時當以智慧火及禪定水。燒燃洗澤令  出三界。以薩婆若膏漬潤令濕。令生法牙拔
其毒足。咸各使發無上菩提道心。若諸眾生  於今現身欲求所願者。欲求尊貴欲求聰明。  欲求總持欲求智慧。欲求見十方諸佛。面對
共語得受記莂。欲見我跋陀和菩薩。授與四  沙門果。欲得命終生兜率天上面見彌勒。  欲生他方淨佛國土。現在佛前當書寫讀誦
修行此陀羅尼。當少欲知足淨持戒地。常當  慚愧修質直行。於一日一夜六時之中精進  不闕。五辛酒肉不得過口。如是精進一百一
十四日。內外明徹面對十方諸佛面對授記。  善男子汝過如是若干劫數。當得作佛。國土  如是弟子眾數壽命如是。若聲聞人欲求四
果者。亦當如是修行此陀羅尼。功用正等無  異。隨根利鈍所證差別。我跋陀和菩薩所說  陀羅尼句。神力如是誠諦不虛。

[0584b13]  我大勢至菩薩欲說大陀羅尼。名阿那耆置  盧。晉言救諸病苦斷疑網。拔四毒箭令出  三界。

[0584b16]  耆富吒那帝　阿輸波羅帝　耆晝盧波羅  帝　阿輸多波羅帝　烏那呼波羅帝　若牟  耶波羅帝　圖故晝波羅帝　若牟耶波羅帝  莎呵

[0584b20]  誦呪三遍。縷三色結作三結繫項。

[0584b21]  此陀羅尼呪。七十七億諸佛所說。我今說竟。  此陀羅尼力。能令三千大千世界地皆振裂。  其中眾生自然踊出。我時即以大智力。一時
接取安置一處。即以禪定清涼法水洗澤塵  垢。摩抆拂拭安慰其心。譬如比丘入第三  禪。然後我當隨根利鈍。應得阿耨多羅三藐
三菩提者。隨其階次悉皆給與。若聲聞人應  得四沙門果者。次第給與令滿其願。有諸行  人書寫讀誦此陀羅尼句。現在身中四百四
病破戒五逆。及障道罪宿世微殃。悉皆消滅  無有遺餘。我大勢至菩薩威神力故。令此行  人所修轉勝悉得成辦。有諸行人在所生處
得宿命智。百生千生百千萬億生通達無礙。  如視掌中阿摩勒果。欲得聞持旋持總持。欲  得四辯說法無礙。欲得佛十力四無所畏。
欲得修佛三十二相八十種好。速得成辦。欲  得金剛三昧超過十地入佛正位。應當書寫  讀誦修行此陀羅尼。晝夜六時曾不廢忘。淨
持戒地五辛酒肉悉不食之。少欲知足修質  直行。此陀羅尼故。無有非人能觸惱者。我時  當與釋梵四天王。往詣是人所住之處。安慰  其心令其所修日日增廣。

[0584c14]  我得大勢菩薩欲說大陀羅尼。名烏蘇波置  樓。晉言救諸病苦。拔濟群生出於三界。令諸  行人得從萬行。

[0584c17]  阿那耆置樓　波羅帝那耆置樓　若摩陀羅  置耆置樓　阿輸陀羅尼耆置樓　烏蘇波置  那耆置樓　胡盧波置那波置樓　遮波副波  置樓
若無梨置波置樓　耆浮呼梨那波置  樓　若無阿遮不梨帝那　莎呵

[0584c22]  誦呪五遍。縷三色結作三結繫項。

[0584c23]  此陀羅尼句。乃是過去四十億恒河沙等諸  佛所說。我今已說此陀羅尼力。能令十佛世  界六種震動。其中所有一切眾生。以此陀羅
尼法音光明入其毛孔。塵勞垢集一切消除。  以我得大勢威神力故。及此陀羅尼威神力  故。此諸眾生命終已後。悉得往生兜率天上
面覩彌勒。若諸行人欲求解脫。而為業障之  所滯礙。懈怠懶墮三業不懃。我時即以智慧  火禪定水。燒燃洗澤業垢障道。令其惺悟皆
使令發菩提之心。有諸行人四大不調病苦  殃身。有能讀誦此陀羅尼者。我時當與八部  鬼神四大天王往是人所。即時授與阿伽陀
藥如意寶珠令無所乏。是善男子善女人。以  我神力及陀羅尼力轉倍精進。已精進故即  得大果。

[0585a09]  我堅勇菩薩欲說大陀羅尼。名阿那耆置樓。  晉言拔濟眾生。出生死苦拯濟三界。貧窮眾  生如寶掌菩薩。亦如國王解髻中明珠施與
貧人。猶如慈父視子寶藏。此陀羅尼力亦  復如是。

[0585a14]  若無呼娑置樓　烏蘇多置　若無耆置樓  烏蘇呼那置樓　若物珠置樓　毘梨帝那  置樓　烏奢欽置樓　遮不呼蘇多置樓　若  無蜜多置樓
阿支不置樓　毘梨帝那置樓  莎呵

[0585a19]  誦呪三遍。縷三色結作七結痛處繫。

[0585a20]  此陀羅尼句。乃是過去七十七億諸佛所說。  我今說之。有諸國王。其國土境水旱不調穀  米不登。爾時應當誦此陀羅尼七十七遍。三
稱我名堅勇菩薩。我時當勅阿耨大龍娑伽  羅龍。使諸小龍給足其水。令國豐實。若其國  內疫病流行。有諸眾生病苦殃身。我時當往
詣是人所。隨其偏發療治救濟。有諸眾生  乏於財物。我當給施令無所乏。若諸國王欲  求所願。應當修行此陀羅尼。若在塔中若空
閑地。淨潔洗浴著新淨衣。七日七夜受持八  戒。六時行道。於一一時中七遍誦此陀羅尼。  若其國王心淳厚者。三日三夜即得如願。極
到七日無不剋果。燒黑沈水香白栴檀香。散  五色花燃胡麻油燈。於月八日十四日十五  日。是時三稱我名堅勇菩薩。我時當與天龍
八部。往是人所與其所願。是人若於夢中。若  惺悟心。或得珍寶或見白象或得果實。爾時  當知即得所願。

陀羅尼雜集卷第一

* * *

【經文資訊】大正藏第 21 冊 No. 1336 陀羅尼雜集  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
