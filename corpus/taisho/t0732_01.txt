佛說罵意經


後漢安息國三藏安世高譯

[0530a26]  佛說罵意。十方蟲蟻一切皆噉已，十方蟲蟻  一切亦噉我——何不知慚？十方蟲蟻一切我  為作婦，我亦一切取十方蟲蟻作婦——何不能
作愧？在生死大久不可數，當種習道，不當  習種畜生業。犯婬妷有五罪：一者，亡錢財；  二者，墮驚怖；三者，畏縣官；四者，得怨禍；五者，  己命盡墮惡地獄中。

[0530b04]  人從色飲食得身，作人無所畏，但恐得畜生，  從入地獄、餓鬼中耳！道人除鬚髮，行乞食，忍  於飢渴；去家，棄財產；目不妄視，守護六根；
避惡因緣，為欲脫苦。又起一意有百劫殃，  譬如種穀百倍萬倍，穀無所知，常得萬倍。人  意有知，恐不啻耳！

[0530b10]  人坐行道，若見海水蟲、若所有物，皆前世水  中蟲物。若禽獸，通世作禽獸，今世得因緣故，  罪但當行多，所見皆為罪，當覺是意，前世為
共地獄中。

[0530b14]  過去罪為衰，現在為罪未為殃。

[0530b14]  惡有父母：  癡為惡父，愛為惡母。善亦有父母：三十七品  經為善父，六波羅蜜為善母。復有父母：佛為
父，法為母。隨佛語，案法行，是為父母行。

[0530b18]  人墮地獄中，鬼欲持棒擊之。其人意便念：「鬼  會當復滅不得久！」意念如是，則便解脫生天  上。

[0530b21]  有六事沒法：一者，不事佛；二者，不事法；三者，  不事戒比丘僧；四者，不事黠人；五者，不多教
人精進行道；六者，論議賢者。却是六事為增  法。

[0530b25]  不當於福中作罪，寧於罪中作福。人在學處  不行道、誦經，是為於福中作罪；人得病瘦、縣  官、水火、亡錢財不憂，是為罪中作福。不當於
福中作罪，燒香、散花、乘車，訶作是取是候，是  為福中作罪。

[0530c01]  殺有九輩，罪有輕重。寧殺千頭蟻，不殺一頭  蠅。如是上至人，殺大得罪益大。作百佛寺，不  如活一人。活十方天下人，不如守意一日。人
得好意，其福難量。

[0530c05]  施與惡人物，後當與惡人為因緣，是為受惱。  施與善人物，是為福相從。亦不當受惡人  物，後與相逢，是為惱得惱。寧受善人物，施
與善人物，不當受惡人物，施與惡人。寧與惡  人物，不受善人物；寧受善人物，不受惡人物。  人得惡意當斷，得善亦當斷。惡意者，地獄、
畜生、餓鬼；善意者，天上、人中——一切當斷。

[0530c11]  有五  魔生亂人意，令人不得道：一者，天魔；二者，罪  魔；三者，行魔；四者，惱魔；五者，死魔。道人行  道，當覺是五魔。

[0530c14]  有五事，十方佛無能制者：一  者，宿命當忘；二者，命應當上生；三者，命當盡  壞；四者，命當老；五者，命當死。是事無能制  者。

[0530c18]  人在生有四事：一者，有善計善相隨。二者有  惡計惡相隨。三者有善計惡相隨。四者有惡  計善相隨。

[0530c21]  人所有所念，意亦滅，身亦滅，所見因緣亦滅。  後世行受殃福者，譬如種果，今年已熟墮地，  後年復有果。罪譬如樹，意因緣譬如果。

[0530c23]  人  所作善惡，有四神知之：一者，地神知之；二者，  天神知之；三者，傍人知之；四者，自意知之。

[0530c26]  有三因緣固道：一者，行；二者，受；三者，殃。作惡  事，是為行；已生，是為受；已受，為殃。有五屠家
子，暮歸便念道，後壽終於惡道中，暮夜以五  樂樂之至明，復以五毒治之。

[0531a01]  有二輩人受佛語，謂已黠人、亦癡人，是為二  輩。三事不可見，譬如持戒，諸惡不可見。

[0531a03]  道人傳經已，行道有四受福：一者，行道一心，  無所食飲，得受人禮；二者，素貧窮無所有，得
受人禮；三者，居自有足，不得受人禮；四者，人  身行道，乍食取足不得多受。

[0531a07]  人語應經法當受，不應莫受，聞經亦爾。為人  說經，雖亂人意，無有罪。何以故？本說經時，不  欲亂人意，說經雖亂人意，譬如食毒當死，因
教服止毒藥，便不復死，佛經譬如止毒藥。

[0531a10]  道  人有四事，火不能燒，兵不能加：一者，佛所  使未受；二者，得滅盡；三者，得四禪；四者，在道  意，不在生死。

[0531a14]  佛在世時到人家，主人便閉門，不欲令餘人  見佛，後世兩目無所見，是故佛經欲發露。然  燈得天眼，亦得遠見，亦得光明；作炷，得好
眼眶；與麻油膏，得好瞳子；與火，得識諦。從是  因緣，得好眼與燈，後世得金銀珍寶器。

[0531a19]  人來說惡事，迷亂人意是魔，所作當覺；是  名好人得惡父母，是為罪。魔人來罵，但有風，  耳當避之，是為惡風；不避，反為惡人風所中。
從是五得坐，是五行墮惡道。

[0531a23]  入眾人聚會中，有四輩事應牽出：一者，非法  說為亂人意到，便牽出；二者，見所語非，不制，
為牽出；三者，見所為不是，不教，為牽出，四者，  所問不如法，不復與語，為牽出。

[0531a26]  聚者比近道  人聚中，蚤、虱、蟲、蟻齧人，有四因緣：一者，宿  命當從受罪；二者，魔來壞人，不欲使得道；三
者，不索淨處；四者，不等心。

[0531b01]  有八輩人不可信：一者，貪人；二者，嫉人；三者，  瞋恚人；四者，輕薄人；五者，吏人；六者，異心人；
七者，怨家人；八者，女人、縣官、水火、蛇蚖、利  刀，是不可近，近便殺人。

[0531b05]  貪愛經有五輩：一者，欲使人知我有經，多欲  自貢高得名聞故；二者，欲持行窮，人自不解；  三者，欲依經受人禮；四者，一切欲令人皆從
我受經，我為師故；五者，求經欲脫生死得度  世道，可與經道。

[0531b10]  學經有五輩：一者，意欲多聞經；二者，欲多行  福；三者，欲解經；四者，為他人說經；五者，欲斷  生死。

[0531b13]  五嫉者：一者，如人共事師，欲令獨愛我，不欲  令復愛餘人，是為居嫉；二者，自念我但作人，  獨生小姓家，是為生嫉；三者，見他人富有，
願欲與等，是為財嫉；四者，佛有深經獨欲得  之，不欲令餘人得之，是為經嫉；五者，見他人  端正，自念我獨不如，是為色嫉。犯是五嫉不  得道。

[0531b20]  道人莫墮五諍：一者，諍佛；二者，諍法；三  者，諍戒；四者，諍經；五，諍賢者。道人莫諍  有是、無是也。

[0531b23]  有五誤堅：一者，身誤堅；二者，要誤堅；三者，邪  誤堅；四者，貪誤堅；五者，誡誤堅。

[0531b24]  有七婬：一者，  見衣被色；二者，聞珠環聲；三者，聞婦人語聲；  四者，心意念談女人；五者，眼視；六者，念夫
婦禮；七者，意思想犯。是七婬不得道。

[0531b27]  人喜忘  有五因緣：一者，身忘；二者，多念忘；三者，著愛；  四者，見著；五者，本宿命者，謂故世惱人、斷語  驚怖人。勞忘，謂意念勞。

[0531c01]  飲酒得毒，四分飲水  得天氣，四分臥出得死，四分說善言得天，四  分說惡事得地獄——四分地獄。王有婦，弟死當
入地獄中，婦白王言：「莫令我弟入是獄中！」王  言：「汝為我止之。」其弟欲入，婦言：「是獄門不  可入！」弟言：「是中多所有。」便走入獄中。人為罪
所牽如是。

[0531c08]  人有直取他人犁軛用，不報其主，犁已欲  還之。佛言：「不應，爾已為盜！」人言：「我欲作金  軛償之。」佛言：「盜不解。」

[0531c11]  人持戒乃孝順，報父母恩耳。何以故？不殺  萬物得長生，不盜物皆富，不婬、不亂、不欺皆  信，不飲酒皆淨，父母有時墮是中便安隱。於
佛寺中齋宿，不得臥沙門繩床、榻橙、机上及  被中，皆為犯戒。

[0531c16]  人請道人，道人未食，不應問經；道人為說，有  罪。道人食，乃得問經道。

[0531c18]  不持戒、不行道，居佛寺中不如自投釜中，釜  中燒一身耳。不持戒、不行道，在佛寺中，燒無  數身。

[0531c21]  道人亦應說經，人有問經者，無違。人持物上  道人，不應問經，後乃得問。受物亦不應說經，  有罪。

[0531c24]  道人有五因緣，請不可行：一者，請甲不如乙，  不當行；二者，請乙不如請甲，不當行；三者，若
請甲，甲言為故請乙，乙不當行；四者，我從遠  方來，即時不請，後乃請，不應行；五者，若怨家  不相便與之同里相近。若坐中，不當行。何以  故？睡眠用止意故。

[0531c29]  止有三輩：一者，生死行止；  二者，道行意不至，生死因緣意中止故。

[0532a01]  復睡  眠人喜睡眠，有三因緣：一者，多食；二者，飲；三  者，憂。復有三因緣：一者，身休息；二者，餘意極  臥出更受意；三者，留受故。

[0532a05]  人臥出有意、有識、有壽、有命、有喘、有息，晝日  凡三萬六千五百息小完等耳。有八行除睡
眠：一者，小食；二者，坐；三者，立；四者經行；五  者，誦經；六者，視星；七者，洗面；八者，觀骨。不  解當念諸善事，意已轉，當自還物。欲得福道
定意故，得念餘事已自解。

[0532a11]  有身得福，有口意得福，有空得福；亦有身得  罪，亦有口意得罪，亦有空得罪。空得福者，謂  夢得金銀、珍寶、豪貴、富樂，是為空得福。空得
罪者，夢人來殺人，若侵人，是為空得罪。口教  人作惡，若勸人殺人，後因緣橫為人所捶，是  為坐口罪意；自作因為緣，人所傷殺，是為意  罪。

[0532a18]  人所以有善惡夢者，欲飲食、無有物，但有意，  因夢好飲食。意欲殺人，因夢人來殺之。皆有  因緣，或前世、後世或現世。上夜夢者，朝暮
現在事。

[0532a22]  夢所為善惡，皆意所作，所對亦俱意。譬如有  人直取一物觀視已，便藏去之。雖不見，意念  即來，與見無異。前世所作，便自與今世意作
對。

[0532a26]  人死後復坐住者，用生時喜作鬼恐人；或世  得病時，語邊人呼我覺。以是故，已死復起坐  住。

[0532a29]  墮龍中有四因緣：一者，多布施；二者，多瞋恚；  三者，輕易人；四者，自貢高坐。是為四事作  龍。上頭一得福，後三事得龍身。

[0532b03]  《律經》說：諸畜生有角者，為前世喜著角，橫叉  為好，得角罪，畜生身。或有異色者，為著彩  衣，有惡意，貪以為好，故得是罪。

[0532b06]  鸚鵡有赤脣嘴、赤足者，前世喜彩衣、朱脣。女  人喜著長裙，後世墮雉鸐中長尾，皆過世所  喜，今因得之。

[0532b09]  人及畜生身體多瘡者，前世以木竹刺生魚、  畜生口故，今世得罪如是。

[0532b11]  若人畜生視見，有喜者、有瞋恚者，為前世相  與善，今世相見便喜；前世不可故，今相見不  喜。

[0532b14]  作畜生為惡福，得食便喜，是為惡喜。謂其人  前世作惡已便喜，故得是福。畜生不得美  食，有三因緣：一者，不習；二者，善福盡；三者，罪
使自然。

[0532b18]  畜生亦欲色、聲、香、味、細滑，亦自相與語，但不  能如人語耳。

[0532b19]  女人有鬚者，故世從羊中、鷄鶩  地中來，以故有鬚。

[0532b21]  魚鼈無聲者，前世斷人語頭故。魚生不即生，  乃七日乃生故；著草木在乾處四五十歲，得  水乃生。所以多子者，作惡人多，罪同俱生。好
瞋恚、嫉妬、癡、婬，行是四，墮獼猴中；作事不安  諦，亦墮獼猴中。人好作倡伎，後世墮鳥、蟲、  獼猴中。喜學殺祠祀，後世墮羊中。何以故？斷
人頭皮剝皮解。或前世喜劫人，解取人衣被，  故得殃。蟲亦復前世劫人，解取人衣被，令寒  凍向火。故自先得是殃，吐絲自凍，入湯火中
死。愚癡喜殺，後世作猪。驚怖人，後世作鹿。多  貪嗜美，後世作蠅。好捶人，後世作驢。所以長  耳者，好挽人耳。畜生好搏人耳，或故世征卒。
何以故？一卒傳，餘卒皆作聲；一驢鳴，餘驢亦  鳴。負債不償，作牛。牛所以破蹄者，有二因  緣：一者，負債；二者，好著木屐以作好。馬所
以完蹄者，有二因緣：一者，負債；二者，好著木  舄以為好。

[0532c09]  有六人共為伴，俱墮地獄中，同在一釜中皆  欲說本罪：一人言：「沙」，二人言：「那」，三人言：「持」，四
人言：「涉」，五人言：「姑」，六人言：「陀羅」。佛見之便笑，  目連問佛何以笑？佛言：「有六人為伴，共在地  獄釜中，各欲自說湯沸踊躍，不能得再語，各
一語便復沒。第一人言沙者，世間六千億萬  歲，在地獄中為一日，當何時竟也？第二人言  那者，無有期，亦不知當何時得脫？第三人
言持者，咄咄當用生為治生，如是不能得自  制意，過世我所多少不知厭足。第四人言涉  者，我治生至誠，亦令我財產屬他人，我為得
苦痛。第五人言姑者，誰當保我從地獄中得  出，便不復犯道禁，得上天受天下樂者。第  六人言陀羅者，是事上頭本不為心計，譬如
驅車失大道，入邪道折車輻，悔無所復及。」

[0532c24]  佛說四關，從世間上至第六天為死關，從  第七天上至十八天為空關，從十九天上至  二十三天為非常關，從二十五天上至二十
八天為出關。出是四關，為出要。極福不過二  十八天，極惡不過阿鼻泥犁，其餘殃罪，皆有  多少。從一事便有三毒，從三毒便有三惡
道；無有三惡道，人亦皆得道。從阿鼻大泥犁  至六天同為一界；從七天上至十九天同行  四等心，復為一界；從二十五天行非常、苦、空、
非身，上至二十八天，復為一界。不脫二十  八天，三毒未盡，復下作人，往來三界，欲求出  要，當滅思想。

[0533a07]  從阿鼻摩訶泥犁上至第六天為欲界；從七  天上至十九天為色界；從二十五天上至二  十八天為無有色界，無有思想，亦有思想。從
阿鼻泥犁以上至二十八天為生死界；過  二十八天，為無為界。斷貪婬，乃到色界；斷瞋  恚，墮無思想界；斷愚癡，乃到要出。三界有
三處：一者，從阿鼻泥犁上至六天，為貪婬處；  二者，從七天上至十九天，名為行色著；三者，  除四天上至阿那含，從二十五天上至二十
八天，無有思想亦有思想，名為行無有色。是  為三處，墮生、死轉行色著。譬如火光但可  見，不可得持也。在貪欲處，在喜色處，是為
三處。從泥犁、畜生、餓鬼，貪婬色當出向，三活  在願。

[0533a20]  何等道  要？有三本：有惡本，有善本，有道本。地獄、畜生、  餓鬼，是為惡本；從人中上至第六天，是為善
本；從第七天以上出十二門，是為道本。已到  二十八天，不得脫者，有三因緣：一者，貪；二者，  有癡；三者，有意。故不得脫。已出十二門，當願
無有意。三毒不斷，不上脫者，未盡故。二十八  天何以故？先身本世間時，不貪身、散意故，斷  外七事；上第六天受福，斷內三事。上十八天
上，從二十一天為四處，屬阿那含。

[0533b01]  行十善有生第一天上者，有生第六天上者，  作善有多少，故不同處。行十惡有入地獄者，  有入畜生、餓鬼者，作惡有輕重，故不同處。行
善復得惡，行惡復得善，善中有小惡，惡中有  小善，微不可見。善中無小惡，亦不復墮惡中；  惡中無小善，亦不得出。極惡極惡不過阿鼻
泥犁，極善不過二十八天，不覺知微意故，  不得脫也。

[0533b08]  一切從行十善得生天上人中，天  人所以化生者，本在世間時不向色，覺惡露  不淨，從是得化生；有向意便當更女子胞
胎。諸天得化生，有五因緣：一者，不近女人；二  者，意不起；三者，不願小兒；四者，喜獨坐；五者，  不用世間。不貪身，亦得化生也。

[0533b14]  人命欲絕時，當持意，念息已，意者著喘息有  時。從第一天上是意息觀身有三十二物者，
計：髮、毛、齒、骨、皮、肉、五藏，十一事屬地；淚、涕、唾、  膿、血、肪、  髓  、小便，七事屬水；溫熱注、消食，二事
屬火；風有十二事。是三十二物皆從地、水、火、  風出。何等為地？人生從穀精氣，穀為地，意為  種，精氣為水，兩便合，生身故。求一衣、一食，是
為養氣，護主人身。為本無故，滅盡無常。得道，  便知身非身，念身不久，要當死敗。意為人  種，便守意一心。癡人不可守護魂魄神，但
養四柯，為色味所欺，謂身是我，計不知惡，一  切從身起飲食貪味，便墮苦，往來生死不脫。  本逢惡對，魂魄空去，趣善惡之道，身死墮
地，日夜消腐，亦本無所有，但意行故化成，身  死皆歸土，萬物亦爾，皆過去是為非常。人不  自計，多念萬端，皆不為一已，是為苦。身死索
棄，萬端亦爾，亦滅是為已，復生生復苦，便作  善惡行，種栽未知所趣，是為非身。道人行道，  當為斷。人不知四非常，終不得道。己自計身，
視諸死敗，知人物皆空，空無所有，意便守  止，得行歡喜。已得行，心便安。不離五者，其心  一，是為道。

[0533c07]  己自計身，知無所有，便身意止，痛痒意法亦  身意止。止謂三事，痛痒止，痛痒意止，謂四事：  貪欲止，意止內三事；思想止、作意止，謂識滅
外法止。是為四意止。止便守，守止便觀。故經  言：「止觀俱行，為得四諦。」

[0533c12]  故佛言：「獨坐思惟自意，謂思惟滅色、痛痒、思  想、生死、識。」自意止者，外滅意止，常行如有，見
道為如有，坐行便自見故。經言：「比丘能如是  內意止乃守止。」是意當先觀，思惟滅念，念待  自意便守意。意不出身，為道人待外，謂萬物；
念在內，謂思。識欲滅念，待常念物非常敗，皆  非我所，我亦非物。生急念念死時，持何等去？  持善持一心，持諷經多樂故。佛言：「是汝物持
去，其餘一切皆非我所。」意當識念何等恩愛  會當別離，各自消腐，念之但亂人意、隨人  罪，要有還身守淨，趣泥洹道。

[0533c23]  佛從一心至九道，念四色皆當消滅。謂人死  四日、五日欲臭敗，色轉正青；五日、六日膿血  從口、鼻、耳、目中出正赤；後肌肉壞敗，腸胃生
蟲，還自食肉，革消腐骨項正白；久久轉黑  作灰土。地、水、火、風、空皆非我所意！汝從無  數世以來，亦為人作妻子、奴婢，亦作畜生牛、
馬、蟲，勤苦重負債，亦為人所屠剝、膾炙。今為  人復取人作妻子、奴婢，亦取畜生牛、馬、蟲，屠  剝、膾炙、刺斫自在，身死皆當復受。行道人！汝
寧見人死氣絕，便無所知，身挺正直，便臭  壞可惡，諦念便畏不欲見。何以故不怖？令人  上天得泥洹道也。

[0534a06]  佛知九道皆空無所有故，還就一心。行道人  急滅念，侍無所他如，便至物深固行拘深俱在，  所見用不在故不見。意欲、貪念非常敗，婬當
念對、瞋恚念等、心愚癡念。本行不常，無為安  隱，人不知非常，終不去貪，亦不離  薜  荔道。  世間所有如夢耳，夢飯食見好，覺便不見。世
間所有如是，生便死、成便壞，要皆歸空，當何  等貪？人有妻子、財產亦爾。何以故？人治生得  錢財利時，若室家合會喜樂。譬如飛鳥聚會，
亦皆無常，一旦別離，亦便不見；正使有常，憂  恐萬端，意在生死中為日積罪。黠人自約  少欲，趣求一衣一食；從定意行，不求地止，常  還身守淨，斷求念空。

[0534a18]  問曰：「行道守意本從何  起？」

[0534a19]  說曰：「天地性成，人從十五天上來下，壽無  有夭。拔生死五道從六衰起。」人生心意本
自善，無有貪愛、痛痒、思想、生死，識，為目、耳、鼻、  口所欺。目先視色，耳聽音，鼻知香，口知味，  心為念，作十事成五陰，意為識，合為六衰，因
作善惡行種成，我從是便有老病死生。五  道求道，欲斷生死故，自守意止，目色止，耳  聲止，鼻香止，口味止，身好斷六衰行，觀壞心
念，坐禪滅意。識得道者，五陰悉滅。知本無便，  念空想空，徑向泥洹門。於已守者，意為識主  行故，要六衰為禍，行種五道根本。道人精思，
自守四意、欲止無邪，念識思想走何道？人欲  滅念、識、思想，當一切行，不當斷身十事。身、口、  意三事者定，五陰、六衰乃正。三定者：口無
所知為口定，身無所知為身定，意無所念為  意定也。

[0534b06]  意有四病，癡多者，謂五陰多。五陰多，意便走、  不得行。不得行，便自瞋恚、便婬念起，不能制，  便墮癡。故行道要當斷五陰，斷五陰痛痒不
安多欲是。師曰：「身不欲行，用多疲極故；意  不欲行，不欲念死敗苦空故。」

[0534b11]  問曰：「何等為本生？」師言：「謂不疑為本根生。」

[0534b11]  「何  等為向？何等為對？何等為行？」師曰：「不轉意為  向，不轉念為對，可意為行。」

[0534b14]  問曰：「是何等田？誰名為田？」「意汝為有意，田  家不知為無意耶！田家不覺，汝為有意覺，田  家為無意不覺耶！可言意覺。婬味亦意。何以
故？不覺近。出家無有田，如是為是。」

[0534b17]  問：「有意  佛鄉里無意耶？」「如是為本無身意，但自作是  得是，譬如五種本，亦無有種便生，人生亦本，  無有種便有。如然火，焰出為
[火*貴]  ；  [火*貴]  去薪便  止。人自計身非身，萬物亦止。」

[0534b21]  難曰：「本無有意，  所以守何？」師曰：「用本無故，可守；滅本有，不可  守。」

[0534b24]  師曰：「道有四要：一者，眾持戶；二者，知身非  身，便壞身不復愛，是為從人得出門，第六天  上戶；三者，知非常意不復向，是為得出第十
八天戶，四者，如空滅空，是為得出二十八天  戶，空滅乃墮道故。經言：『行道覺者得出，謂  覺苦、空、非身、非常。』得出者，謂得出四要界，得
第一禪上七天，有身但有影。何以故？行道壞  身故。念身觀頭、髮、腦，念髮本無所來，作為化  成皆當腐落；腦如凝米粥，皆當臭敗；眼但有
穴，水皆當汁出空；耳但有穴，皆垢水漏；  鼻口唾涕，皆當流出，棄散消壞；舌、咽喉、肺捲、  肝、心，心中惡血；膽、膈、脾著胃，腎著脊骨，
胃中有味消食；大腸有屎，小腸有穴有溺  發便，少腸皆當膖脹壞爛；腸、胃屎溺相澆  灒，臭處可惡；下有尻肉血兩脛  脡  兩足，肌肉
消盡，筋脈壞敗；骨鎖節節解墮；脛  脡  礭正  白，髀骨如車輪，尻骨與脊相連，髆骨與肘  臂手相連，皮革亦消腐，節節解墮；頸骨與
髑髏相連，血肉消盡，還作灰土。一切蠕動出  氣不報，便以過世，身體挺直，不復動搖。火  去身冷，風去氣絕，汁從九孔流出便為水
去，不復食為地去。三四日色轉青黑，膿血從  口、鼻、耳、眼從九孔流出，正赤肌、骨、肉壞，腸、胃、  五藏支節，一切還為灰土。視萬物如是，自
身亦爾，皆滅盡為空。出息、入息諦知為空，便  可近道。」

佛說罵意經

* * *

【經文資訊】大正藏第 17 冊 No. 0732 佛說罵意經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，維習安大德提供，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
