聖迦柅忿怒金剛童子菩薩成就  儀軌經卷上  (出蘇悉地經大明王教中第六品)
唐三藏沙門大廣智不空譯

[0119a01]  爾時金剛手菩薩。從座而起頂禮佛足。退坐  一面合掌向佛。而白佛言。世尊世尊哀愍加  持於我。已說蘇悉地諸真言軌則律儀教法。
我今欲為未來有情。及末法時無福德者。以  於前世不修善品作諸罪業。致於今生招感  貧匱。逢遇惡人鬪諍言訟殺害有情。亦為未
來有諸國王。正法治國生清淨信尊敬三寶。  為隣國小王侵擾國界不遵正法。或有外道  不信因果。毀謗三寶滅壞佛教。有如是等種
種有情。今於佛前為彼等類。說以息災增益  愛敬降伏等法。令知佛法有大威德神通自  在。知諸菩薩具一切智。或復有諸修真言行
者。見有眾生常懷惡心。欲破佛法興師害善。  大悲愍念作降伏法。而令彼人不逐惡業。亦  遮未來墮之惡趣。是故說此無比大威德聖
迦柅忿怒之法。修此法者當於有舍利塔前。  或於河岸清流水側。或於空閑及天廟山間。  於如是處。或時飲乳食菜或復乞食。專誦真
言滿六十萬遍。即先行法皆得成就有大効  驗。或能縛摧諸鬼魅。滅除邪見毀謗正法。壞  國之人闡提等類。真言威力悉能令彼發于  善心。毒蟲毒藥不能傷害。

[0119a23]  又復不為餘部諸持誦者能破此法。若持誦  者設有不能依此法則。或增或減亦得滿足。  又能開諸伏藏。破阿修羅關鍵。枯竭江河迴
止流水。又先行法取自身嚕地囉。及牛黃酥  相和。然千盞燈。供養聖金剛童子。空中有聲  言汝法已成。便可取閼伽香水當額奉獻。從  此已後所求之事無不成就。

[0119b01]  又往阿修羅窟門。以茅草作鉤。誦真言加持  遍茅鉤。於門邊空中右旋轉。專誦真言勿令  間斷。窟中生大火聚。彼中修羅男女等皆被
燒然。一一皆出現身。告持誦者言。惟願尊者  入我窟中恣意遊戲。入已住一大劫受天妙  樂。又欲取伏藏不擇日時。於彼伏藏邊翹一
足立誦真言。右旋顧視遍於四方即成結界  (作大壇亦準此法)  專心翹足立誦真言一百八遍守伏藏  者若作障難。即被燒成火聚。持誦者即告彼
言。汝等開此伏藏。藏中所有皆悉與我。若  彼不與即作是言。梵王那羅延摩醯首羅。及  鬪戰女神訥伽等。來厭汝伏藏。汝等應速與
我此物。若不然者忿怒聖者金剛童子滅汝  家族。彼等聞已皆悉順伏。即告彼言。汝等可  自開藏與我。彼則開藏恭敬持與。

[0119b16]  又法取雌黃或雄黃安膳那眼藥。置金銀或  熟銅器中。對有舍利塔前。以香塗一方壇。  置聖金剛童子像於壇。中以種種香華飲食
閼伽。依教迎請而供養之。對此壇前誦真言  八千遍加持前藥。若煖相現。用點額上或塗  眼中。一切人見者親附心生歡喜。若煙相現。
如前用之即得安怛但那成就。若光相現。亦  如前即得騰空自在。又法至於恒河或入海  之河。於此河側而持誦者或淨食或不食。誦
真言三十萬遍。至於阿修羅窟。結印契誦真  言。其阿修羅關鍵自然而破窟門即開。阿修  羅王引入宮中。食天甘露壽命一劫。

[0119b28]  又法若於大海岸邊。結印誦真言擬大海水。  其水即減二十五肘。隨其減處地即乾燥。又  於海岸間閉目。以綿塞其兩耳。結印誦真言
一千遍。則見自身至楞伽山頂。又誦一千  遍有羅剎王微毘師那。示現端嚴身至任誦  者驅役。若不伏使。即想彼羅剎在左足下舉
足踏地。其羅剎王悶絕至死。所住楞伽之城  悉皆被燒如大火聚。持誦者起慈悲心。於真  言句中加娑嚩賀字。其羅剎等即穌息歸伏  任驅使。

[0119c09]  又於俱摩羅天前。乘孔雀天不食。誦真言三  十萬遍。天當現身與行者願。行者即取閼伽  加持七遍。以獻。作言善來俱摩羅。惟願令我
於俱摩羅摩醯首羅天所說真言皆得成就。  彼言願汝成就。語已不現。從此已後一切金  剛部中。及餘天所說真言皆得成就。

[0119c15]  又法至摩醯首羅天廟不食。誦真言十萬遍。  心所願求皆得滿足。

[0119c17]  又於梵天那羅延天摩醯首羅天帝釋天俱摩  羅天日天諸餘天等。形像之前誦真言十萬  遍心所求願悉皆成就。

[0119c20]  又欲降伏惡人者。取芥子共鹽相和護摩。誦  真言十萬遍。一遍一稱彼名投於火中。天修  羅等尚被損壞。何況諸餘人類興惡心者而
不損壞。雖先未有功業。隨誦隨成何況常受  持者。又欲變密里得迦成為金寶者。取密里  得迦。以左脚踏頭上。以手印打之。真言中并
吽字。其密哩得迦即自起。用補沙鐵刀劍斫  之。即全身變成金。若不爾持誦者告言速吐  速吐。即吐如意寶珠。懸自頸下所思之事皆  得滿足。

[0120a01]  又法對舍利塔前。誦真言六十萬遍。即先行  成就。然以補沙鐵作劍。長六指或八指十六  指三十二指量。以五淨洗之。右手把劍於道
場中念誦。乃至劍現光焰。得變身為持明仙  飛騰虛空。名持劍明仙。或以補沙鐵作金剛  杵。量如蘇婆呼經說。念誦如前。則變為毘那
夜迦主仙。於諸魔眾而得自在。或以作輪念  誦如前為持輪仙。於諸明仙得為主宰。若作  鉞斧念誦如前則為鬼神主仙。於諸鬼神得
為主宰。若作刀子為天女主仙。於諸天女而  得自在。若作羂索則為龍主仙。於諸龍中而  得自在。若作爍底則得勇健大力。能敵俱摩
羅天。若佉吒網迦則得如摩醯首羅天。於三  界中而得自在。於前諸法。若一法成就則能  成入一切壇場。亦能成就一切諸法。所有明  仙共彼來往壽命一大劫。

[0120a17]  又於曾經所入修羅窟前。誦真言十萬遍。先  窟中持誦成就者。出迎頂禮引入宮中。若下  來即至摩醯首羅天廟中。并稱吽字誦真言
一千遍。先入宮者皆出來。

[0120a21]  又法取所獻摩醯首羅萎華。又取畫摩醯首  羅像。以左脚踏其頭上。投萎華作護摩。則吉  祥天女與修羅女。從窟而出至行者前。作如
是言。終身奉事尊者。行者拍掌三遍告言。汝  隨順我。師起慈心於真言句中。加娑嚩賀字。  彼皆醒悟。若作此法由不入者。即閉目誦真
言。則金剛童子現身告行者言。汝來入并眷  屬亦得入。

[0120a29]  又欲召羅剎使者。先入曼茶羅受灌頂。然則  離怖畏心。常觀念諸佛菩薩聲聞緣覺。三時  懺悔隨喜勸請迴向發願。將像於塚間作猛
利壇。身著赤衣赤色華作鬘莊嚴自身。頭上  安人劫波羅。誦真言無限。常以甲冑擐身於  猛利壇中畫四印曼茶羅。初念誦時見惡形
狗牙上出。或有惡形竪鬘。或一足三足或八  臂。或二頭四頭。或見大風雷雨。第二七日  見美貌女人嚴身幻惑。起慈心觀彼退不現。
第三七日即見毘那夜伽。及見羅剎極惡形  容。即降伏為使者。見餘成就持明人得悉地  者。所彼起少忿怒視彼人。彼人所有成就法
悉皆退失。彼羅剎等立誓。所為所作一切所  驅使處。皆悉成辦而為使者。

[0120b14]  又法於故園中或向一樹下。或池側或山間  隨所愛樂處。不語。或乞食或飲乳。或食菜或  支持身命。三時懺悔像前誦真言八十萬遍
所為所作皆得成就。

[0120b18]  又欲止他敵不能為害者。三日不食應畫四  印曼茶羅。隨供養。於壇中一髻尊菩薩位處。  置竹竿青旛上。取自魯地囉和毒及白芥子。
畫作三股底里俱金剛杵。杵心畫忿怒金剛  童子形。於竿下地上。以劍波羅末和泥。揑作  獨股金剛杵形。作護摩鑪。鑪中又揑作一小
獨股金剛杵。棘刺木然火。取骨末和毒。一誦  真言一稱彼名擲鑪中。對軍陣前作法。令彼  軍眾皆盲手中器仗自落。或於當處不動如  杌。

[0120b28]  又法彼軍欲逼。且縱相近。近已如前作四印  壇。餘壇亦得。竪前青旛對彼軍前。作護摩鑪。  行者裸形被髮結印。被甲護身。取摩訶莽婆
和毒及血。日三時念誦各一百八遍。稱彼名  投火中。七日中互相殺害互相間構悉皆殞  命。二七日間磨滅無餘。念誦時不得語。寢息  時應臥牛皮。

[0120c06]  又法於自頭上五脈處。刺血作護摩。他敵須  臾頑癡如杌任捉殺害。若順伏即起悲愍心。  取酥和蜜。以龍華蘂揑稱彼名。真言一遍一
擲火中彼苦皆息。於前諸法。若一法成就。則  能成入一切壇場。亦得成就。一切諸法所有  明仙。共彼來往壽一大劫。

[0120c12]  又欲帝釋擁護者。取七蚯蚓糞作彼天形。以  右脚踏心上。取毒藥和嚕地囉及白芥子。誦  真言一千遍。護摩一遍一擲火中。得天帝敬
愛天眷屬常來擁護。

[0120c16]  又若華果真言七遍加持。以將與人則能歡  喜。此金剛童子真言對舍利塔前念誦。餘處  不應念誦作法不成。若常念誦不間斷者。一
切所求皆得成就。應發菩提心離慳悋想。遠  離無益世間談話。一切勝願皆得現前。不被  諸魔之所得便。不應與人治病及治鬼魅。以  妨大法。

[0120c23]  真言印契念誦次第法

[0120c24]  根本印以二中指相背竪。二無名指於中指  中節外橫交。二頭指鉤二無名指頭。二大指  於中指前中節頭相拄。二小指頭相合向下
竪如針。真言曰。

[0120c28]  曩謨  (引)  囉怛曩  (二合)  怛囉  (二合)  夜  (引)  野  (一)  曩莫室  戰  (二合)  拏嚩日囉
(二合)  播  (引)  拏  (上聲)  曳  (二)  摩訶藥乞  灑  (二合)  細曩  (引)  鉢多  (上聲)  曳  (三)  怛儞也
(二合)  他  (去聲引四)  唵  (五)  迦抳度  [寧*頁]  (六)  吽  (引)  癹吒  (半音)  娑嚩  (二合引)  賀  (七引)

[0121a03]  又第二根本真言。開修羅宮用前根本印真  言曰。

[0121a05]  曩謨  (引)  囉怛曩  (二合)  怛囉  (二合)  夜  (引)  野  (一)  曩莫室  戰  (二合)  拏嚩日囉
(二合)  播  (引)  拏  (上聲)  曳  (二)  摩訶藥乞  灑  (二合)  細曩  (引)  鉢多  (上聲)  曳  (三)  怛儞也
(二合)  他  (去聲引四)  唵  (引五)  度曩尾度曩  (六)  迦抳矩嚕  (二合引)  馱  (七)  薩  嚩演怛囉  (二合引)  抳吽
(八)

[0121a10]  次結獨股杵印。二手內相叉作拳。二大指互  捻二小指。甲上頭指並竪合  (用前第一根本真言)  。

[0121a12]  次結護身印。用前根本印印身五處。真言曰。

[0121a13]  唵  (引一)  薩嚩努瑟吒  (二合)  嚩向  (識量切)  羯囉  (二)  迦抳  矩嚕  (二合引)  馱  (三)
囉乞灑  (二合)  [牟*含]  (引)  娑嚩  (二合引)  賀  (引四)

[0121a15]  次結甲冑印。准前根本印。舒二頭指相拄。二  大指捻二頭指下第一文。印身五處。真言  曰。

[0121a18]  唵  (引一)  紇哩  (入聲二合引)  迦抳野  (二)  摩諾賀吽癹吒  (半  音)  娑嚩  (二合引)  賀  (引三)

[0121a20]  次結寶山印。准前杵印。二頭指微屈頭相拄。  安頭上即成。真言曰。

[0121a22]  唵  (引一)  阿佐羅吽  (引二)

[0121a23]  次結牆界印。准前根本印。直舒二頭指。頭相  去一寸許真言曰。

[0121a25]  唵  (引一)  紇哩  (二合)  迦泥  (二)  諾賀諾賀  (三)  鉢者鉢者  (四)  吽  (五)  癹吒  (六)

[0121a27]  次結網印。准前根本印。印二大指向外散開。  真言曰。

[0121a29]  唵  (引一)  嚩日囉  (二合)  半惹囉吽癹吒  (二)

[0121b01]  次結縛毘那夜迦印。准前根本印。二頭指二  中指屈入掌。二大指各押二中指於掌中伸  相背合為拳。真言曰。

[0121b04]  唵  (引一)  度曩尾度曩怛囉  (二合)  娑  (引)  野  (二)  戍  (引)  灑  野  (三)  薩嚩尾曩
(引)  野迦  (引)  南  (引四)  吽  (引五)  娑嚩  (二合)  賀  (引六)

[0121b07]  次結迎請聖者印。准前根本。以二大指向身  招。真言曰。

[0121b09]  唵  (引一)  度  [寧*頁]  癹吒  (二)

[0121b10]  次結請聖者眷屬。用前印真言曰。

[0121b11]  唵  (引一)  娑跛哩嚩  (引)  囉  (二)  麼  (引)  嚩  (引)  賀野婆  (去聲)  誐鑁  (三)
迦抳矩嚕  (引)  馱  (四)  三麼野麼弩  (鼻聲)  娑摩  囉娑嚩  (二合引)  賀  (引五)

[0121b14]  次結獻閼伽印。准根本印。二大指捻二頭指  下第一文真言曰。

[0121b16]  唵  (引一)  嚩日嚕  (二合引)  娜迦吽  (引二)

[0121b17]  次結獻座印。准前獨股杵印。二大指捻二頭  指下文。頭向外出少許真言曰。

[0121b19]  唵  (引一)  嚩日囉  (二合)  尾  (引)  囉  (引)  野  (二)  娑嚩  (二合引)  賀  (引三)

[0121b21]  次結獻塗香印。准前杵印。二大指微屈捻頭  指下文。二大指相去二寸許。能滿所闕儀軌。  真言曰。

[0121b24]  唵  (引一)  迦抳矩嚕  (二合引)  馱  (二)  薩嚩薩怛嚩  (二合引)  娑  (去聲)  羯囉  (三)  囉乞灑
(二合)  薩嚩產馱  (引)  [寧*頁]  娑嚩  (引)  賀  (引四)

[0121b27]  次結獻華印。准前杵印出右指真言曰。

[0121b28]  唵  (引一)  迦抳捕澁波  (二合)  母納婆  (二合)  嚩吽  (引二)

[0121b29]  次結燒印。准前杵印二大指面相合真言曰。

[0121c01]  唵  (引一)  迦抳矩嚕  (二合引)  馱  (二)  塢孽囉  (二合)  能  (上聲)  瑟吒嚕  (三合引)  得羯
(二合)  吒佩  (引)  囉嚩  (三)  孽囉  (二合)  恨拏  (二合)  孽囉  (二合)  恨拏  (二合四)  度奔娑嚩  (二合引)
賀  (引五)

[0121c04]  次結獻食印。准前杵印。出二大指二小指頭  相拄。餘六指內相叉作拳真言曰。

[0121c06]  唵  (引一)  迦抳  (引二)  吽吽  (三)  娑嚩  (二合引)  賀  (引四)

[0121c07]  次結燈明印。准前杵印。二大指向身並竪真  言曰。

[0121c09]  唵  (引一)  迦抳儞  (泥以切引)  跛儞跛野  (二)  吽  (三)  癹吒娑  嚩  (二合引)  賀  (引四)

[0121c11]  次結頭印。准前根本印。二大指捻二無名指  甲上真言曰。

[0121c13]  唵  (引一)  吽  (引二)  麼麼癹吒  (三)

[0121c14]  次結頂印。准前根本印。二頭指直舒頭相拄  真言曰。

[0121c16]  唵  (引一)  紇哩  (二合引二)  戰拏迦抳  (三)  諾賀鉢者  (四)  吽  (引  五)  癹吒娑嚩  (二合引)
賀  (引六)

[0121c18]  次結前根本印安於心上。以心真言加持心  真言曰。

[0121c20]  唵  (引一)  迦  [寧*頁]  吽癹吒  (二)

[0121c21]  次結甲冑印如多羅菩薩印。二頭微開。用前  甲冑真言。

[0121c23]  次結最勝印。二手內相叉作拳。二小指頭相  合。用前第二根本真言。次捧念珠當心。以隨  心真言加持七遍。隨心真言曰。

[0121c26]  唵  (引一)  迦  [寧*頁]  度麼  (二)  吽  (引三)  癹吒  (四)

[0121c27]  次結奉送聖者印。准前根本印二大指向外  撥真言曰。

[0121c29]  唵  (引一)  迦抳娑嚩  (二合引)  賀  (引二)

[0122a01]  今復說開阿修羅窟門立印。持誦者當迅速  踏地。行步喜躍恐悚頻伸。蹙眉鼓其兩頰。二  手高舉曲其十指為師子爪。二目向下如師
子顧視。時時以兩手兩師子爪。更互上下以  踏其地師子行。作阿里荼立舞而旋遶。想自  身如本尊。此印一切印中最勝。能摧一切阿  修羅宮關鍵。

[0122a08]  金剛手菩薩說畫像法。取不截白  [疊*毛]  。畫又受  八戒。畫菩薩身。種種瓔珞以莊嚴。身如火色。
遍身流出火焰。以右手持金剛杵。鋒舉向上。  左手作施願手。脚為里荼立踏磐石上。施願  手。下畫持誦者。右膝著地手執香爐。像成已。
當於像前種種供養。燒安息香無間念誦。乃  至聞空中聲及聞鈴聲。復有光現光如流星。  墜下壇內聲如雷震。即獻閼伽。其像或動或
放光當知即有功効。已後對像念誦隨意皆  成。

[0122a18]  又法取白  [疊*毛]  用水尿洗。復用香水濯淨。於閑  靜處對佛前或舍利塔前。不應用皮膠和彩
色。畫筆色盞須新者。畫匠澡浴著新淨衣受  八齋戒。勿吐氣以衝其像。亦不與畫人論其  價直。其像獨身從海涌出。如吠瑠璃色身有  六臂。臂膊  傭
停相貌充滿。面有三目其目赤  色。首戴寶冠狗牙上出。口齩下脣顰眉威怒。  又於海中畫一寶山。像以左足踏於寶山。山  上有妙蓮華以承其足。右足在海水中立沒
其半膝。右第一手持底里賞但金剛杵。作  直勢。第二手持母娑羅棒。謂棒一頭如鐵杵  形。第三手執鉞斧。左第一手把棒。第二手如
擬勢。作金剛拳舒頭指。第三手持劍。以大蛇  於身上角絡繫。又以一切毒蛇。膊釧臂釧腰  條瓔珞及耳璫繫髮。又以一大蛇遶腰三匝。
身背圓光火焰圍遶。於火焰外有其雲電。以  相輔翼。畫已持於河岸或向樹下或天廟中。  或於池側。若念誦時常須乞食。默然不與人
語。乃至成就常起慈心。三時發露懺悔。專自  策勵生勇健心不應怯弱。常樂捨施。每月受  灌頂護身。於念誦處應結方隅界及結曼茶
羅界。加持香水灑身衣服。每日三時迎請聖  者。獻閼伽及塗飲食燈燭。對像誦真言九十  萬遍。作先行法。正持誦時有惡人來作障難
者。以忿怒誦真言而顧視。彼即癲癎狂亂。若  稱彼名念誦視之。其人身肉片片圮裂。或致  死世醫不救。須臾以右脚大指。極按其地誦
真言。即空中雨火熾然燒之。若起慈心念誦。  如水滅火即得惺悟。若外賊侵境。稱魁師師  念誦者。彼軍盡皆疫病。或波迸逃竄。或當枯
死或癲癎病惱。彼若順伏當慈念誦還得如  故。又欲求成就殊勝果者。於神通日月白分。  就趣海河側印沙印泥為塔。中置緣起偈  (即法身舍利偈)
置像於塔前。念誦行者以水和  麨  食之。  取遏迦木搵酥。投火護摩十萬遍已。地動轉  身飛騰為忉利天主。若遍地有火炬。則為四
天王主。若大雲注雨大地所有伏藏一時踊  出。若金色光遍現。則為菩薩壽命一劫。一切  有大威力無能沮壞。若見一切有情身出光
焰。即證悟一切三乘佛法。菩提心成就。若像  及塔放光。則得一切持明仙中為王。若遍十  方光焰。即見普賢菩薩。所求世間出世間一
切勝願悉皆滿足。此法不應無智慧少悲愍  者。不敬師長多口過者。掉舉散亂多事務者。  不入曼茶羅不受灌頂者。如是等人念誦。則  招顛狂夭壽。金剛手菩薩如是說。

[0122c06]  又若隣國侵境惡臣作亂者。對像前取人劫  波羅。搗為末揑作彼人形。當於塚間或於池  側。以像面北持誦者面南。坐於三角壇中安
像。斷語乞食忿怒作無悲愍心。以右手作金  剛拳。舒小指刺彼人形心上。誦真言無間斷。  由此威力令彼得大病。即於壇中忿怒王現
身。如大拇指節。如火聚融金色。周圓流出金  剛火焰。以右手頭指作期剋勢。即迅速至於  彼處。告言某甲持誦者。使我來令斷汝命。汝
命不存。彼聞是語即吐熱血即命盡。若歸順  悔過。應起慈心速加持香水灑彼頭上。即離  苦惱得穌息。若見餘成就人得悉地者。於
彼起少忿怒視彼人彼所有成就法。悉皆退  失。

[0122c20]  又法欲驅惡人令遠去者。取朗伽離藥誦真  言。稱彼名加持七遍。埋彼人門閫下即自遠  逝。

[0122c23]  又法以白檀香三指許。剋作金剛童子像。右  手把獨股金剛杵。左手施願手。忿怒形齩下  脣。用金剛杵形以為瓔珞莊嚴。以毘梨勒木
作合盛之。燒蘇合香供養。對合前念誦三萬  遍。即成就一千種大小。不擇時日不限齋戒。  不成就人亦得成就。若人有厄難稱彼人名  念誦得解脫。

[0123a01]  又法食菜或飲乳或乞食念誦。應持禁戒一  如比丘。誦三十萬所為所作。對此像前如前  縛撲。所問皆得應驗。

[0123a04]  又雄黃法如前畫像。取雄黃置熟銅器中。持  誦者取五淨飲之。身即清淨。置像於舍利塔  前。用根本真言淨其精舍。護身結方隅界。用
前眷屬真言加持塗香燒香時華飲食燈燭。  以伸供養。或黑月八日十四日。用四角菩提  葉承雄黃器。用三箇菩提葉覆之。如無菩提
夜合葉亦得。念誦乃至三相現。若煖相現取  塗足。即離地一尺日行千里。若煙相現得安  怛但那。若光相現則飛騰虛空。一切無能沮
壞。若於路中所逢象馬車乘自開路避之。行  者作法時。應著黃衣及以黃神線角絡如披  袈裟。若求安膳那成就。以青泥染衣服著。或
服赤衣神線亦如是。說曼茶羅用五月九月  於黑分。先令念誦者殷重供養師。然後取吉  祥木長十二指。加持一千八遍。為欲念誦者
作護摩已。方引曼茶羅受灌頂。以其曾作先  行法者。應畫曼茶羅。用五色粉撚成四門。門  外畫標。分曼茶羅為三分。中取半分為門。當
上門以香粉畫佛坐蓮華。右畫觀自在菩薩。  左畫金剛手菩薩。並坐蓮華上。當下門畫聖  迦柅忿怒金剛童子。住蓮華上遍身光焰。四
角應畫三股金剛杵。以蛇纏杵并有光焰。門  門安賢瓶。壇中心置一瓶。滿盛香水以細繒  帛繫瓶頸。各加持一百八遍。盛金剛水用灌
弟子頂。灌已一切悉地皆得現前。從此已後  纔結契念誦。頓集無量功德。所求皆得成就。

聖迦柅忿怒金剛童子菩薩成就儀軌經卷上

* * *

【經文資訊】大正藏第 21 冊 No. 1222b 聖迦柅忿怒金剛童子菩薩成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
