眾事分阿毘曇論卷第四
尊者世友造

宋天竺三藏求那跋陀羅  共菩提耶舍譯

分別攝品第六初

[0644b08]  爾炎法，識法，通爾炎法，緣法，增上法，色法、  非色法，可見法、不可見法，有對法、無對法，
有漏法。無漏法，有為法、無為法，有諍法、無  諍法，世間法、出世間法，入法、不入法，染污  法、不染污法，依家法、依出要法，心法、非心
法，心法法、非心法法，心相應法、心不相應  法，心共有法、非心共有法，心隨轉法、非心隨  轉法，心因法、非心因法，心次第法、非心次第
法，緣心法、非緣心法，心增上法、非心增上  法，心果法、非心果法，心報法、非心報法，業  法、非業法，業相應法、非業相應法，業共有
法、非業共有法，業隨轉法、非業隨轉法，業因  法、非業因法，業次第法、非業次第法，緣業  法、非緣業法，業增上法、非業增上法，業果
法、非業果法，業報法、非業報法，有法、非有  法，有相應法、非有相應法，有共有法、非有共  有法，有隨轉有因法、非有隨轉非有因法，
有次第法、非有次第法，緣有法、非緣有法，有  增上法、非有增上法，有果法、非有果法，有報  法、非有報法，斷知法，智所知法、非智所知
法，斷知所斷法、非斷知所斷法，修法、非修  法，證法、非證法，習法、非習法，有罪法、無罪  法，黑法、白法，退法、不退法，隱沒法、不隱沒
法，記法、無記法，已起法、不起法，今起法、非  今起法，已滅法、非已滅法，今滅法、非今滅  法，緣起法、非緣起法，緣生法、非緣生法，因
法、非因法，有因法、非有因法，因起法、非因  起法，因相應法、非因相應法，結法、非結法，  生結法、非生結法，取法、非取法，受法、非受
法，取生法、非取生法，煩惱法、非煩惱法，穢  污法、不穢污法，有穢污法、非有穢污法，纏  法、非纏法，纏住法、非纏住法，纏生法、非纏
生法，有緣法、無緣法，有覺法、非有覺法，有  觀法、非有觀法，可樂法、非可樂法，受用法、  非受用法，有事有緣法、無事無緣法，有上法、
無上法，遠法、近法，有量法、無量法，見法、非  見法，見處法、非見處法，見相應法、非見相應  法，凡夫法、非凡夫法，凡夫共法、非凡夫共
法，定法、非定法，惱法、非惱法，根法、非根法，  聖諦攝法、非聖諦攝法，共有法、非共有法，相  應法、非相應法，果法、非果法，有果法、非有
果法，報法、非報法，有報法、非有報法，因緣  法、非因緣法，有因緣法、非有因緣法，出法、  非出法，有出法、非有出法，相續法、非相續
法，有相續法、非有相續法  (二法有二百一十六種竟)  。

[0644c24]  善法、不善法、無記法。學法、無學法、非學非  無學法。見斷法、修斷法、不斷法。見斷因法、  修斷因法、不斷因法。可見有對法、不可見有
對法、不可見無對法。報法、非報法、非報非非  報法。下法、中法、上法。小法、大法、無量法。意  樂法、非意樂法、非意樂非不意樂法。樂俱法、
苦俱法、不苦不樂俱法。俱起法、俱住法、俱滅  法。非俱起法、非俱住法、非俱滅法。心俱起  法、心俱住法、心俱滅法。非心俱起法、非心
俱住法、非心俱滅法。三界：欲界、瞋界、害  界。又三界：出要界、無瞋界、無害界。又三  界：欲界、色界、無色界。又三界：色界、無色
界、滅界。三有：欲有、色有、無色有。三漏：欲漏：  有漏：無明漏。三世：過去世、未來世、現在世。  三說事：過去說事、未來說事、現在說事。三
苦、苦苦苦、變苦苦、行苦苦。三法：有覺有觀  法、無覺有觀法、無覺無觀法。三地：有覺有觀  地、無覺有觀地、無覺無觀地。三業：身業、口
業、意業。又三業：善業、不善業、無記業。又三  業：學業、無學業、非業非無學業。又三業：見  斷業、修斷業、不斷業。又三業：現法受業、生
法受業、後法受業。又三業：樂受業、苦受業、  不苦不樂受業  (三法有九十三種竟)  。

[0645a18]  四念處，謂身念處、受念處、心念處、法念處。  四正懃，謂已起惡不善法方便令斷正懃、未  起惡不善法方便令不起正懃、未生善法方
便令生正懃、已生善法方便懃修令住使不  忘失滿足修習增廣智證正懃。四如意足，謂  欲定淨行成就如意足、精進定淨行成就如
意足、心定淨行成就如意足、慧定淨行成就  如意足。四禪，謂初禪、二禪、三禪、四禪。四聖  諦，謂苦聖諦、苦集聖諦、苦滅聖諦、苦滅道聖
諦。四無量，謂慈、悲、喜、捨。四無色，謂空入處、  識入處、無所有入處、非想非非想入處。四聖  種，謂隨乞得衣知足聖種、謂隨乞得食知足
聖種、謂隨得眠臥具等知足聖種、謂樂閑靜  樂修聖種。四沙門果，謂須陀洹沙門果、斯陀  含沙門果、阿那含沙門果、阿羅漢無上沙
門果。四智，謂法智、比智、知他心智、等智。又  四智，謂苦智、集智、滅智、道智。四辯，謂義辯、  法辯、辭辯、隨應辯。四緣，謂因緣、次第緣、緣
緣、增上緣。四食，謂麁摶食、細觸食、意思食、  識食。四流，謂欲流、有流、見流、無明流。四  扼，謂欲扼、有扼、見扼、無明扼。四取，謂
欲取、見取、戒取、我取。四法，謂過去法、未來  法、現在法、非過去未來現在法。又四法，謂欲  界繫法、色界繫法、無色界繫法、不繫法。又
四法，謂善因法、不善因法、無記因法、非善  因非不善因非無記因法。又四法，謂有緣  緣法、無緣緣法、有緣緣無緣緣法、非有緣緣  非無緣緣法
(四法有八十四種竟)  。

[0645b17]  五陰，謂色陰、受陰、想陰、行陰、識陰。五盛陰，  謂色盛陰、受想行識盛陰。五趣，謂地獄趣、畜
生趣、餓鬼趣、天趣、人趣。五煩惱身，謂見苦  斷煩惱身、見集斷煩惱身、見滅斷煩惱身、  見道斷煩惱身、修斷煩惱身。五法，謂色法、心
法、心法法、心不相應行法、無為法  (五法有二十五種竟)  。

[0645b23]  六界，謂地界、水界、火界、風界、虛空界、識界。  六法，謂見苦斷法、見集斷法、見滅斷法、見道  斷法、修斷法、不斷法
(六法有十二種竟)  。

[0645b26]  七使，謂貪欲使、瞋恚使、有愛使、慢使、無明  使、見使、疑使。

[0645b28]  七識住，謂有色眾生，種種身、種種想，謂人及  天，是名初識住處。有色眾生，種種身、一種  想，謂梵天身彼初所轉，是名第二識住處。有
色眾生，一種身、種種想，謂光音天，是名第三  識住處。有色眾生，一種身、一種想，謂遍淨  天，是名第四識住處。無色眾生，已離一切色
想、障閡想、究竟不種種想，思惟無量空處，入  無量空入處，謂空入處天，是名第五識住處。  無色眾生，已離一切空入處，無量識，入無量
識入處，謂識入處天，是名第六識住處。無  色眾生，已離一切識入處，無所有，入無所有  入處，謂無所有入處天，是名第七識住處。

[0645c11]  七覺支，謂念覺支、擇法覺支、精進覺支、喜  覺支、猗覺支、定覺支、捨覺支  (七法有二十一種竟)  。

[0645c13]  八解脫處，謂內有色想外觀色，是名初解脫  處。內無色想外觀色，是名第二解脫處。淨身  證解脫處，是名第三解脫處。已離一切色想、
障閡想，究竟無種種想，思惟無邊空處，入無  邊空入處，是名第四解脫處。離一切空入處，  無量識，入無量識入處，是名第五解脫處。離
一切識入處，無所有，入無所有入處，是名第  六解脫處。離一切無所有入處，非想非非想，  入非想非非想入處，是名第七解脫處。已離
一切非想非非想入處，想受滅身證住，是名  第八解脫處。

[0645c24]  八勝處，謂內有色想、外觀少色好色惡色，謂  彼色勝處生觀想，是名初勝處入。內有色想、  外觀多色好色惡色，謂彼色勝處生觀想，是
名第二勝處入。內無色想、外觀少色好色惡  色，謂彼色勝處生觀想，是名第三勝處入。內  無色想、外觀多色好色惡色，謂彼色勝處生
觀想，是名第四勝處入。內無色想、外觀色  青，  青  色青觀青光，譬如鳩牟迦華色，成就婆羅  㮈  衣青，青色青觀青光；如是比丘，內無色想、
外觀色青，青色青觀青光，謂彼色勝處生觀  想，是名第五勝處入。內無色想、外觀色黃，黃  色黃觀黃光，譬如迦梨那華色，成就婆羅  㮈
衣黃，黃色黃觀黃光；如是比丘，內無色想、外  觀色黃，黃色黃觀黃光，謂彼色勝處生觀想，  是名第六勝處入。內無色想、外觀色赤，赤色
赤觀赤光，譬如槃頭嗜婆迦華色，成就婆羅  㮈  衣赤，赤色赤觀赤光；如是比丘，內無色想、  外觀色赤，赤色赤觀赤色，謂彼色勝處生觀
想，是名第七勝處入。內無色想、外觀色白，白  色白觀白光，譬如優私多羅華色，成就婆羅  㮈  衣白，白色白觀白光；如是比丘，內無色想、
外觀色白，白色白觀白光，謂彼色勝處生觀  想，是名第八勝處。

[0646a17]  八道支，謂正見、正思惟、  正語、正業、正命、正方便、正念、正定  (八法有二十四種竟)  。

[0646a19]  九結，謂貪欲結、瞋恚結、慢結、無明結、見結、  他取結、疑結、嫉結、慳結。

[0646a21]  九眾生居處，謂有色眾生，種種身、種種想，謂  人及天，是名初眾生居處。有色眾生，種種身、  一種想，謂梵天身彼初所轉，是名第二眾生
居處。有色眾生，一種身、種種想，謂光音天，是  名第三眾生居處。有色眾生，一種身、一種想，  謂遍淨天，是名第四眾生居處。有色眾生，無
有想，謂無想天眾生，是名第五眾生居處。無  色眾生，已離一切色想、障礙想，究竟不種種  想，思惟無量空處，入無量空處住，所謂空處
天，是名第六眾生居處。無色眾生，離一切空  處，入無量識處住，所謂識處天，是名第七眾  生居處。無色眾生，離一切識處，入無所有處
住，所謂無所有處天，是名第八眾生居處。  無色眾生，離一切無所有處，入非想非非想  處住，所謂非想非非想處天，是名第九眾生  居處  (九法有十八種竟)
。

[0646b08]  十一切入，謂地一切入，一相生，上下諸方無  二無量，是名初一切入處。水火風入、青黃赤  白空一切入處、識一切入處，一相生，上下諸
方無二無量，是名十一切入處。

[0646b12]  十無學法，謂無學正見，乃至無學解脫、無學  解脫知見  (十法有二十種竟)  。

[0646b14]  十一法，謂色有漏無漏，受想行識有漏無漏，  及無為法  (十一法有十一種竟)  。

[0646b16]  十二入，謂眼入色入，乃至意入法入  (十二法有十二  種竟)  。

[0646b18]  十八界，廣說如前分別七事品  (十八法有十八種竟)  。

[0646b19]  二十二根，謂眼根、耳根、鼻根、舌根、身根、男根、  女根、命根、意根、樂根、苦根、喜根、憂根、捨根、信根、
精進根、念根、定根、慧根、未知當知根、已知根、無  知根  (二十二法有二十二種竟)  。

[0646b23]  九十八使  (九十八法有九十八種竟)  。

[0646b24]  云何爾炎法？謂一切法爾炎智所知，隨其所  應。云何隨其所應？謂彼苦智知、苦集智知、集  滅智知、滅道智知、道及善等智亦知。苦、集、滅、
道、虛空、數滅、非數滅，此一切法爾炎智所知，  隨其所應，是名爾炎法。

[0646b29]  云何識法？謂一切法，識所識、識分別，隨其所  應。云何隨其所應？謂彼眼識識色、耳識識聲、  鼻識識香、舌識識味、身識識觸、意識識法。眼
色亦識眼識識、耳聲亦識耳識識、鼻香亦識  鼻識識、舌味亦識舌識識、身觸亦識身識識、  意法亦識意識識。此一切法識分別，隨其所  應，是名識法。

[0646c07]  云何通爾炎？謂通爾炎者，謂慧，彼一切法通  爾炎，隨其所應。云何隨其所應？謂彼苦忍苦  智通苦爾炎、集忍集智通集爾炎、滅忍滅智
通滅爾炎、道忍道智通道爾炎，及善有漏慧  亦通苦爾炎，集、滅、道、虛空、數滅、非數滅，通爾炎。  此一切法通爾炎，隨其所應，是名通爾炎法。
云何緣法？謂一切法緣，謂心、心法，隨其所應。  云何隨其所應？謂彼眼識眼識相應法緣色、  耳識耳識相應法緣聲、鼻識鼻識相應法緣香、
舌識舌識相應法緣味、身識身識相應法緣  觸、意識意識相應法緣。眼色及眼識緣、耳聲  及耳識緣、鼻香及鼻識緣、身觸及身識緣、意
法及意識一切法緣，謂心、心法，是名緣法。

[0646c19]  云  何增上法？謂一切有為法展轉增上，及無為  法為有為法增上，是名增上法。

[0646c21]  云何色法？謂  十種色入及一入少分。云何非色法？謂一入  及一入少分。

[0646c23]  云何可見法？謂一入。云何不可  見法？謂十一入。

[0646c24]  云何有對法？謂十入。云何無  對法？謂二入。

[0646c25]  云何有漏法？謂十入及二入少  分。云何無漏法？謂二入少分。

[0646c26]  云何有為法？謂  十一入及一入少分。云何無為法？謂一入少  分。

[0646c28]  云何有諍法？謂十入及二入少分。云何無  諍法？謂二入少分。如有諍法，無諍法、世間  法、出世間法、入法、不入法、染污法、不染污法、依
家法、依出要法亦如是。

[0647a03]  云何心法？謂一入。云何非心法？謂十一入。

[0647a03]  云  何心法法？謂若法心相應。彼復云何？謂受  陰、想陰彼相應行陰。云何非心法法？謂若法  心不相應。彼復云何？謂色、心、心不相應行
及無為。如心法法，非心法法、心相應法、心不  相應法亦如是。

[0647a09]  云何心共有法？謂若心共有十一入少分，除  意入。云何非心共有法？謂意入，若非心共有  十一入少分。

[0647a11]  云何心隨轉法？謂若法心共一  起一住一滅。彼復云何？謂一切心法法，及  道共、定共戒，彼心及彼法生住異滅，是名心
隨轉法。云何非心隨轉法？謂若法心不共一  起不一住不一滅。彼復云何？謂除心法法及  道共、定共戒，若餘色，除心隨轉、心不相應行，  若餘心不相應行心及無為。

[0647a17]  云何心因法？謂  若入超昇離生人，除彼初無漏心。若餘心及  餘凡夫決定趣向超昇離生，除彼未來初無
漏心，若餘心、若心因十一入少分。云何非心  因法？謂若入超昇離生人，彼初無漏心；及  餘凡夫決定趣向超昇離生，彼初未來無漏
心；及非心、若非心因十一入少分。

[0647a23]  云何心次  第法？謂若心次第，餘心心法已生當生，若無  想定、滅盡定已起當起，是名心次第法。云
何非心次第法？謂除心次第心心法，若餘心  心法，除心次第、心不相應行，若餘心不相應  行、色及無為。

[0647a28]  云何緣心法？謂若意識相應緣  心。云何非緣心法？謂除緣心意識相應，餘非  緣心意識相應，及五識相應色，及無為、心不  相應行。

[0647b02]  云何心增上法？謂有為法。云何非心  增上法？謂無為法。

[0647b03]  云何心果法？謂一切有為  法及數滅。云何非心果法？謂虛空、非數滅。

[0647b05]  云何心報法？謂若心報得十一入少分，除聲  入。云何非心報法？謂聲入？若非心報得十  一入少分。

[0647b08]  云何業法？謂身業、口業、思業。云何非業法？謂  除身、口業，若餘色；除思業，若餘行；除餘受  等三陰及無為。云何業相應法？謂若法思相
應。彼復云何？謂一切心、心法，除思。云何非業  相應法？謂若法思不相應。彼復云何？謂色思  心不相應行及無為。

[0647b13]  云何業共有法？謂意入，  若業共有十一入少分，除思。云何非業共有  法？謂思業，除意入及非業共有十一入少  分。

[0647b16]  云何業隨轉法？謂若法與思俱一起一住  一滅。彼復云何？謂一切心、心法，除思；若道共、  定共戒若彼思業，及彼法生住異滅，是名業
隨轉法。云何非業隨轉法？謂若法不與思俱  一起一住一滅。彼復云何？謂除心、心法及業  隨轉身口業，若餘色；除業隨轉心不相應行，  若餘心不相應行思及無為。

[0647b22]  云何業因法？謂  若入超昇離生人，除彼初無漏思業，若餘思；  及餘凡夫決定趣向超昇離生，除彼初未來
無漏思業，若餘思；及意入，若業因十一入少  分。云何非業因法？謂若入超昇離生人，彼初  無漏思；及餘凡夫決定趣向超昇離生，彼未
來初無漏思，若非業因十一入少分，除意入。

[0647b29]  云何業次第法？謂若法心次第。云何非業次  第法？謂若法非心次第。

[0647c01]  云何緣業法？謂若眼  耳意等，彼三識身相應緣業。云何非緣業法？  謂若除眼等緣業三識身相應，若眼等；餘緣
非業三識身相應，及鼻舌身等三識身相應  色，及無為心不相應行。

[0647c05]  云何業增上法？謂有  為法。云何非業增上法？謂無為法。

[0647c06]  云何業果  法？謂一切有為法及數滅。云何非業果法？謂  虛空、非數滅。

[0647c08]  云何業報法？謂若業報得十一  入少分，除聲入。云何非業報法？謂聲入，若  非業報得十一入少分。

[0647c10]  云何有法？謂有漏法。  云何非有法？謂無漏法。

[0647c11]  云何有相應法？謂有  漏心、心法。云何非有相應法？謂無漏心、心法，  色及無為、心不相應行。

[0647c13]  云何有共有法？謂  有漏法，若無漏法有漏法俱起。云何非有共  有法？謂除有漏法及共有無漏法，若餘無漏  法。

[0647c16]  云何有隨轉有因法？謂有漏法。云何非有  隨轉非有因法？謂無漏法。

[0647c17]  云何有次第法？謂  彼有漏心心法次第生，餘心心法已起當起，  及無想正受、滅盡正受已起當起，是名有次
第法。云何非有次第法？謂除有次第心心法，  若餘心心法；除有次第心不相應行，若餘心  不相應行、色及無為。

[0647c22]  云何緣有法？謂五識相  應及緣有意識相應。云何非緣有法？謂除五  識相應及緣有意識相應，若餘意識相應色，  及無為、心不相應行。

[0647c25]  云何有增上法？謂有為  法。云何非有增上法？謂無為法。

[0647c26]  云何有果法？  謂有漏法，若世俗道斷諸結證。云何非有果  法？謂除有漏法及有果無漏法，若餘無漏法。

[0647c29]  云何有報法？謂若有報得十一入少分，除聲  入。云何非有報法？謂聲入，若非有報得十一  入少分。

[0648a02]  云何斷知法？謂二智：法智、比智。

[0648a02]  云何  智所知法？謂一切法智所知。云何非智所知  法？謂若求如是法者不可得也。

[0648a05]  云何斷知所斷法？謂有漏法。云何非斷知所  斷法？謂無漏法。

[0648a06]  云何修法？謂善有為法。云何  非修法？謂不善無記法及數滅。

[0648a07]  云何證法？謂  有二證法：智證及得證。云何智證法？謂一切  法智所證。云何非智證法？謂若求如是法不  可得也。

[0648a11]  云何得證法？謂善法依正受證不隱沒無記  天眼、天耳，是名得證。云何非得證法？謂除不  隱沒無記天眼、天耳，若餘無記及不善法。

[0648a13]  云  何習法？謂善有為法。云何非習法？謂不善、無  記法及數滅。

[0648a15]  云何有罪法？謂不善法及隱沒  無記。云何無罪法？謂善法及不隱沒無記。如  有罪法，無罪法、黑法、白法、退法、不退法亦如  是。

[0648a19]  云何隱沒法？謂穢污法。云何不隱沒法？謂不  穢污法。

[0648a20]  云何記法？謂善法及不善法。云何無  記法？謂除善、不善，若餘法是。

[0648a21]  云何已起法？謂  過去、現在法。云何不起法？謂未來不生法及  無為法。

[0648a23]  云何今起法？謂若未來法現前必起。  云何非今起法？謂除未來法現前必起，若餘  未來法、過去現在法及無為法。

[0648a25]  云何已滅  法？謂過去法。云何非已滅法？謂未來、現在  法及無為法。

[0648a27]  云何今滅法？謂若法現在滅。云  何非今滅法？謂除現在現前滅法，若餘現在  法及過去、未來法及無為法。

[0648a29]  云何緣起法？謂  有為法。云何非緣起法？謂無為法。如緣起法，  非緣起法、緣生法、非緣生法、因法、非因法、有
因法、非有因法、因起法、非因起法亦如是。

[0648b04]  云何因相應法？謂一切心心法。云何非因相  應法？謂色及無為、心不相應行。

[0648b05]  云何結法？謂  九結。云何非結法？謂除九結，若諸餘法。

[0648b06]  云何  生結法？謂有漏法。云何非生結法？謂無漏法。

[0648b08]  云何取法？謂四取法。云何非取法？謂無漏法。

[0648b09]  云何受法？謂若法自性所攝。云何非受法？謂  若法非自性所攝。

[0648b10]  云何取生法？謂有漏法。云  何非取生法？謂無漏法。

[0648b11]  云何煩惱法？謂若法  纏所起。云何非煩惱法？謂若法非纏所起。

[0648b12]  云  何穢污法？謂不善法及隱沒無記。云何不穢  污法？謂善法及不隱沒無記。

[0648b14]  云何有穢污法？  謂有漏法。云何非有穢污法？謂無漏法。

[0648b15]  云何  纏法？謂諸煩惱法。云何非纏法？謂非諸煩惱  法。

[0648b17]  云何纏住法？謂穢污心、心法。云何非纏住  法？謂不穢污心、心法、色及無為、心不相應  行。

[0648b19]  云何纏生法？謂有漏法。云何非纏生法？謂  無漏法。

[0648b20]  云何有緣法？謂一切心、心法。云何無  緣法？謂色、無為及心不相應行。

[0648b22]  云何有覺法？謂若法覺相應。云何非有覺法？  謂若法覺不相應。

[0648b23]  云何有觀法？謂若法觀相  應。云何非有觀法？謂若法觀不相應。

[0648b24]  云何可  樂法？謂若法喜根相應。云何非可樂法？謂若  法喜根不相應。

[0648b26]  云何受用法？謂若法意思惟  相應。云何非受用法？謂若法意思惟不相應。

[0648b28]  云何有事有緣法？謂有為法。云何無事無緣  法？謂無為法。

[0648b29]  云何有上法？謂一切有為法及  虛空、非數滅。云何無上法？謂數滅法。

[0648c01]  云何遠  法？謂過去、未來法。云何近法？謂現在法及無  為法。

[0648c03]  云何有量法？謂若法有量果及報量所  得稱。云何無量法？謂若法無量果及報量所  不稱。

[0648c05]  云何見法？謂眼根，及五邪見、世俗正  見、學見、無學見。云何非見法？謂除眼根，若餘  色；除八見，若餘行陰所攝法，受等三陰及
無為法。

[0648c08]  云何見處法？謂有漏法。云何非見處  法？謂無漏法。

[0648c09]  云何見相應法？謂八見相應法。  云何非見相應法？謂非八見相應法。

[0648c11]  云何凡夫法？謂地獄眾生入、畜生入、餓鬼入、  欝單越人入、無想天入，若由業生彼，是名凡  夫法。云何非凡夫法？謂四跡、四辯、四沙門
果、無諍、願智、大悲、滅盡正受、空空、無願無願、  無相無相、熏修禪無間等智、淨居天人，由  業生彼，是名非凡夫法。

[0648c16]  云何凡夫共法？謂若  道共、定共，生彼有處容凡夫及聖人，若正  受若生，是名凡夫共法。云何非凡夫共法？謂  如非凡夫法。

[0648c19]  云何定法？謂五無間業、學法、無  學法。云何非定法？謂除五無間業及二學法，  諸餘有漏法及無為。

[0648c21]  云何惱法？謂不善法及  隱沒無記。云何非惱法？謂善法及不隱沒無  記。

[0648c23]  云何根法？謂六內入及法入中根所攝法。  云何非根法？謂五外入及法入中根所不攝  法。

[0648c26]  云何聖諦攝法？謂一切有為法及數滅。云何  非聖諦攝法？謂虛空、非數滅。

[0648c27]  云何共相法？  謂有為法。云何非共有法？謂無為法。

[0648c28]  云何相  應法？謂一切心、心法。云何非相應法？謂色、無  為及心不相應行。

[0649a01]  云何果法？謂一切有為法  及數滅。云何非果法？謂虛空、非數滅。

[0649a02]  云何有  果法？謂有為法。云何非有果法？謂無為法。

[0649a03]  云  何報法？謂若報得十一入少分，除聲入。云何  非報法？謂聲入，若非報得十一入少分。

[0649a05]  云何  有報法？謂不善、善有漏法。云何非有報法？謂  無記無漏法。

[0649a07]  云何因緣法？謂一切法。云何非  因緣法？謂如是法不可得也。

[0649a08]  云何有因緣法？  謂有為法。云何非有因緣法？謂無為法。

[0649a09]  云何  出法？謂欲界繫善戒、色無色界繫出要寂靜  善正受、學法、無學法及數滅。云何非出法？謂  除欲界繫善戒，餘欲界繫法；除色無色界繫
出要寂靜善正受，餘色無色界繫法及虛空、  非數滅。

[0649a14]  云何有出法？謂有為法。云何非有出  法？謂無為法。

[0649a15]  云何相續法？謂若彼法分段已  起當起。彼復云何？謂過去、現在法，若未來法  現前必起，後法與前法相續，是名相續法。云
何非相續法？謂除過去、現在法及未來現前  必起法，若餘未來法及無為法。

[0649a19]  云何有相續  法？謂若彼法分段已起。彼復云何？謂過去、現  在，除阿羅漢最後命終五陰，若餘過去、現在
法，前法招後相續，是名有相續法。云何非有  相續法？謂過去現在阿羅漢最後命終五陰，  若未來法及無為法  (二法竟)  。

眾事分阿毘曇論卷第四

* * *

【經文資訊】大正藏第 26 冊 No. 1541 眾事分阿毘曇論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
