一切如來大祕密王未曾有最上  微妙大曼拏羅經卷第二
西天譯經三藏朝散大夫  試鴻臚少卿明教大師臣  天息災奉　詔譯

灌頂品第二

[0546a16]  爾時金剛手菩薩。白佛言世尊。我自知殊勝  福德圓滿。於微妙曼拏羅義今已得之。復次  何人可攝授而為弟子。又弟子所生何國而
可攝授。於四大姓剎帝利婆羅門毘舍首陀。  如是四姓可攝授者何姓為上。

[0546a21]  佛言金剛手。阿彌陀佛毘盧遮那佛乃是三  界中祕密法主大阿闍梨。無相無性不生不  滅。雖住祕密無祕密相。後阿闍梨亦須如是
分明了知。若了知已。乃是住三摩地。金剛蓮  花主具大悲心有大力者。

[0546a26]  金剛手彼弟子生處國土方所我今說之。若  剎帝利或婆羅門等種姓之人。生舍衛國摩  伽陀國。支那國三摩怛吒國。佉儞也國囉茶
國儞鉢羅國祖尼邪國。阿那多國俱薩羅國。  具尼迦國摩羅邪國捺囉尾拏國。如是諸國  所生之者皆可攝授。又若無如上中國人者。
彼師子國人及一切國人亦可攝授。又吉囉  多國人亦得攝授。緣彼國中曾生最上牟尼。  如上諸國若剎帝利及婆羅門種姓生者。若
依阿闍梨稟受修行。為行人者必獲圓滿。又  阿闍梨者顏貌熙怡端正圓滿。有慈悲心清  淨心。信實無偽降伏諸根。少貪少欲具大辯
才。復有深智所言善軟亦復清爽。性不慳悋  好於布施。無妬無畏遠離我慢。常樂供養大  阿闍梨及眾賢聖。復能演說真如之法。常行
真言之行。不稱己美恒讚他德。於諸悉地所  作所修一切圓滿。於諸弟子亦不嫌毀。又於  弟子無所希望。以大悲心告於賢聖。令諸弟
子依相應行。得入一切曼拏羅。復令弟子依  於儀軌。因果相應而得解脫。又以真言印契  真如之法傳付弟子。弟子白言阿闍梨。此真
言印契真如之法云何而得阿闍梨言善哉善  哉佛子諦聽。佛說此真言從真如圓滿智。以  慧方便流出。於三界中作化身佛。現精進力
勉喻示教。於初中後其義深善。以此三摩地  依金剛蓮花行教金剛薩埵等我釋迦族為悲  愍一切有情。作大德阿闍梨。今於此族中得
成就真言陀羅尼一百或三百隨所愛樂依真  如相應力而得成就。可以書寫傳付弟子。持  誦修行利樂有情令不斷絕弟子得阿闍梨傳
付教授已。禮阿闍梨足。當以金銀珍寶及象  馬等至於自身。皆虔心奉獻阿闍梨及曼拏  羅賢聖。時阿闍梨作金剛薩埵相應之言。子
受此祕密之法。時阿闍梨為念證明伽陀。時  彼明眾為作此證。今某甲依法奉獻此金銀  珍寶及象馬等。為求某事為供養曼拏羅。時
阿闍梨別作灌頂曼拏羅。令弟子於曼拏羅  中。師子座上。跏  趺  而坐。自結金剛合掌印。安  於當心而住。時阿闍梨復以本尊明王真言。
加持第一閼伽瓶安置曼拏羅中。然後復誦本  族尊心真言加持而與灌頂。更以前印安頂  上。及安頸上而與灌頂。又阿闍梨復稱弟子
名。我今以此明與某甲。願一切曼拏羅賢聖  哀愍納受。弟子復以意所求事。自稱告於賢  聖。其阿闍梨復結本尊根本印。加持弟子額
及心。又與灌頂。又結本族尊四印安頂上。更  誦真言而與灌頂。阿闍梨言汝今後所有一切  世間灌頂之法汝已悉得。又復以金剛拳儀。
則授金剛杵。與灌頂弟子令常受持。先以所  授金剛杵。安弟子心上與灌頂。又安額次安  頂而與灌頂。如是灌頂已。其阿闍梨告弟子
言。善男子汝已於一切如來及一切執金剛處  而得灌頂。汝已殊勝是真出世間。如得阿耨  多羅三藐三菩提。

[0546c22]  復次以金剛杵付弟子而令受持。阿闍梨言  汝受此金剛杵。汝是入金剛三昧者。此成一  切如來最上金剛杵。汝恒受持當得最上金
剛之智。持金剛真言曰。

[0546c26]  唵  (引)  薩里嚩  (二合)  怛他  (引)  誐多悉地嚩日囉  (二合)

[0546c27]  阿闍梨授與弟子祕密三昧者。發廣大心不  得慳悋。何以故為欲令一切有情獲大智圓  滿故。又復若有眾生。於阿闍梨妄加毀謗者。
汝當擁護。若有於法生愛樂者。可以金剛祕  密三昧及祕密曼拏羅印而付授之。又阿闍  梨告弟子言。汝具菩提心。於祕密王志。心  護持。

[0547a05]  復次弟子如前得受隨緣種種灌頂已。更可  與五佛灌頂之法而與灌頂。其灌頂儀者。先  須於灌頂曼拏羅所。備辦香花燈塗。及以幡
蓋種種供養之具。又一切儀式不得少闕。然  後令弟子預潔身心方入曼拏羅。其阿闍梨  為弟子作諸法事。然後結本尊印誦本尊真
言。與弟子灌頂。初中方毘盧遮那佛印。以二  大指二小指磔開。餘指皆相著少屈成印。安  弟子頂誦本尊真言與灌頂。真言曰。

[0547a14]  唵  (引)  薩里嚩  (二合)  怛他  (引)  誐多達里彌  (二合引)  濕嚩  (二合)  囉伊難薩里嚩  (二合)
怛他  (引)  多怛吠  (二合)  曩  (引)  鼻詵左郝

[0547a17]  東方阿閦佛。結金剛薩埵印。以二手相叉作  拳。竪二中指相著如針成印。安弟子額上即  誦真言與灌頂。真言曰。

[0547a20]  唵  (引)  薩里嚩  (二合)  怛他  (引)  誐多惹拏  (二合)  曩  (引)  鼻  瑟計拏  (引)  鼻詵左吽

[0547a22]  南方寶生佛印。用前金剛薩埵印。屈二中指  如寶。安弟子右耳上。誦本尊真言與灌頂。真  言曰。

[0547a25]  唵  (引)  薩里嚩  (二合)  怛他  (引)  誐多  (引)  鼻瑟迦囉怛曩  (二合)  鼻詵左怛囕  (二合)

[0547a27]  西方觀自在王佛印。用前金剛薩埵印。屈二  中指如蓮花葉成印。安弟子頂後。誦本尊真  言與灌頂。真言曰。

[0547b01]  唵  (引)  薩里嚩  (二合)  怛他  (引)  誐多  (引)  達里摩  (二合引)  鼻  瑟計拏  (引)  鼻詵左呬里
(二合)

[0547b03]  北方不空成就佛印。用前金剛薩埵印。竪二  小指二中指。相著如針成印。安弟子左耳上。  誦本尊真言與灌頂。真言曰。

[0547b06]  唵  (引)  薩里嚩  (二合)  怛他  (引)  誐多  (引)  鼻瑟計摩賀  (引)  尾濕嚩  (二合)  嚩日囉
(二合引)  鼻詵左惡

[0547b08]  次更與授五佛髻鬘灌頂。如是得灌頂已。如  同於一切智智親授灌頂。從此與名得稱為  大上人。或稱為阿闍梨。悉受世間最上勝妙
供養自在快樂。

阿闍梨品第三

[0547b13]  復次金剛手菩薩。白世尊言世尊。凡阿闍梨  所有供養曼拏羅賢聖。金銀摩尼一切財物。  乃至所施象馬之類。其阿闍梨受得之後當
何所用。願大牟尼為我開說。佛言金剛手。阿  闍梨應有一切所施供養之物。彼阿闍梨受  已當分三分。第一分奉於三寶。第二分施與
婆羅門外道尼乾子等。第三分又分作二半  分。半分與阿闍梨同學。半分阿闍梨自用。又  前三寶之分亦分為三分。一佛二法三僧。如
是分已各各受用。佛分者得造佛像及塔廟  等。其法分者可用書寫如來一切經法。僧分  者可造種種飲食供於眾僧。阿闍梨若能如
是。分別次第互不侵損者。彼一切曼拏羅賢  聖悉皆歡喜。一切所求皆得成就。若阿闍梨  分分之後。或復有人為其知事。心住慳悋侵
於三寶。不依阿闍梨所有旨教者。以因果故  命終之後當墮叫喚地獄。後生人間以其餘  業生於犬中。復次金剛手白世尊言。一切智
智一切有情恒在心念。惟願為我說於一切  最上真言之行。云何大阿闍梨知息災增益  及敬愛調伏等法。乃至持誦之人修相應觀
想。及曼拏羅護摩之法者。彼阿闍梨住智慧  輪滅一切罪者。

[0547c07]  佛言金剛手若阿闍梨於真言中修行者。具  大悲心愍念一切婆羅門外道尼乾等。以真  實言勸喻開發。令信甚深祕密之法。而於同
學亦不謗毀堅持五戒。復行甚深十波羅蜜  圓滿大智。又復阿闍梨能救度有情。能與除  滅一切罪障。又自遠離殺生及彼妄語。自不
飲酒亦不勸他。何以故以彼飲酒是為一切  過失根本。若阿闍梨行不真實妄稱有德。又  復執好俗間典籍文字歌詠。又復讚歎我執
人執有情阿闍梨若如是者。決定墮於地獄  惡趣。

[0547c18]  又金剛手白言。若阿闍梨受行世法恒取快  樂。恒食酒肉葷辛之味彼阿闍梨云何度弟  子入曼拏羅。云何度弟子免輪迴之難。云何
可得真言悉地。我今疑惑其事云何。

[0547c22]  佛言金剛手無有阿闍梨。受行世法恒取快  樂。樂食酒肉葷辛之味者。若有阿闍梨樂修  相應之行者。乃真得名阿闍梨。金剛手汝聽
菩薩之行。我今說之。菩薩行者奉持戒法行  菩薩道。深信堅固志樂相應。住無分別無礙  之法。不行妄語殺生飲酒戲樂我人見等。如
是奉戒無有過失。此為阿闍梨所行菩薩之  行。若阿闍梨於一切事有所闕者。是於戒行  而闕於智。

[0548a02]  金剛手菩薩白世尊言。云何名智。佛言金剛  手對三界名智。金剛手白言世尊。云何名為  三界。佛言金剛手心即是三界。金剛手白言。
云何名心。佛言心者本無色相不可取捨。由  無色相遍行諸根。由行諸根遂著境界。譬如  獼猴遭於  罥  弶。心被境縛亦復如是。金剛
手復白佛言。三界者云何說。佛言金剛手。三  界者所謂貪界瞋界癡界。金剛手彼若無心  即無貪。若無貪即無瞋。若無瞋即無癡。

[0548a11]  復次金剛手菩薩。心無色相遍入六根。根境  相緣便成貪著。金剛手心行眼根見於違順。  於順起愛於逆生瞋。以心生瞋故即癡暗現
前。不能分別是可非可。無慚無愧不怖不懼。  由是之故造種種罪。惡業熾盛墮泥黎中。金  剛手若有著貪瞋癡。心垢過失被黑暗業種
種纏縛。此非菩薩阿闍梨行。若阿闍梨行於  菩薩相應之行。如玻胝寶清淨無垢。自性寂  靜智慧圓滿。如空中月無所障礙。然後發菩
提心堅固不退。以禪定印印於諸根令彼諸  根微妙無垢。使菩提分圓滿具足。然後用法  甘露水而常溉灌。以妙解脫風吹令增長。復
以住禪定印如息不出。觀自心上有大蓮花。  花上有滿月輪白光四照。復觀三昧印印於  中心。以此三昧印等。攝持三業不令散亂。但
少時間默然而住。然後却以真言及印而警  覺之。既覺悟已復放光明。為圓滿一切智智。  佛言所觀月輪三昧印心相善界。即是本尊  如來種子之智。

[0548b01]  復次眾生之心住十八界身。如彼蓮花花有  香氣。又金剛手如人以花熏土或熏他物。花  雖不見香氣即存亦復如是。金剛手真言種
子。依彼相應如解脫性。直至盡輪迴際種子  不斷。以智方便成種種相。又種子香攝受觀  想。阿闍梨身一向不退。能使阿闍梨攝受一
切有情行於救度。乃至於晝夜分亦不失時。

[0548b08]  金剛手菩薩白世尊言。云何名時。佛言金剛  手時有二種。云何為二。佛言一內二外。金剛  手言云何名為內外。佛言金剛手。我今為汝
說於外時。外時者以一晝夜分分為八大時。  以二小時為一大時。以四大時為一晝。倍此  為一晝夜是為八時。又金剛手以日月出沒
時及星出沒時。乃是持誦行人作息災增益  法時。當得一切意願成就。若於此時發精  進心行利樂者。一切魔障不敢侵近。若是作
忿怒法者。可用日午時及夜半時。若用餘時  者不獲意願。

[0548b19]  金剛手菩薩白佛言世尊。外時已說內時云  何。佛言金剛手。內時者此所謂合於微妙祕  密第一之說。即以菩提心相解脫之智。為於
有情說彼真言法。成就息災增益愛敬調伏  等事。於二時中能成就二種法。所謂相應成  就法及曼拏羅護摩法。得此成就如瑠璃寶。
應現色像一切無隱。悉皆成就亦復如是。金  剛手又以五息法盡彼餘時。一者日息。二者  月息。三者惹羅息。四者母祖吒息。五者妙香
息。先想日月二息行於身中。周流上下如燈  照室。黑暗除已快樂現前。如是照已住於腹  中。又想第三惹羅之息。如物流注向臍輪中。
或復左右旋轉。又想臍輪生一根本出生金  剛蓮華開敷圓滿。又想第四母祖吒息。如彼  王身無目。冥然住蓮華中。然想有王印在前。
復想日月之息行左右邊及彼上下。日住於  上月住於下。月光流波如注甘露。第五想妙  香息。自頂下循行於額面達於眉鬢。乃至於
眼及旋頸項。周遊不斷平正而住。金剛手息  者有情之命。五者假名分別。用此持心竟此  時分。或復為一切有情。以真言法圓滿成就
金剛界蓮華之心。竟其時分無障無礙。又或  了知一切妙法無相無用。圓滿一切有情菩  提之心。用此住心竟其時分。或作息災增益
敬愛調伏妙曼拏羅竟於時分。金剛手如是  內時種種諸法。我今說已汝今依行。若復依  行如是時者。自然安住樂生智慧。若愛樂智
慧。自然得一切法平等。得法平等已得身安  住。得身安住已得智安住。以安住智知菩提  心住處。知菩提心住處已。復得一切法殊勝
之智。以彼殊勝之智知於過去現在未來之  事。金剛手菩薩知彼智發生已。當須知彼眼  界相應之法。所為赤白等色長短麁細之相。
金剛手以如是智慧智。發生耳界得聞音聲。  所聞音聲如其義理了解能盡。金剛手如是  乃至鼻舌身意等法。以智慧智觀察了解皆
悉能盡。金剛手阿闍梨得智慧智。便能了知  賢聖第一之義。知彼賢聖第一義已。以智慧  智方便信解。得生真如之智。知彼真如智已。
乃得諸相具足。亦復得三十七道品圓滿得  知有情智慧智生。金剛手菩薩此阿闍梨。如  我於三界中為如來。具一切智智三摩地。令
諸有情得生於智亦復如是。復次金剛手阿  闍梨及諸行人持菩薩戒或比丘戒。要須遠  離身邪行過。唯於自夫自妻雖行世法猶如
服藥。所得三摩地智。亦復能令有情得住正  道。其阿闍梨具三界三摩地。得知有情智慧  智生。亦復能令有情智慧智生。

[0549a09]  金剛手菩薩白佛言。世尊云何名三摩地智  慧智方便有情等。

[0549a11]  佛言金剛手。菩薩三摩地智方便有情等者。  乃是有情。於諸根四大及與身口意。一向平  等不動。是等有情生彼三摩地。復次金剛手
彼智慧智方便。最能發生有情大祕密觀想。  遠離種種相信解如實真如妙三摩地。復得  自身行於正道。

[0549a17]  佛言金剛手。從我真如心智慧智方便三摩  地。生出金剛薩埵菩薩。金剛王菩薩。金剛愛  菩薩。金剛善哉菩薩。又於福德聚三摩地。出
生金剛寶菩薩。金剛光菩薩。金剛幢菩薩。  金剛笑菩薩。又復於智慧門三摩地。出生金  剛法菩薩。金剛利菩薩。金剛因菩薩。金剛
語菩薩。又於大精進三摩地。出生金剛業菩  薩。金剛護菩薩。金剛牙菩薩。金剛拳菩薩。  又於適悅心三摩地。出生金剛戲菩薩。金剛
鬘菩薩。金剛歌菩薩。金剛舞菩薩。又於真  如薰等三摩地。出生金剛香菩薩。金剛花菩  薩。金剛燈菩薩。金剛塗香菩薩。又於金剛
智三摩地。出生金剛鉤菩薩。金剛索菩薩。金  剛鎖菩薩。金剛鈴菩薩。又復於六波羅蜜智  慧三摩地起變化相圓滿菩提行。出生大慈
菩薩。佛眼菩薩。無能勝菩薩。白毫相菩薩。  孔雀明王菩薩。大隨求菩薩。又復有三摩地。  出生大平等智慧力八護世菩薩。所謂觀自
在菩薩。金剛手菩薩。慈氏菩薩。虛空藏菩  薩。普賢菩薩。文殊師利菩薩。除蓋障菩薩。  地藏菩薩。又復有觀自在菩薩部。以無數神
通。作變化相菩薩馬首大明王。及天人阿修  羅等。於大苦難中救度一切有情者。所謂白  菩薩。大白菩薩。摩摩吉菩薩。顰眉菩薩。含
嚩里菩薩。摩里支菩薩。聖祖拏菩薩。摩  秫  嚩  底菩薩。寶鬘菩薩。大光菩薩。最勝菩薩。及  最勝行菩薩。又復有金剛部。從金剛手菩薩
心中。出生如執金剛王。此等菩薩能施成就。  所謂摩摩吉菩薩。金剛拳菩薩嚩囉呬菩薩。  金剛鎖菩薩。金剛努底菩薩。金剛巘馱里菩
薩。金剛彌佉羅菩薩。復有彌佉羅菩薩。金剛  少尼菩薩。金剛波舍菩薩。金剛速菩薩。金  剛  秫  羅菩薩。金剛光焰口菩薩。金剛光明菩
薩。金剛鉤菩薩。金剛最勝莊嚴菩薩。復有  三祕密。生大力甘露軍吒利等大忿怒明王。  此等明王於三族中平等。又復有從金剛蓮
花部生。或從三摩地生。或從智慧中生者。作  敬愛調伏法等最上明王。所謂不動尊忿怒  大明王。無能勝忿怒大明王等。

[0549b27]  復次金剛手菩薩。此菩薩等於三摩地。或於  智慧或以方便。利益有情由如如來。出於  三界。

[0549c01]  金剛手。持金剛阿闍梨。或比丘或優婆塞等。  當遠離五罪信行三密。以三摩地起智慧方  便。教化有情令生信解。復入大難海中救度
有情。以智方便示於正道安住有情。使彼有  情不行邪道。

[0549c06]  金剛手若復阿闍梨行於世間。樂行世法種  種戲樂。及食諸辛酒肉之味。雖行世法而不  能染。何以故彼阿闍梨於三界中。以智染身
故世法而不能染。金剛手譬如三界中諸有  情等雖行世法。具種種信解依三摩地。能於  世間為諸有情而作利益。

[0549c12]  復次金剛手非有阿闍梨修行持戒修相應行  者。不能令有情安住無上之智。

[0549c14]  金剛手言如是如是阿闍梨。修行持戒當得  無上之智。金剛手別解脫戒經法。設有比丘  發大勤力修行。而自不能得阿耨多羅三藐
三菩提。何況令他有情得無上菩提。

[0549c18]  佛言金剛手譬如有人及蚊虻等。盡其力分  以手足。擊須彌山終不能損。金剛手若依別  解脫戒修行比丘。終不能得無上之智。

[0549c21]  復次金剛手。若有比丘或俗人。奉行祕密教  為阿闍梨。能令一切有情。生正等正覺種子  者。其比丘比丘尼優婆塞優婆夷。尊重恭敬
供養云何。金剛手如我如來在三界中。汝如  是供養。

一切如來大祕密王未曾有最上微妙大曼拏  羅經卷第二

* * *

【經文資訊】大正藏第 18 冊 No. 0889 一切如來大祕密王未曾有最上微妙大曼拏羅經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
