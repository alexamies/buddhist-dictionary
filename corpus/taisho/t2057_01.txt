大唐青龍寺三朝供奉大德行狀
[0294c19]  先師諱惠果和尚。俗姓馬氏。京兆府萬年縣  歸明鄉人也。幼年九歲。便隨聖佛院。故三朝  國師內道場持念賜紫沙門諱曇貞和尚。立
志習經。至年十七。為緣和尚。常在內道場。持  念不出。乃於興善寺三藏和上。求授大佛頂  隨求等真言。秊十九。三藏邊教授灌頂散華。
得轉法輪菩薩。和上云。我於南天竺國。散花  得此尊。如今無異。異於吾後。弘傳總持大教。  如我無異。又大曆八年。三月上旬。勅於慈
恩寺。置方等道場。聖佛院和上。奉慈恩寺  勅。置方等道場微僧有二童子。年滿二十。堪  授具戒。未敢專擅與出家剃頭。伏乞聖慈。許
臣歸寺。與二童子。并授戒衣鉢。　勅賜刀一  口。於青龍大佛殿前。授　勅與和上二童子剃  頭。賜袈裟衣鉢各兩副。度官告住寺。天使和  上送至慈恩寺訖。却入內謝
勅。臣一界微  僧。謝聖慈賜與二童子出家授戒。衣鉢剃刀。  官告及天使送至慈恩寺道場。授戒處訖。微  僧不勝頂賀。授戒訖。秊二十二。又於無畏三
藏和上弟子玄超和上邊。求授大悲胎藏毘  盧遮那大瑜伽大教。及蘇悉地大瑜伽法。及  諸尊瑜伽等法。一一親垂旨授。又於大興善
寺三藏和上邊。求授金剛頂大瑜伽大教王  經法。諸尊瑜伽密印。親承指示。先師在內所  得。恩賜等盡將奉上三藏和上。充授法之恩。
每於閣下。節食邀期。時念凡經數遍。年二十  五。特奉恩旨詔命入內。於長生殿。當時有勅  喚。對問。師有何功効。夾天云。微僧未有功  効。奉
勅便誠當時。喚童子八人。考召加持  恩命所問。盡皆成就轉瓶合竹。并得成就。  帝乃大喜。至大曆十年。於當寺。別　勅賜
東塔院一所。置毘盧遮那灌頂道場。七僧持  念。至大曆十一年。加持代宗皇帝。應時便差。  勅賜紫衣一對。口奏不敢受。應時却進。勅
云。朕已賜師紫衣。何得不受。奏云。一界微  僧。賜紫不勝頂荷。即合便受。伏緣和上先皇  賜紫。弟子不合與師齊。帝云。師大孝。是朕之  錯。
勅云。他宗異姓上。存遵奉孝敬之心。於  此以後。堪為國師。遂賜褐衣一對。奉　勅加  持。花陽公主。三日得差。後於申未之問。公主  忽然不語。
皇帝與宮人等。一向前。和上奏  云。時熱。望階下與宮人等。暫向微僧加持即  令得差。其公主便差。言詞分明。皇帝大悅。賜  絹一百匹。衣一對。謝
勅。臣一界微僧。謝聖  慈賜絹及衣。不勝頂賀  (三日口奏移公主)  大曆秊中。  所有恩賜錢物。一千餘貫。盡修塔下功德。大
曆十三年。奏請前後兩度巡南臺。依師所奏。  和上於觀音臺。持念。夜久之間。大聖觀音。於  大月輪中。現大身相。光明由如白日。祥雲皎
潔。同時數百千人。遙共瞻禮。大曆十三年。  勅長生殿內道場三朝傳法灌頂歿故三藏和  上。　勅語惠果。三藏和上歿後。將為佛法無
去時。聞師學得大法。總在緣國事□和上所  邊。授得念誦法門。多有廢忘。他日降舉問道。  即是師位。大曆十三年十月十五日。高李憲
誠宣。建中年初。有訶陵國僧辨弘。從本國。將  銅鈸一具。奉上聖佛院。螺兩具。銅□瓶四。□  奉上和上。充供養。求授胎藏毘盧遮那大法。
建中二年。新羅國僧惠日。將本國信物。奉上  和上。求授胎藏金剛界蘇悉地等。并諸尊瑜  伽三十本。已來授訖。精通後時。却歸本國。廣
弘大教。精誠絕粒持念。悉地現前。遂白日冲  天竺國王宮中瞻禮。求乞其法。空中□言西  大唐國。有祕密法法有青龍寺。同年新羅國
僧悟真。授胎藏毘盧遮那及諸尊持念教法  等。至貞元五秊。往於中天竺國。大毘盧遮那  經梵夾餘經。吐藩國身歿。當院弟子僧義明。
義滿。義澄。同時於和上。求授毘盧遮那胎藏  蘇悉地等經三十本。貞元五年。奉　勅於當  寺大佛殿□。令七僧祈雨。第七日夜雨足各  賜絹一束。茶十串表謝。奉
勅於右衛。龍迎  真身入內。貞元六年四月□曰。奉　勅令僧  惠果入內。於長生殿。為國持念。在內七十餘  日。放歸。每人賜絹三十匹。茶二十串。後乃分
番上下。□賜四時衣物。三節料。當年杜相公  黃裳韋相公親詣受灌頂。學持念。再奏請巡  臺。奉　勅宜依。充觀音寺大德。貞元九秊。後
至十三秊。義恒。義一。義政。義□。義操。義雲。  智興。義慜。行堅。圓通。義倫。義播。義潤。俗弟  子吳殷。開丕等。約五十人學法。貞元十四年。
五月大旱。五月上旬。奉　勅祈雨。七日。在內  道場。專精持念。祈雨日足。　恩賜絹一束。茶  十串。謝。臣僧等。素無功行。天降甘雨。皇帝
感化。僧等謝絹及茶。不勝頂賀。貞元十五年。  八月下旬。加持皇太子。三日得差。各賜絹二  十匹吳綾五十匹。茶二十串。臣等一界微僧。
謝聖慈賜綾絹及茶。不勝頂賀。十六年冬十  一月十六日。神威軍焦護軍。請和上軍宅供  養。并和上寫真。裝飾送院。十八年。和上得疾
漸重。進狀請退。恩命放歸。且令寺將息。　朕  意欲存終始。贊即不得。其年八月中旬。捨衣  鉢。付屬義明等七人授用。貞元十九年。日本  國僧空海。奉
勅將摩衲及國信物五百餘  貫文。奉上和上。盡將修飾道場供養。求授大  悲胎藏金剛界。并諸尊瑜伽教法。經五十本。  登時見境界梵阿字日月輪。現入口中。貞元
二十一年。八月五日。改為永貞元秊。十二月  十五日。北首掩終。至元和元年正月十七日。  弟子道俗約千餘人。送葬。至孟村龍原大師
塔側。厥後至寶曆二年八月二十一日。義一。  深達。義丹。滻川之側。表藺村。建塔移葬。開  成四年。正月十三日。日本國僧圓行。將法衣  信物。

[0296a06]  (寫本批云)

[0296a07]  承安元年  (大歲辛卯)  八月二十五日戌剋書畢

[0296a08]  中川本也

[0296a09]  觀應元年九月晦日。於東寺西院僧坊。書  寫之訖。為一具抄中以足之也。

[0296a11]  大法師跋他羅摩抳

[0296a12]  一校了文字多誤

[0296a13]  明曆四年  (戊戌)  姑洗中旬加修復畢不可及外  見也  (改杲快)

[0296a15]  權少僧都　了深

* * *

【經文資訊】大正藏第 50 冊 No. 2057 大唐青龍寺三朝供奉大德行狀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
