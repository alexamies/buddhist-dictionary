八大菩薩曼荼羅經
開府儀同三司特進試鴻臚卿肅國  公食邑三千戶贈司空諡大鑒正號  大廣智大興善寺三藏法師不空  奉　詔譯

[0675a25]  如是我聞。一時薄伽梵。住補怛落伽山聖  觀自在菩薩宮殿。與百千俱胝那庾多菩薩  前後圍遶。爾時眾中有一菩薩。名曰寶藏月
光。從座而起整理衣服。偏袒右肩曲躬合  掌。白言薄伽梵我有少疑。唯願如來聽許諮  問。於是寶藏月光菩薩言。若善男子善女
人。作八曼荼羅者云何建立。復依何法起  無量福。令修行者速證菩提。爾時如來讚寶  藏月光菩薩言。善哉善哉善男子。能問如是
甚深之義。而為利益無量無邊有情與安樂  故。及能淨除三惡趣故。為證無比無上智故。  汝今善聽。若諸有情纔聞此密言者。得長壽
樂。善男子有八曼荼羅。是八大菩薩甚深法  要。若有有情。依法建立此八曼荼羅一遍者。  所有十惡五逆謗方等經皆悉銷滅。一切所
求義利勝願悉得成就。即說如來密言曰。

[0675b12]  唵摩訶尾囉娑嚩  (二合引)  賀  (引)

[0675b13]  即曼荼囉中。想於如來真金色身。三十二  相坐蓮華臺。次說觀自在菩薩密言曰。

[0675b15]  吽纈唎  (二合)  郝鉢納麼  (二合)  室哩  (二合)  曳娑  嚩  (二合引)  訶

[0675b17]  即想曼荼羅中。聖觀自在赤色身。左手持  蓮華右手施願。頭冠中有無量壽如來。次說  慈氏菩薩密言曰。

[0675b20]  每訶哩爾娑嚩  (二合引)  訶

[0675b21]  於觀自在菩薩後。想慈氏菩薩。金色身左手  執軍持右手施無畏。冠中有窣堵波半跏坐。  次說虛空藏菩薩密言曰。

[0675b24]  阿  (引)  孽婆也　娑嚩  (二合引)  訶

[0675b25]  於佛背後。想虛空藏菩薩。左手持寶安於心  上。右手施流出無量寶。

[0675b27]  次說普賢菩薩密言曰。

[0675b28]  纈唎  (二合)  惹也娑嚩  (二合引)  訶

[0675b29]  虛空藏菩薩左邊。想普賢菩薩。戴五佛冠金  色身。右手持劍左手施願。半跏而坐。

[0675c02]  次說金剛手菩薩密言曰。

[0675c03]  唵鑁囉嚩娑嚩  (二合引)  訶

[0675c04]  於如來左邊。想金剛手菩薩。右手執金剛杵  左手安於胯。戴五佛冠。身青色半跏而坐。

[0675c06]  次說曼殊室利菩薩密言曰。

[0675c07]  室利  (二合)  闍  [口*藍]  誐娑嚩  (二合引)  訶

[0675c08]  於金剛手菩薩前。想曼殊室利童真菩薩。五  髻童子形。左手執青蓮花。花中有五股金剛  杵。右手作施願。身金色半跏而坐。

[0675c11]  次說除蓋障菩薩密言曰。

[0675c12]  匿伐囉拏娑嚩  (二合)  訶  (引)

[0675c13]  於曼殊室唎菩薩右。想除蓋障菩薩。金色  身。左手持如意幢。右手施願半跏而坐。

[0675c15]  次說地藏菩薩密言曰。

[0675c16]  乞灑  (二合)  訶囉惹娑嚩  (二合引)  賀  (引)

[0675c17]  於如來前。想地藏菩薩。頭冠瓔珞面貌熙怡  寂靜。愍念一切有情。左手安臍下拓鉢。右  手覆掌向下。大指捻頭指作安慰一切有
情想。此八大菩薩曼荼羅供養觀行法。若善  男子善女人。受持此八曼荼羅經。一切業障  悉皆銷滅。速證無上正等菩提。

[0675c23]  佛說是經已諸大菩薩及聲聞眾。一切天龍  八部聞佛所說歡喜奉行。

[0675c25]  八大菩薩讚。

圓寂宮城門　　能摧戶扇者  
諸佛法受用　　救世我頂禮  
自手流清水　　能除餓鬼渴  
三界如意樹　　頂禮蓮華手  
大慈水為心　　能息瞋恚火  
頂禮慈氏尊　　能斷欲弓弦  
虛空藏妙慧　　虛空寂靜尊  
生死流解脫　　頂禮佛心子  
無邊有情惑　　能息無益心  
普賢我頂禮　　善逝上首子  
塵勞盡僮僕　　超勝摩羅軍  
頂禮金剛手　　能說一切明  
頂禮妙吉祥　　持妙童子形  
舒遍智慧燈　　攘奪三界冥  
一切除蓋障　　是故我頂禮  
無盡智慧尊　　能生無竭辯  
如地諸有情　　所依一不斷  
堅慧悲愍藏　　地藏我頂禮  
此真善逝子　　讚揚所獲福  
以此諸有情　　如彼成讚器

八大菩薩曼荼羅經

[0676a18]  此中八位文錯今依衡函尊勝佛頂念誦  法中所明方位而正之云。

* * *

【經文資訊】大正藏第 20 冊 No. 1167 八大菩薩曼荼羅經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
