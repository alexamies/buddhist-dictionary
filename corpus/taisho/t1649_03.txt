三彌底部論卷下
失譯人名今附秦錄

[0469b05]  如是所說。有人生陰處。捨五陰受中陰五陰。  問曰。云何知有中陰。

[0469b07]  曰。何所疑。答曰。有諸部說無中陰。何以  故。道處不說故。

[0469b09]  佛語舍利弗。地獄我知人往地獄。我亦知可  往地獄道。我亦知乃至眾生往到涅槃。我亦  知佛不說。我知中間有不說。我知眾生往中
間有。不說道可往中間有。如是。

[0469b13]  彼諸部見。佛此修多羅中不說。是故見無中  陰。

[0469b15]  復次生處。佛不記故。生五處佛悉記。如佛記  調達應入地獄。記都提婆羅門生畜生處。記  姑羅柯生餓鬼處。記給孤獨氏生天。記儴佉
王生人處。如是等記。不記一人生中間有。

[0469b19]  彼諸部見。佛不記五生處。是故諸部見無中  間有。

[0469b21]  復次佛說業故。此業應受地獄。此業應受畜  生餓鬼人天五道。如是等五道生處。佛說業  中間有。佛不說業。是故彼諸部見。無中間有。
如是。

[0469b25]  復次佛說此定。是實有五道故。此是地獄畜  生餓鬼人天等。不說此定是中間有。彼諸部  見。佛不說定中間有。是故諸部見。無中間有。
如是。

[0469b29]  復次生無間故。

[0469c01]  佛言。人造五逆罪。身壞直入無間地獄。若有  中間有者。佛不應說直入無間地獄。

[0469c03]  彼諸部見。佛說直入無間地獄故。是故諸部  見。無中間有。如是。

[0469c05]  復次無定故。

[0469c06]  若死生有處。是其中間名為中間有者。中間  有於生有處。其間復應有中間有。是故諸部  見無中間有。如是。復次無用故。言有中陰者。
此言無用。何以故。中間有處無長短壽。病不  病亦無。受苦不受苦業亦無。愛不愛色聲香  味觸亦無。服飾莊嚴亦無。是故若言有中間  有者。此言無用。

[0469c13]  復次同法生不同法生故。若中間有共生一  法者。是其生有。非是中間有。若不同法生  成別道名。如八正道。如是同法不同法成
過。是故無中間有。如是。

[0469c17]  復次不說相故。佛說有五道相。中間有相。佛  不說。

[0469c19]  彼諸部見不說相故。是故無中間有。如是。

[0469c20]  復次自身生故。佛說有眾生。從其身落無間。  一念中受生。

[0469c22]  佛說一念受生。不說中間有處可生。

[0469c23]  彼諸部見。一念從其身落受生。是故無中間  有。如是。從因等故。

[0469c25]  諸部見無中間有如是此說受五陰中間有處。  是諸部執滅中間有。

[0469c27]  問曰。若為遣所執。若為因成有中間有。曰聽  今所說。如諸部所執滅中間。有欲令是因還  有中間有。

[0470a01]  難曰。如諸部所說。五道處不說故無中間有。  答曰。不說五道處乘故。是故佛不說中間有。  非是無中間有故。如從此城往彼城。不說乘
應至彼處不可。以不說乘。應至彼處言無乘。  中間有亦如是。

[0470a06]  復次如諸部所說。生處。佛不說故。無中  間有。

[0470a08]  不住處故。佛不記中間有。是處眾生命根苦  樂法非法交關勝處。是佛所記。是故佛不記  中間有。

[0470a11]  復次如諸部所說。佛說業故無中間有。  是人積聚造業應受六道生。色界無色界。是  其所向道。以此業成中間有。乘至受生。是故
佛不說中間有業。佛不說中間有業故。是故  無中間有。不應爾。

[0470a16]  復次如諸部所說。佛說此定是實有五  道故。無中間有應說不說故。如佛語葉波國  人。應多有所告而我不說。不可以佛不定說
故。言無法可說。是故佛不定說中間有故。  是故不可說無中間有。可知。

[0470a21]  復次如諸部所說。生無間故無中  間有。斷異道故。佛說無間。是故不可說  無中間有。

[0470a24]  復次如諸部所說。無定故無中間有。如  佛所說有中間禪非是不定。如第一第二禪  是其中處。佛說有中間禪。中間禪中佛不說
更有中間禪。如是應知。中間有非不定。

[0470a28]  復次如諸部所說。無用故無中間有。應  到彼故。有用用中間有故往彼受生。是  故中間有非無用。

[0470b02]  復次如諸部所說。同法生不同法生故。  無中間有。

[0470b04]  二處生故生中間有處往受生處此二處同法  不同法。云何同法。同界故。云何不同  法。乘與生處異故。是故不可言無中間有。

[0470b07]  復次如諸部所說。不說相故。無中間有。  多論處不應說此語。若佛說有中間有生多  論處。不應間有中間有無中間有。是故不可  說無中間有。

[0470b11]  復次如諸部所說。自身生故。無中間有。  未生彼故。是其身應生彼。而未至生中間有。  成生從種類中落受空處中間有。自見其身
細微細滑。如在地無異彼。隨愛制故。依願樂  其身。是故以此語不斷中間有。

[0470b16]  有中間有。何以故。斷間故。

[0470b17]  如佛語摩樓柯子。是時汝見聞覺知而已。汝  爾時不在彼世界不在此世界。不在中間處。  是名苦盡。我等見佛遣中間處。是故有中間  有。

[0470b21]  復次有中間有。如佛說跋蹉耶那修多羅。爾  時佛語跋蹉耶那。捨此身未生彼處。是時意  生身愛取合故。我說名為眾生。我等見佛說
跋蹉耶那修多羅。是故有中間有。

[0470b25]  復次有中間有。中間入涅槃故。

[0470b26]  佛語諸比丘。五種人名龍駒馬。何等五種人。  中間入涅槃是名第一人。生入涅槃是  名第二人。行入涅槃是名第三人。不行
入涅槃是名第四人。上行入涅槃是名第五  人。

[0470c02]  我等見佛說中間入涅槃故。是故有中間有。

[0470c03]  復次身不至故。識無身不至彼。

[0470c04]  我等見身不至彼。是故有中間有。

[0470c05]  復次天眼力故。佛言。我天眼見眾生落生。  如是一切。若無中間有者。佛不說我天  眼見眾生落生。我等見佛說。天眼見眾
生落生。是故有中間有。

[0470c09]  復次如佛說揵闥婆處。故。佛言。三處合  時。然後度入胎。何等三處合。

[0470c11]  父母和合揵闥婆來至前立。三事合時。然後  度入胎。是名三處合。若無中間有。佛不說揵  闥婆處。

[0470c14]  我等見佛說揵闥婆處。是故有中間有。復次  得相關故。柯羅羅作本。乃至老無中間色得  相關。我等見得相關故。應有道度處從死有
受中間有。應有相關可成。

[0470c18]  復次稻苗譬故。從稻生苗從苗生稻。是  色定法何等為稻。前生有為稻。何等為  苗。中間有為苗。

[0470c21]  又生有為稻。

[0470c22]  我等見稻苗譬故。是故有中間有。

[0470c23]  復次光明世間故。如阿難所說。我聞世尊為  菩薩時。從兜率天上。憶念智明下降母胎。是  時一切世界光明普照。菩薩是時在中間有
處光曜遍照。然後入胎。我等見光明世間故。  是故有中間有。

[0470c28]  復次人欲受生轉變故。是人是其可往  道近其邊。其人欲受生心轉變。不轉變不受  生。如人從般稠摩偷羅國落。還從中生。何以
故。不見異生道故。無轉變。若無中間有不成  轉變。不應見其所往道。是其所依處是處見  其所往道。如天眼見遊空如神通。我等見人  欲受生轉變故。是故有中間有。

[0471a06]  說曰。如前所說。斷間故有中間有。

[0471a07]  斷三縛故是。是時三處中是處斷三縛無此。  無此有何義。曰不著內門無彼。無  彼有何義。曰不著外門。不著中間。不著  中間有何義。

[0471a11]  曰不著六識。是佛所說不明中間有。

[0471a12]  復次如前所說。跋蹉耶那修多羅故。

[0471a13]  說三界故。佛已說三界。捨此身有  何義。

[0471a15]  曰捨欲界。未生彼有何義。曰未生  色界。是時有何義。曰生色界。意生  身。愛取合有何義。曰著禪味愛相  合。是佛所說。不明中間有。

[0471a19]  復次如前所說。中間入涅槃故。

[0471a20]  行過去。若說中間入涅槃者。成生中間有。  恐如是行入涅槃者。成生共勇猛。是語不應  不明中間有。

[0471a23]  復次如前所說。身不至故。曰影現摸像如人  映井面像影現。如死受生處。如是不明中間  有。

[0471a26]  復次如前所說。天眼力故。曰細道  故。有道細微餘人不能見。天眼力樂見是故  說天眼力。不明中間有。

[0471a29]  復次如前所說。如揵闥婆處故。曰向道  故。是人先造善惡道臨死時。隨善惡業道向  其人。曰。是故佛說揵闥婆處。不明中間  有。

[0471b04]  復次如前所說。得相關故。曰何故  如汝言。從此死有生中間有。相關如我從死  有受生。有相關不明中間有。

[0471b07]  復次如前所說。稻苗譬故。曰道不  勝故。何以故。稻苗為譬。道成不勝。何以  故。稻性生苗。既生苗已。復能生稻。從人落起
中間有。不能生人而已。是故此譬殊險。不明  中間有。

[0471b12]  復次如前所說。光明世間故。曰間  過故。此語阿難已說言。我聞世尊。為菩薩得  阿耨多羅三藐三菩提時。光明照曜一切世
間。恐如是。如此曜照。在菩薩成佛中間  光明。非成佛時。光明此語不應。不明中間有。

[0471b17]  復次如前所說。人欲受生轉變故。曰夢  見故。如人夢在般稠摩偷羅國。倚見摩  偷羅。北界所領國。如是無中間有。

[0471b20]  人欲受生轉變亦如是。不明中間有。

[0471b21]  難曰。若無中間有者。佛不應說。告諸比丘。如  二屋多有門戶。唯一大本門有一人立。守此  門見人出入。如是我以天眼見眾生落生。

[0471b24]  若無中間有。與修多羅所說相違。若以天眼  見眾生往還。應無眾生可見。

[0471b26]  復次若無中間有者。不應從人落生餘道。何  以故。此生滅時。是其生異處如是。

[0471b28]  若無中間有。天眼不應知。此人造善惡業生  善惡道。不應知。佛前已說。我以天眼見  眾生落生。如是一切。

[0471c02]  是。故我見從人落有處可依受生。是故我見  定有中間有。中間有既定。我今更有所說。

[0471c04]  問曰。如上所說有人捨五陰生有處。受五陰  中間有處彼人若為。

[0471c06]  答曰。人初凡夫未厭欲界五陰具足五界受  柯羅羅處。彼柯羅羅處無空界。彼處有二  門。身門意門。化生處在六界六門。彼化
生處不聾不盲如是應可知。有九善根  不善根。於三界七見諦煩惱七思惟煩惱。如  是十四九十八使煩惱。在三界五種如是。第  二凡夫離欲界生無想天。處受二陰五界五
門。彼處無合陰。依意界門下彼處有如厭離。  欲界應知。

[0471c15]  第三凡夫。厭離色界。從色界下生欲界。

[0471c16]  問曰。如從無色界落。昔所造業與禪定合色  界處生有想天處。何以故。不如是。前所  造業。共無想三摩提合。從無色界落生無想
天處。如是。

[0471c20]  答曰。以是故無處可說從無色界落生無想  天處。是故應思惟。在此欲界毀想。生  色界無想天。如是別有處毀欲毀覺毀喜毀
樂。從無色界落生色界有想天處。如是別有  處毀想。從無色界落生色界無想天處。

[0471c25]  如所說言。餘人生勝處可說應當知。如是從  無色界落生色界無想天。無處說應可知。  難曰。有想三摩提處業相異。無想三摩提
處業相異。是故覓說處可知。第四阿羅  漢。問曰如是人欲受生轉變故。復無道  故。無人不受生。何以故。作此說斷九十八使。  無人受使生處。如是。

[0472a03]  答曰。三有。生有業有死有是名三有。此  中生有所說。

[0472a05]  第五。二人一人七死七生。須陀洹一人斯陀  含。

[0472a07]  第六一人中間入般涅槃。

[0472a08]  第七二人一人生已入般涅槃一人行入般涅  槃。

[0472a10]  如是第八不行入般涅槃。

[0472a11]  無色界。此示面而已。不具足說。如是人處所  說。一切凡夫不執。

[0472a13]  十三種人可作。云何十三人。

[0472a14]  第一凡夫未厭欲界。第二凡夫厭欲界。  第三凡夫厭色界。第四七死七生。  第五斯陀含。第六家家斯陀含。第
七一間斯陀含。第八厭欲界阿那含上  生。第九三人生已入涅槃行入涅槃不  行入涅槃。第十中間入涅槃。第十  一厭色界上生。第十二生行入涅槃。
第十三阿羅漢。如是。彼第一凡夫二種  生善處惡處。第二凡夫二種生欲界色  界。

[0472a24]  第三凡夫。三種生欲界色界無色界。

[0472a25]  世尊聲聞未厭欲界有二種。生人天二  處。厭欲界有二種。生欲界色界。

[0472a27]  厭色界三種。生欲界色界無色界。如是  阿羅漢三種。生欲界色界無色界。彼凡  夫未厭欲界五陰處。一切具有五陰界處八
種。曰云何爾。答欲界一切中間有  處。五陰六界六門。是故作中有驗竟。生  有。我等今說。有人捨六界生有處。受六界生  有處。復捨六界受六界生有處如是。

[0472b05]  第二捨五界生有處。六六界生有處如是。

[0472b06]  第三捨六界生有處受五六界如是。

[0472b07]  第四捨六受六五如是。

[0472b08]  第五捨五受五六如是。

[0472b09]  第六捨五受六五如是。

[0472b10]  第七捨六受五五如是。

[0472b11]  第八捨五受五五如是。

[0472b12]  彼第一云何。從具足根體有落。

[0472b13]  從化生有度化生有。

[0472b14]  第二從柯羅羅阿浮陀伽那肉團落。從化  生有度化生有。

[0472b16]  第三從具足根體有落。從柯羅羅等度  化生有。

[0472b18]  第四從具足根體有落。從化生有度柯  羅羅。第五從柯羅羅等落。從柯羅羅等  度化生有。

[0472b21]  第六從柯羅羅等落。從化生有度柯羅  羅。第七從具足根體有落。從柯羅羅等  度柯羅羅。

[0472b24]  第八從柯羅羅等落。從柯羅羅等柯羅  羅。如是門處八種。

[0472b26]  善根處。第一一切處九。

[0472b27]  第二無人捨善根生有處。受九九生有處如  是。復從地獄從斷善根有落。從共  善根有落。從共善根有度共善根有。

[0472c01]  如是應作第五五種。無第七第八。

[0472c02]  有諸師說。唯斷善根人。從地獄復生地獄。是  故八種可作如是不善根處。使處一種。

[0472c04]  厭欲界五陰處。第一一切五。

[0472c05]  第二捨二陰生有處。受五生有處。

[0472c06]  如此復有人從無想天。有落從有想天有度  有想天。有如是五種應作。

[0472c08]  有諸師說。如如是逐先所作業。積聚與禪  定。合復復無間生。有想天處。

[0472c10]  如是逐先所作業。積聚無想定。合復復無間  生無想天處。是故八種可作如是。

[0472c12]  如是界門處共二門四種。云何四種。捨  六入生有處受。六二如是。

[0472c14]  第二種捨六受五二。

[0472c15]  第三捨五受六二。第四捨五受五二。從  前說應可知。以是故凡夫胎處不至厭。  是故四種可作。如是。共善根共不善根
共。使。第五可作五種。無第七第八。

[0472c19]  厭色界陰處五種。如是。共六界五種云  何二種共五若為。答有人捨一界生有  處。受一五生有處。捨六受一五如是。共入七  種。共二入二種。

[0472c23]  如是。善根處不善根處。使處十一種。七死七  生五陰處。一切五。界處門處。五種善根  等處。一種。

[0472c26]  如是。斯陀含不善根處。一切七。

[0472c27]  使處。一切十長家家。

[0472c28]  陰處。一種。界門處。八種。善根等處。  如斯陀含。一間。陰處。一種。界門處。  四種。善根處。一種。不善根處。使處
斯陀含二種。厭欲界陰處。一種。界門處。  二種。上生善根等處。一種。行成等  二種如是。厭色界。

[0473a05]  阿羅漢五陰處。二種。界門處。三種善根  處。三種。不善根處。使處四種。如是中  間有處。應當知。

[0473a08]  如是。初有處。第二有處。未離欲。

[0473a09]  第三處。離欲。初有處。離欲。

[0473a10]  第二第三處。離欲。如是。應當知。

[0473a11]  如是共十八界。十二門有漏陰如是。應當知  如是陰展轉共因緣起。是故若欲除陰滅陰。  因當勤正精進如法修行。

[0473a14]  依說論竟。

三彌底部論卷下

* * *

【經文資訊】大正藏第 32 冊 No. 1649 三彌底部論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
