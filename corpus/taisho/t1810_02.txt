尼羯磨卷中  (出《四分律》)
西太原寺沙門懷素集

◎

攝物篇第十

[0547a07]  攝時現前施法  (律言：自今已去，不應於一切時春夏冬求索夏衣；又不應此處安居，餘處受夏
衣分。又有在異住處結夏安居已，復於餘處住，彼不知何處取安居物？佛言：「聽住日多處取。若二處俱等，聽各取
半。」又云：眾僧得夏安居衣，僧破為二部。佛言：「應數人多少分。若未得夏衣、若得夏衣，僧破二部，亦數人分。」此  等為施現前，分並無法爾。)

[0547a11]  攝非時現前施法  (有得施衣，不知云何？佛言：「聽分。當數人多少分，若十人為十分，乃至
百人為百分；好惡相參分。不應自取分，使異人取。不應自擲籌，使不見者擲籌。」此既數人，亦無分法。)

[0547a13]  攝時僧施法  (若諸居士施安居物，不簡異處，隨施應分，於得物處有安居勞，縱身不在，開屬授取。律
言：若一比丘安居，大得僧夏安居衣物，彼比丘應作心念言：)  此是我物。  (其羯磨對首法，准同非時僧施，  更無異，故不出。)

[0547a16]  攝非時僧施差分物人法  (若有住處，現前僧得可分衣物。律言：聽分。分時，有客
數來，分衣疲極。應差一人令分，此人應具五法，五法如上。應如是作。)

[0547a17]  大姊僧聽！若僧時  到，僧忍聽，僧差某甲比丘尼，為僧作分物人。  白如是。

[0547a19]  大姊僧聽！僧差某甲比丘尼，為僧作  分物人。誰諸大姊忍，僧差某甲比丘尼為僧  作分物人者默然，誰不忍者說。僧已忍差某
甲比丘尼為僧作分物人竟。僧忍，默然故，是  事如是持。  (為僧分粥、分小食、佉闍尼、差請會、敷臥具、分臥具、分浴衣、可與、可取、差比丘尼等使，一切亦
如是。有五法為僧分粥入地獄如箭射，謂有愛等；有五法分粥生天如箭射，謂不愛等。乃至差沙彌尼使亦如是。)

[0547a25]  付分衣人物法  (既差人已，應須付物。作如是付。)

[0547a25]  大姊僧聽！此住  處若衣、若非衣，現前僧應分。若僧時到，僧忍  聽，僧今與某甲比丘尼，彼當與僧。白如是。

[0547a27]  大  姊僧聽！此住處若衣、若非衣，現前僧應分；僧  今與某甲比丘尼，彼當與僧。誰諸大姊忍此  住處若衣、若非衣，現前僧應分；僧與某甲比
丘尼，彼當與僧者默然，誰不忍者說。僧已忍  與某甲比丘尼，彼當與僧竟。僧忍，默然故，是  事如是持。
(作此法已，准人等分。式叉摩那及沙彌尼，若和合，等分；若不和合，二分與一；又若不和，三分  與一；又若不與，不應分。僧伽藍人，四分與一；若不與，不應分。)

[0547b06]  四人直攝物法  (若但四人，不成差付，直作攝法。應如是作。)

[0547b06]  大姊僧聽！此  住處若衣、若非衣，現前僧應分。若僧時到，僧  忍聽，今現前僧分是衣物。白如是。

[0547b08]  大姊僧聽！  此住處若衣、若非衣，現前僧應分，今現前僧  分是衣物。誰諸大姊忍此住處若衣、若非衣，
現前僧應分，今現前僧分是衣物者默然，誰  不忍者說。僧已忍今現前僧分是衣物竟。僧  忍，默然故，是事如是持。  (作羯磨已，分法如前。)

[0547b14]  對首攝物法  (若有三人，彼此共三語受。應作是言：)

[0547b14]  二大姊憶念！此住  處若衣、若非衣，現前僧應分。此處無僧，此是  我等分。  (三說。二人亦爾，分法如前。)

[0547b17]  心念攝物法  (若有一人，應心念言：)

[0547b17]  此住處若衣、若非衣，現  前僧應分。此處無僧，此是我分。  (三說。分法如前。)

[0547b19]  攝二部僧得施法  (爾時有異住處二部僧多得可分衣物，時比丘僧多，比丘尼僧少。佛言：
「應分作二分。若無比丘尼，純式叉摩那，亦分二分；及純沙彌尼，亦分二分；若無沙彌尼，僧應分。若比丘少，比丘尼
多，亦分二分；若無比丘，純有沙彌，亦分二分；若無沙彌，比丘尼應分。」分二分已，各至本處，作羯磨等三法分  之。時僧得施亦爾。其二部現前施，並數人分。)

[0547b23]  攝亡比丘尼物法  (律言：分僧園田果樹，又分別房及屬別房物，又分銅瓶、銅盆、釜鑊及
諸重物，又分繩床、木床、坐蓐、臥蓐、枕，又分伊梨延陀、耄羅、耄耄羅、  氍  毺，又分車輿、守僧伽藍人，又分水瓶、澡鑵、錫
杖、扇，又分鐵作器、木作器、陶作器、皮作器、竹作器。佛言：「不應分，屬四方僧。  氍  毺（廣三肘，長五肘，毛長三指）、剃刀、衣、
鉢、坐具、針筒、盛衣貯器、俱夜羅器，現前僧應分。」先作此簡，然後作法。)

[0547b27]  看病人對僧捨物法  (時看病人持物，僧中具儀捨云：)

[0547b27]  大姊僧聽！某  甲比丘尼，此  (若餘處亡，云彼)  住處命過，所有衣鉢、坐具、  針筒、盛衣貯器
(此隨現有六物作法，若有闕者，應除。又若物類眾多，此言攝不盡者，應言  「若衣、非衣」)  ，此住處現前僧應分。  (三說。)

[0547c03]  賞看病人物法  (律言：僧問瞻病人言：「病人有囑授不？誰負病者物？病者負誰物？」有五法應
與看病人物：一、知病人可食、不可食，可食能與；二、不惡賤病人大小便唾吐；三、有慈愍心，不為衣食；四、能經理湯
藥乃至差、若死；五、能為病人說法，令病者歡喜，已自於善法增益。有是五法，應取病人衣物。其鉢等物，隨現  有者賞；無者，不得將餘物替。應如是賞。)

[0547c07]  大姊僧聽！某甲比丘尼命過，所有衣鉢、坐具、  針筒、盛衣貯器，此現前僧應分。若僧時到，僧  忍聽，僧今與某甲看病比丘尼。白如是。

[0547c09]  大姊  僧聽！某甲比丘尼命過，所有衣鉢、坐具、針筒、  盛衣貯器，此現前僧應分；僧今與某甲看病  比丘尼。誰諸大姊忍僧與某甲看病比丘尼
衣鉢、坐具、針筒、盛衣貯器者默然，誰不忍者  說。僧已忍與某甲看病比丘尼衣鉢、坐具、針  筒、盛衣貯器竟。僧忍，默然故，是事如是持。

[0547c16]  差分衣人法  (具德如前，應如是差。)

[0547c16]  大姊僧聽！若僧時到，僧  忍聽，僧差某甲比丘尼，為僧作分物人。白如  是。

[0547c18]  大姊僧聽！僧差某甲比丘尼，為僧作分物  人。誰諸大姊忍僧差某甲比丘尼，為僧作分  物人者默然，誰不忍者說。僧已忍差某甲比
丘尼，為僧作分物人竟。僧忍，默然故，是事如  是持。

[0547c23]  付分衣人物法  (差已，應如是付。)

[0547c23]  大姊僧聽！某甲比丘尼  命過，所有若衣、非衣，此現前僧應分。若僧時  到，僧忍聽，僧今與某甲比丘尼，某甲比丘尼  當還與僧。白如是。

[0547c26]  大姊僧聽！某甲比丘尼命  過，所有若衣、非衣，此現前僧應分；僧今與某  甲比丘尼，某甲比丘尼當還與僧。誰諸大姊
忍某甲比丘尼命過，所有若衣、非衣，此現前  僧應分；僧今與某甲比丘尼，某甲比丘尼當  還與僧者默然，誰不忍者說。僧已忍與某甲
比丘尼，某甲比丘尼當還與僧竟。僧忍，默然  故，是事如是持。  (分法如前。)

[0548a05]  四人直攝物法  (以不成差付，直分云：)

[0548a05]  大姊僧聽！某甲比丘  尼命過，所有若衣、非衣，此現前僧應分。若僧  時到，僧忍聽，今現前僧分是衣物。白如是。

[0548a07]  大  姊僧聽！某甲比丘尼命過，所有若衣、非衣，此  現前僧應分，今現前僧分是衣物。誰諸大姊  忍某甲比丘尼命過，所有若衣、非衣，此現前
僧應分，今現前僧分是衣物者默然，誰不忍  者說。僧已忍今現前僧分是衣物竟。僧忍，默  然故，是事如是持。  (作羯磨已，分法如前。有看病者，應口和賞。)

[0548a14]  對首攝物法  (若有三人，彼此共三語受。作如是言：)

[0548a14]  二大姊憶念！某  甲比丘尼命過，所有若衣、非衣，此現前僧應  分。此處無僧，此是我等分。
(三說。二人亦爾，分法如前。有看病人，亦口和賞。)

[0548a17]  心念攝物法  (若有一人，應心念言：)

[0548a17]  某甲比丘尼命過，所有  若衣、非衣，此現前僧應分。此處無僧，此是我  分。  (三說。分法如前。)

[0548a20]  無住處攝物法  (若有比丘尼遊行到無住處村，到已命過，不知誰應分此衣鉢？白佛。)

[0548a20]  佛  言：「彼處若有信樂優婆塞、若守園人，彼應掌  錄。若有五眾出家人前來者，應與；若無來  者，應送與近處僧伽藍。」

德衣篇第十一

[0548a25]  受功德衣白法  (律言：若得新衣、若檀越施衣、若糞掃衣。若是新衣、若是故衣，新物帖作
淨；若已浣，浣已納作淨。不以邪命得、不以相得、不激發得、不經宿得、不捨墮作淨。即日來應法，四周安緣，五
條作十隔；若過是者，亦應受。應自浣染、舒張、輾治，裁作十隔縫治。應在眾僧前受，如是白：)

[0548a28]  大姊僧聽！今日眾僧受功德衣。若僧時到，僧  忍聽，眾僧和合受功德衣。白如是。

[0548b01]  差持功德衣人法  (律言：應問誰能持功德衣？若言能者，白二差持。應如是作。)

[0548b01]  大  姊僧聽！若僧時到，僧忍聽，僧差某甲比丘尼，  為僧持功德衣。白如是。

[0548b03]  大姊僧聽！僧差某甲  比丘尼，為僧持功德衣。誰諸大姊忍僧差某  甲比丘尼，為僧持功德衣者默然，誰不忍者
說。僧已忍差某甲比丘尼，為僧持功德衣竟。  僧忍，默然故，是事如是持。

[0548b08]  付功德衣與持衣人法  (差已，作白二付。應如是作。)

[0548b08]  大姊僧聽！  此住處僧得可分衣物，現前僧應分。若僧時  到，僧忍聽，僧今持此衣與某甲比丘尼，此比
丘尼當持此衣，為僧受作功德衣，於此住處  持。白如是。

[0548b12]  大姊僧聽！此住處僧得可分衣物，  現前僧應分。僧今持此衣與某甲比丘尼，此  比丘尼當持此衣為僧受作功德衣，於此住
處持。誰諸大姊忍僧持此衣與某甲比丘尼  受作功德衣者默然，誰不忍者說。僧已忍與  某甲比丘尼衣竟。僧忍，默然故，是事如是持。

[0548b18]  持衣僧前受法  (持衣比丘尼應起捉衣，隨諸比丘尼手得及衣，言相了處，作如是言：)

[0548b18]  此衣  眾僧當受作功德衣，此衣眾僧今受作功德  衣，此衣眾僧已受作功德衣竟。  (三說。諸比丘尼應如是言：)  其受
者已善受，此中所有功德名稱屬我。  (持衣人應答言：)  爾。
(如是次第乃至下座。受已，得作五事：一、得畜長衣，二、得離衣宿，三、得別眾食，四、得展轉食，五、得不囑比丘尼入聚  落也。)

[0548b24]  差人作功德衣法  (律言：若得未成衣，僧應白二差人作。應如是差。)

[0548b24]  大姊僧  聽！若僧時到，僧忍聽，僧差某甲比丘尼，為僧  作功德衣。白如是。

[0548b26]  大姊僧聽！僧差某甲比丘  尼，為僧作功德衣。誰諸大姊忍僧差某甲比  丘尼，為僧作功德衣者默然，誰不忍者說。僧
已忍差某甲比丘尼，為僧作功德衣竟。僧忍，  默然故，是事如是持。  (作法如前。)

[0548c02]  出功德衣法  (若不出功德衣，作如是意：以久得五事放捨。佛言：「不應作如是意，聽冬四月竟，  僧應出功德衣。」應如是作也。)

[0548c03]  大姊僧聽！今日眾僧出功德衣。  若僧時到，僧忍聽，僧今和合出功德衣。白如  是。
(若不出衣，過功德衣分齊，突吉羅。有八因緣捨功德衣：一、去，二、竟，三、不竟，四、失，五、斷望，六、聞，七、出界，八、共出。復有
二種捨功德衣：持功德衣比丘尼出界外宿，眾僧和合共出爾。)

◎  ◎

除罪篇第十二

[0548c08]  除波羅夷罪法  (案律，懺悔有五種：或有犯，自心念懺悔；或有犯小罪，從他懺悔；或有犯
中罪，亦從他懺悔；或有犯重罪，從他懺悔；或有犯罪，不可懺悔，此不可懺罪，謂波羅夷罪。犯波羅夷罪，得法
有三：一、犯，覆藏者，與滅擯羯磨；二、犯，不覆藏者，與盡形學悔羯磨；三、學悔人重犯者，與滅擯羯磨也。)

[0548c11]  與覆藏者作滅擯法  (若犯波羅夷覆藏者，僧與作舉、作憶念、與罪已。應如是作。)

[0548c11]  大  姊僧聽！此某甲比丘尼，犯某波羅夷罪。若僧  時到，僧忍聽，僧今與某甲比丘尼某波羅夷  罪滅擯羯磨，不得共住，不得共事。白如是。

[0548c14]  大  姊僧聽！此某甲比丘尼犯某波羅夷罪；僧今  與某甲比丘尼某波羅夷罪滅擯羯磨，不得  共住，不得共事。誰諸大姊忍僧與某甲比丘
尼某波羅夷罪滅擯羯磨，不得共住，不得共  事者默然，誰不忍者說。  (三說。)  僧已忍與某甲比  丘尼某波羅夷罪滅擯羯磨，不得共住，不得共
事竟。僧忍，默然故，是事如是持。

[0548c22]  與不覆藏者作盡形學悔法  (律言：若未犯波羅夷，終不犯；若已犯，都無覆
藏心，如法懺者，聽僧與彼波羅夷戒羯磨。彼比丘尼應僧中具儀，作如是乞。)

[0548c23]  大姊僧聽！我某  甲比丘尼，犯某波羅夷罪，都無覆藏心，今從  僧乞波羅夷戒。願僧與我某甲比丘尼波羅  夷戒，慈愍故。
(三說。僧應如是與法。)

[0548c26]  大姊僧聽！此某甲比丘  尼，犯某波羅夷罪，無覆藏心，今從僧乞波羅  夷戒。若僧時到，僧忍聽，僧今與某甲比丘尼  波羅夷戒。白如是。

[0549a01]  大姊僧聽！此某甲比丘尼，  犯某波羅夷罪，無覆藏心，今從僧乞波羅夷  戒；僧今與某甲比丘尼波羅夷戒。誰諸大姊
忍僧與某甲比丘尼波羅夷戒者默然，誰不  忍者說。  (三說。)  僧已忍與某甲比丘尼波羅夷戒  竟。僧忍，默然故，是事如是持。
(得波羅夷戒已，當須盡形壽事事  隨順行之。隨順行法者：不得授人具足戒；不得與人依止；不得畜沙彌尼；若差為比丘尼僧請教誡，不得受；設差，
不應往；不應為僧說戒；不應在僧中問答毘尼；不應受僧差使作知事人；不應受僧差別處斷事；不應受僧差使
命；不應早入聚落，逼暮還；當親近比丘尼；不得親近外道、白衣；當順從比丘尼法；不得說餘俗語；不得眾中誦律，若
無能誦者聽；不得更犯此罪；餘亦不應犯，若相似、若從此生、若重於此者；不得非僧羯磨及作羯磨者；不得受清  淨比丘尼敷坐具、洗足水、拭革  屣
、揩摩身、及禮拜、迎送、問訊；不應受清淨比丘尼捉衣鉢；不得舉清淨比丘尼為作
憶念、作自言治；不應證正人事；不得遮清淨比丘尼說戒自恣；不得與清淨比丘尼共諍。與波羅夷戒比丘尼，僧說  戒及羯磨時，來與不來，眾僧無犯。)

[0549a14]  與學悔人重犯者作滅擯法  (若與波羅夷戒已重犯，應滅擯。與作舉等，應如  是作。)

[0549a16]  大姊僧聽！此某甲比丘尼，犯某波羅夷罪，無  覆藏心，已從僧乞波羅夷戒；僧已與某甲比  丘尼波羅夷戒。此比丘尼於學悔中，重犯某
波羅夷罪。若僧時到，僧忍聽，僧今與某甲比  丘尼重犯某波羅夷罪滅擯羯磨，不得共住，不  得共事。白如是。

[0549a21]  大姊僧聽！此某甲比丘尼，犯  某波羅夷罪，無覆藏心，已從僧乞波羅夷戒；  僧已與某甲比丘尼波羅夷戒。此比丘尼於學
悔中，重犯某波羅夷罪；僧今與某甲比丘尼  重犯某波羅夷罪滅擯羯磨，不得共住，不得  共事。誰諸大姊忍僧與某甲比丘尼重犯某
波羅夷罪滅擯羯磨，不得共住，不得共事者  默然，誰不忍者說。  (三說。)  僧已忍與某甲比丘尼  重犯某波羅夷罪滅擯羯磨，不得共住，不得
共事竟。僧忍，默然故，是事如是持。

[0549b03]  除僧殘罪法  (羯磨有三種：一、半月摩那埵；二者、若行中重犯，作半月本日治；三、出罪。但得法位
二：一者，得法重犯，羯磨有三；二者，得法不重犯，羯磨有二。)

[0549b05]  與半月摩那埵法  (若犯僧殘，應在二部僧各滿四人中，半月行摩那埵。彼比丘尼應至僧  中，長跪，如是乞。)

[0549b06]  大德僧聽！我某甲比丘尼，犯某僧殘  罪，今從僧乞半月摩那埵。願僧與我某甲比  丘尼半月摩那埵，慈愍故。  (三說。僧應如是與法。)

[0549b08]  大德僧  聽！此某甲比丘尼，犯某僧殘罪，今從僧乞半  月摩那埵。若僧時到，僧忍聽，僧與某甲比丘  尼半月摩那埵。白如是。

[0549b11]  大德僧聽！此某甲比  丘尼，犯某僧殘罪，今從僧乞半月摩那埵；僧  與某甲比丘尼半月摩那埵。誰諸長老忍僧
與某甲比丘尼半月摩那埵者默然，誰不忍  者說。  (三說。)  僧已忍與某甲比丘尼半月摩那埵竟。  僧忍，默然故，是事如是持。

[0549b17]  白僧行摩那埵法  (彼得法已即欲行者，僧中具儀，作如是白：)

[0549b17]  大德僧聽！  我某甲比丘尼，犯某僧殘罪，已從僧乞半月  摩那埵；僧已與我某甲比丘尼半月摩那埵。我  今行摩那埵法，願僧憶持。
(三說。彼白行已，具行七五之行，其七五行已如上  明。彼至清淨比丘、比丘尼所，一一如弟子於和尚所行弟子法。有八事失夜：一、往餘寺不白；二、有客比丘比丘尼來
不白；三、有緣事自出界不白；四、寺內徐行比丘、比丘尼不白；五、病不遣信白；六、除伴，二三人共一屋宿；七、在無
比丘、比丘尼處住；八、不半月說戒時白；是為八事失夜。隨違一事，失一夜，得突吉羅罪。)

[0549b24]  日日僧中白法  (此行摩那埵比丘尼，應僧中宿，日日白僧。白時，僧中具儀白言：)

[0549b24]  大德僧  聽！我某甲比丘尼，犯某僧殘罪，已從僧乞半  月摩那埵；僧已與我某甲比丘尼半月摩那  埵。我某甲比丘尼行摩那埵，已行
(若干)  日，未行  (若干)  日，白大德僧令知，我行摩那埵。  (若經說戒及往餘寺等白，  大同應知。)

[0549c02]  白停行法  (若大眾難集、若不欲行、若彼人軟弱多有羞愧，應至一清淨比丘或尼所，具儀白言：)

[0549c02]  大  德  (對尼言姊)  ！我某甲比丘尼，今日捨教勅不作。

[0549c04]  白行行法  (若欲行時，應至一清淨比丘或尼所，具儀白言：)

[0549c04]  大德  (對尼言姊)  ！我某甲  比丘尼，今日隨所教勅當作。  (作是白已，如前行之。)

[0549c06]  白摩那埵行滿停法  (若行滿已，即應白僧。來至僧中，具儀白言：)

[0549c06]  大德僧  聽！我某甲比丘尼，犯某僧殘罪，已從僧乞半  月摩那埵；僧已與我某甲比丘尼半月摩那  埵。我今行摩那埵竟，願僧憶持。
(三說。)

[0549c10]  與摩那埵本日治法  (既於行中重犯，故與本日治法。彼至僧中，具儀作如是乞。)

[0549c10]  大  德僧聽！我某甲比丘尼，犯某僧殘罪，已從僧  乞半月摩那埵，僧己與我某甲比丘尼半月  摩那埵。我某甲比丘尼行摩那埵時，中間更
重犯某僧殘罪，今從僧乞前犯中間重犯某  僧殘罪半月摩那埵及摩那埵本日治羯磨。  願僧與我某甲比丘尼前犯中間重犯某僧殘  罪半月摩那埵及摩那埵本日治羯磨，慈愍
故。  (三說。僧應與法。)

[0549c18]  大德僧聽！此某甲比丘尼，犯某僧  殘罪，已從僧乞半月摩那埵；僧已與此某甲  比丘尼半月摩那埵。此某甲比丘尼行摩那
埵時，中間更重犯某僧殘罪，今從僧乞前  犯中間重犯某僧殘罪半月摩那埵及摩那埵  本日治羯磨。若僧時到，僧忍聽，僧與某甲比
丘尼前犯中間重犯某僧殘罪半月摩那埵及  摩那埵本日治羯磨。白如是。

[0549c25]  大德僧聽！此某  甲比丘尼，犯某僧殘罪，已從僧乞半月摩  那埵；僧已與此某甲比丘尼半月摩那埵。此
某甲比丘尼行摩那埵時，中間更重犯某僧  殘罪，今從僧乞前犯中間重犯某僧殘罪半  月摩那埵及摩那埵本日治羯磨；僧與某甲  比丘尼前犯中間重犯某僧殘罪半月摩那埵
及摩那埵本日治羯磨。誰諸長老忍僧與某  甲比丘尼前犯中間重犯某僧殘罪半月摩那  埵及摩那埵本日治羯磨者默然，誰不忍者說。  (三說。)
僧已忍與某甲比丘尼前犯中間重犯某  僧殘罪半月摩那埵及摩那埵本日治羯磨竟。  僧忍，默然故，是事如是持。  (白行等治同前，作須具牒。)

[0550a09]  與不壞摩那埵出罪法  (此出罪法有二：一、不壞摩那埵法，二、壞摩那埵法。彼不
壞法比丘尼行摩那埵竟，應在二部僧各滿二十人中出罪。彼至僧中，具儀作如是乞。)

[0550a10]  大德僧聽！  我某甲比丘尼，犯某僧殘罪，已從僧乞半月  摩那埵；僧已與我某甲比丘尼半月摩那埵。  我某甲比丘尼已行摩那埵竟，今從僧乞出
罪羯磨。願僧與我某甲比丘尼出罪羯磨，慈  愍故。  (三說。僧應與法。)

[0550a15]  大德僧聽！此某甲比丘尼，犯某僧  殘罪，已從僧乞半月摩那埵；僧已與此某甲  比丘尼半月摩那埵。此某甲比丘尼已行摩
那埵竟，今從僧乞出罪羯磨。若僧時到，僧忍  聽，僧與某甲比丘尼出罪。白如是。

[0550a19]  大德僧聽！  此某甲比丘尼，犯某僧殘罪，已從僧乞半月  摩那埵；僧已與此某甲比丘尼半月摩那埵。  此某甲比丘尼已行摩那埵竟，今從僧乞出
罪羯磨；僧與某甲比丘尼出罪。誰諸長老忍  僧與某甲比丘尼出罪者默然，誰不忍者說。  (三說。)  僧已忍與某甲比丘尼出罪竟。僧忍，默然  故，是事如是持。

[0550a27]  與壞摩那埵出罪法  (彼壞法比丘尼，僧中具儀，作如是乞。)

[0550a27]  大德僧聽！  我某甲比丘尼，犯某僧殘罪，已從僧乞半月  摩那埵；僧已與我某甲比丘尼半月摩那埵。
我某甲比丘尼行摩那埵時，中間更重犯某僧  殘罪，亦從僧乞前犯中間重犯某僧殘罪半  月摩那埵及摩那埵本日治羯磨；僧亦與我
某甲比丘尼前犯中間重犯某僧殘罪半月摩  那埵及摩那埵本日治羯磨。我某甲比丘尼  行前犯中間重犯某僧殘罪半月摩那埵及摩
那埵本日治羯磨竟，今從僧乞出罪羯磨。願  僧與我某甲比丘尼出罪羯磨，慈愍故。  (三說。僧應與法。)

[0550b08]  大德僧聽！此某甲比丘尼，犯某僧殘罪，已從  僧乞半月摩那埵；僧已與此某甲比丘尼半  月摩那埵。此某甲比丘尼行摩那埵時，中間
更重犯某僧殘罪，亦從僧乞前犯中間重犯  某僧殘罪半月摩那埵及摩那埵本日治羯  磨；僧亦與此某甲比丘尼前犯中間重犯某  僧殘罪半月摩那埵及摩那埵本日治羯磨。
此某甲比丘尼行前犯中間重犯某僧殘罪  半月摩那埵及摩那埵本日治羯磨竟，今從  僧乞出罪羯磨。若僧時到，僧忍聽，僧與某甲  比丘尼出罪。白如是。

[0550b19]  大德僧聽！此某甲比丘  尼，犯某僧殘罪，已從僧乞半月摩那埵；僧  已與此某甲比丘尼半月摩那埵。此某甲比丘
尼行摩那埵時，中間更重犯某僧殘罪，亦從  僧乞前犯中間重犯某僧殘罪半月摩那埵及  摩那埵本日治羯磨；僧亦與此某甲比丘尼
前犯中間重犯某僧殘罪半月摩那埵及摩那  埵本日治羯摩。此某甲比丘尼行前犯中  間重犯某僧殘罪半月摩那埵及摩那埵本日  治羯磨竟，今從僧乞出罪羯磨；僧與某甲比
丘尼出罪。誰諸長老忍僧與某甲比丘尼出  罪者默然，誰不忍者說。  (三說。)  僧已忍與某甲比丘  尼出罪竟。僧忍，默然故，是事如是持。

[0550c03]  除偷蘭遮罪法  (案此偷蘭遮有其二位：一者，根本；二者，從生。於此二中，懺階三品。一者上
品，對大眾懺，謂根本中：破法輪主、盜四、殺天等；從生中：
波羅夷下重偷蘭遮。二者中品，對小眾懺，謂根本中：破羯磨僧、壞法輪伴、盜三二等；從生中：波羅夷下輕偷蘭遮、
僧殘下重偷蘭遮。三者下品，對一人懺，謂根本中：剃毛、裸形、人皮、石鉢、食生肉血、著外道衣、盜一錢等；從生中：僧殘下  輕偷蘭遮。)

[0550c08]  對僧懺悔法  (即前上品偷蘭遮罪，應對僧懺。彼至僧中，具儀，從僧乞懺。作如是乞。)

[0550c08]  大姊  僧聽！我某甲比丘尼，犯某偷蘭遮罪，今從僧  乞懺悔。願僧聽我某甲比丘尼懺悔，慈愍故。  (三說。)

[0550c12]  請懺悔主法  (欲懺悔者，即於僧中請一清淨比丘尼為懺悔主，不得向犯者懺悔，犯者不得
受他懺悔，彼比丘尼當詣清淨比丘尼所。若一切僧盡犯，不得懺者，若有客比丘尼來清淨無犯，當往彼所懺；若
無客比丘尼來，即當差二三人詣比近清淨眾中懺悔。此比丘尼當還來至所住處，所住處諸比丘尼當向此清淨  尼處悔。具儀作如是請：)

[0550c15]  大姊一心念！我某甲比丘尼，犯某  偷蘭遮罪，今請大姊作懺悔主。願大姊！為我  作懺悔主，慈愍故。  (一說。)

[0550c18]  受懺悔主白僧法  (其受懺主未得即許，應須白僧。白云：)

[0550c18]  大姊僧聽！  某甲比丘尼，犯某偷蘭遮罪，今從僧乞懺悔。  若僧時到，僧忍聽，我受某甲比丘尼懺悔。白  如是。
(作是白已，始應答曰：)  「可爾。」

[0550c22]  正懺悔法  (彼懺悔者先懺覆等諸罪，懺法如下。後除根本，除本應言：)

[0550c22]  大姊一心  念！我某甲比丘尼，犯某偷蘭遮罪，今向大姊  懺悔，不敢覆藏。懺悔則安樂，不懺悔不安樂，
憶念犯發露，知而不覆藏。願大姊憶我清淨，  戒身具足，清淨布薩。  (如是至三。懺主語言：)  自責汝心，應  生厭離。  (懺者答言：)  爾。

[0550c28]  對三比丘尼懺悔法  (即前中品偷蘭遮罪，對小眾懺。彼比丘尼應往三清淨比丘尼所，
請一為懺悔主。請法如上。其懺悔主既受請已，不得即許，改單白為問邊人，應問彼二比丘尼云：)

[0551a01]  若二  大姊聽我受某甲比丘尼懺者，我當受。  (彼二比丘  尼應答言：)  可爾。  (彼懺悔主得二比丘尼許已，方答懺者云：)
可爾。  (懺法如上。但小眾懺，須三人。對  二人懺，同此無異，唯捨墮通得對二作。)

[0551a05]  對一比丘尼懺悔法  (即前下品偷蘭遮罪，對一比丘尼懺。彼比丘尼往一清淨比  丘尼所，請為懺主及正懺法，一一如前，除問邊人。)

[0551a07]  除波逸提罪法  (案此罪法有其二位：一、三十捨墮，二、一百七十八波逸提。但三十捨墮，捨
時除二寶。若僧、若眾多人、若一人，不得別眾捨；若捨，不成捨，突吉羅。)

[0551a09]  對僧捨財法  (犯捨墮衣，不應不捨：作淨施、遣與人、作三衣、波利迦羅衣、故壞、故燒、用作非衣、若數
數著。彼比丘尼應往僧中，具儀作是捨云：)

[0551a10]  大姊僧聽！我某甲比丘尼，  故畜  (若干、眾多)  長衣  (餘隨種名，事別稱之)  ，過十日，犯捨墮。我今  捨與僧。
(一說。)

[0551a13]  捨罪乞懺法  (彼捨財竟，從僧乞懺，作如是乞。)

[0551a13]  大姊僧聽！我某甲  比丘尼，故畜長衣  (餘隨種名，事別稱之)  ，過十日，犯捨墮。  此衣已捨與僧，是中有  (若干、眾多)
波逸提罪，今從  僧乞懺悔。願僧聽我某甲比丘尼懺悔，慈愍  故。  (三說。此等對僧儀軌，大同前位。以此捨墮，人之數犯，作法是難，故更具述。)

[0551a18]  請懺悔主法  (欲懺悔者，即於僧中請一清淨比丘尼為懺悔主。當詣彼清淨尼所，具儀作如是請：)

[0551a19]  大姊一心念！我某甲比丘尼，故畜  (若干、眾多)  長衣  (餘隨種名，事別稱之)  ，過十日，犯捨墮。此衣已捨與僧，是  中有
(若干、眾多)  波逸提罪  (更有餘罪，亦隨稱之)  。今請大姊作懺悔  主。願大姊為我作懺悔主，慈愍故。  (一說。)

[0551a23]  受懺悔主白僧法  (其受懺主，未得即許，應白僧云：)

[0551a23]  大姊僧聽！  某甲比丘尼，故畜  (若干、眾多)  長衣  (餘隨種名，事別稱之)  ，過十日，犯  捨墮。此衣已捨與僧，是中有
(若干、眾多)  波逸提罪  (餘罪隨稱)  ，今從僧乞懺悔。若僧時到，僧忍聽，我受  某甲比丘尼懺悔。白如是。  (作是白已，始應答云：)  可爾。

[0551a28]  正懺悔法  (此中諸罪始終位別，合有一十二位三罪。第一三者：謂長波逸提，及根本、展轉二種覆
藏。第二三者：僧說戒時告清淨，波逸提罪及二覆藏。第三三者：對首說戒自言清淨，波逸提罪及二覆藏。第四三
者：僧自恣時告清淨，波逸提罪及二覆藏。第五三者：對首自恣自言清淨，波逸提罪及二覆藏。第六三者：自身有罪
為眾說戒，突吉羅罪及二覆藏。第七三者：自身有犯不合聞戒突吉羅罪及二覆藏。第八三者，僧說戒時二處三問
默妄突吉羅罪及二覆藏。第九三者：心念說戒自言清淨突吉羅罪反二覆藏。第十三者。心念自恣自言清淨突吉
羅罪及二覆藏。第十一三者：自身有罪受他懺悔，突吉羅罪及二覆藏。第十二三者：著用捨墮衣，突吉羅罪及二覆藏。
此之一十二位三罪，懺時並須緣知具闕，准文正解。懺開三位：第一，同懺二十四覆罪，謂本長提乃至第十二
著用捨墮衣下覆及隨覆二突吉羅，以此諸罪種類同故。第二，同懺不應說戒等七位突吉羅罪，亦以此七種類同  故。第三，同懺長等五位波逸提罪。)

[0551b09]  懺二十四覆藏罪法  (行此懺法，應須具儀，至誠懇惻，殷重慚愧，永斷相續，請  乞證明；泛爾輕浮，罪必不滅。應如是作。)

[0551b10]  我某甲比丘尼，故畜  (爾許、眾多)  長  衣  (餘隨種別稱之)  ，過十日，犯  (爾許、眾多)  尼薩耆波逸提罪。既
犯此罪，僧說戒時告清淨，犯  (爾許、眾多)  波逸提罪。對  首說戒自言清淨，犯  (爾許、眾多)  波逸提罪。僧自恣時  告清淨，犯  (爾許、眾多)
波逸提罪。對首自恣自言清淨，  犯  (爾許、眾多)  波逸提罪。自身有罪為眾說戒，犯  (爾許、眾多)  突吉羅罪。自身有罪不合聞戒，犯  (爾許、眾多)
突吉  羅罪。僧說戒時二處三問，犯  (爾許、眾多)  默妄突吉  羅罪。心念說戒自言清淨，犯  (爾許、眾多)  突吉羅罪。  心念自恣自言清淨，犯
(爾許、眾多)  突吉羅罪。自身  有罪受他懺悔，犯  (爾許、眾多)  突吉羅罪。著用犯捨墮  衣，犯  (爾許、眾多)
突吉羅罪。此等諸罪，並悉識知，故  不發露，經宿犯覆藏突吉羅罪不憶數  (知數者言  知數)  。經第二宿已去，復犯隨展轉覆藏突吉羅  罪不憶數
(知數言知)  。我今懺悔，不敢覆藏。懺悔則  安樂，不懺悔不安樂，憶念犯發露，知而不覆  藏。我今自責心，生厭離。  (一說。雖言責心，言陳須具。)

[0551b26]  懺不應說戒  等七位突吉羅罪  (具儀懇惻，請證如前。應如是作。)

[0551b27]  我某甲比丘  尼，故畜  (爾許、眾多)  長衣  (餘隨種別稱之)  ，過十日，犯  (爾許、眾多)  尼薩耆
波逸提罪。既犯此罪，為眾說戒，犯  (爾許、眾多)  突吉  羅罪。自身有罪不合聞戒，犯  (爾許、眾多)  突吉羅罪。  僧說戒時二處三問，犯
(爾許、眾多)  默妄突吉羅罪。心  念說戒自言清淨，犯  (爾許、眾多)  突吉羅罪。心念自恣  自言清淨，犯  (爾許、眾多)  突吉羅罪。自身有罪受他
懺悔，犯  (爾許、眾多)  突吉羅罪。著用犯捨墮衣，犯  (爾許、  眾多)  突吉羅罪。我今懺悔等同前。

[0551c08]  懺長等五位  波逸提罪  (至誠應如是作。)

[0551c09]  大姊一心念！我某甲比丘尼，  故畜  (爾許、眾多)  長衣  (餘隨種別稱之)  ，過十日，犯捨墮。此衣已  捨與僧，是中有
(爾許、眾多)  波逸提罪。既犯此罪，僧  說戒時告清淨，犯  (爾許、眾多)  波逸提罪。對首說戒自  言清淨，犯  (爾許、眾多)
波逸提罪。僧自恣時告清淨，犯  (爾許、眾多)  波逸提罪。對首自恣自言清淨，犯  (爾許、眾多)  波  逸提罪。今向大姊懺悔，不敢覆藏。懺悔則安
樂，不懺悔不安樂，憶念犯發露，知而不覆藏。  願大姊憶我清淨，戒身具足，清淨布薩。  (三說。受懺者應  語言：)  自責汝心，應生厭離。  (懺者答言：)
爾。  (若捨墮物已用壞盡，雖無財捨，罪位  同前，亦須一一緣知具闕，如上懺之。)

[0551c20]  還衣即座轉付法  (若眾僧多難集、此比丘尼若因緣事。欲遠行，應問言「汝此衣與誰？」隨彼  說便與。應如是作。)

[0551c21]  大姊僧聽！某甲比丘尼，故畜  (爾許、眾多)  長  衣  (餘隨種別稱之)  ，過十日，犯捨墮，今捨與僧。若僧時到，
僧忍聽，僧持此衣與彼某甲比丘尼，彼某甲  比丘尼當還此某甲比丘尼。  白如是。

[0551c25]  大姊僧聽！某甲比丘尼，故畜  (爾許、眾多)  長  衣  (餘隨種別稱之)  ，過十日，犯捨墮，今捨與僧。僧持此
衣與彼某甲比丘尼，彼某甲比丘尼當還此  某甲比丘尼。誰諸大姊忍僧持此衣與彼某  甲比丘尼，彼某甲比丘尼當還此某甲比丘
尼者默然。誰不忍者說。僧已忍與彼某甲比  丘尼衣竟。僧忍，默然故，是事如是持。  (一月衣、急施衣過後  畜、鉢、藥、十六枚，皆同，唯稱事別為異。)

[0552a04]  經宿直還法  (若無上緣，要經宿已，羯磨還主。一月衣等亦同。除此餘者，即坐直還。二還法同，應  如是作。)

[0552a05]  大姊僧聽！某甲比丘尼，故畜  (爾許、眾多)  長衣  (餘隨  種別稱之)  ，過十日，犯捨墮，此衣已捨與僧。若僧時
到，僧忍聽，僧持此衣還某甲比丘尼。白如是。

[0552a08]  大姊僧聽！某甲比丘尼，故畜  (爾許、眾多)  長衣  (餘隨種別稱之)  ，過  十日，犯捨墮，此衣已捨與僧；僧持此衣還某
甲比丘尼。誰諸大姊忍僧持此衣還某甲比  丘尼者默然，誰不忍者說。僧已忍還某甲比  丘尼衣竟。僧忍，默然故，是事如是持。

[0552a13]  不還物法  (於僧中捨竟，不還者，突吉羅。若作淨施、若遣與人、若持作三衣、若作波利迦羅衣、若故壞、
若燒、若作非衣、若數數著，盡突吉羅。)

[0552a15]  對三比丘尼捨墮法  (應往三比丘尼所，具儀作如是捨云：)

[0552a15]  諸大姊憶  念！我某甲比丘尼，故畜等。  (餘詞同上，唯不得稱僧為異。於中請一清
淨比丘尼為懺悔主，請詞如前。其懺悔主既受請已，未得即許，應改單白為問邊人，應問彼二比丘尼云：)

[0552a18]  若二大姊聽我受某甲比丘尼懺者，我當受。  (彼二比丘尼應答言：)  可爾。  (受懺悔主得許可已，方始答懺者云：)  爾。
(正懺詞等同上)  還衣。  (問和  同上)  不還。  (結罪同上。若對二尼及一捨懺，一一同此，更無有異。對一尼中，除問邊人。)

[0552a21]  捨乞鉢法  (是中捨者，要須對僧，又此住處非餘住處。捨及懺悔詞，並同前。)

[0552a22]  還鉢法  (此比丘尼鉢若貴價好者，留置，取最下不如者與之。白二羯磨，應如是與。)

[0552a22]  大姊僧  聽！此某甲比丘尼，鉢破減五綴不漏，更求新  鉢，犯捨墮，今捨與僧。若僧時到，僧忍聽，僧今  與此某甲比丘尼鉢。白如是。

[0552a25]  大姊僧聽！此某  甲比丘尼，鉢破減五綴不漏，更求新鉢，犯捨  墮，今捨與僧；僧今與此某甲比丘尼鉢。誰諸
大姊忍僧與某甲比丘尼鉢者默然，誰不忍  者說。僧已忍與此某甲比丘尼鉢竟。僧忍，默  然故，是事如是持。

[0552b02]  行鉢白法  (彼比丘尼鉢應作白問僧。作如是白：)

[0552b02]  大姊僧聽！若僧時到，  僧忍聽，以此鉢次第問上座。白如是。  (作此白已，當持與上
座；若上座不取，與彼比丘尼，彼比丘尼應取。不應護眾僧故不取；亦不應以此因緣受持最下鉢，若受，突吉羅。若  上座取，應與上座，取上座鉢授與次座；若次座取，
一如上座。如是展轉，乃至下座爾。)

[0552b06]  付鉢令持法  (若持此比丘尼鉢還此比丘尼、若持最下座鉢與。與時，應作白二羯磨，如是與。)

[0552b07]  大姊僧聽！若僧時到，僧忍聽，僧今以此最下  座鉢  (若是此比丘尼鉢，應云「僧今以此比丘尼下鉢」)  與某甲比丘尼受持，
乃至破。白如是。

[0552b09]  大姊僧聽！僧今以此  (若最下座鉢、若彼比  丘尼下鉢)  與某甲比丘尼受持，乃至破。誰諸大姊
忍僧與某甲比丘尼鉢者默然，誰不忍者說。  僧已忍與某甲比丘尼鉢竟。僧忍，默然故，是  事如是持。
(彼比丘尼守護此鉢，不得著瓦石落處，不得著倚杖下、及著倚刀下，不得著懸物下，及
著道中、石上、菓樹下、不平地，不得一手捉兩鉢除指隔中央，不得一手捉兩鉢開戶除用心，不得著戶閾內、戶扇  下，不得著繩床、木  床
下、床間、床角頭，除暫著，不得立盪鉢乃至足令鉢破，不應故壞、及故令失、作非鉢用。)

[0552b16]  對俗捨寶法  (若比丘尼自手捉金銀若錢、若教人捉、若置地受，教彼有信樂守園人、若優婆塞，  語言：)

[0552b17]  此物我所不應，汝當知之。  (懺對一人，作法同上。)

[0552b18]  俗還物法  (若彼人取，還與比丘尼者，當作彼人物故受，教淨人使賞之；若得淨衣鉢、針筒、尼師壇，應易
受持。若優婆塞取已，與比丘尼淨衣鉢、尼師壇、針筒者，應取持之。)

[0552b20]  俗不還寶法  (若彼取已不還者，令餘尼語言：)

[0552b20]  汝應還此比丘尼物。  (若餘比丘尼不語及語不還者，當自語言：)

[0552b22]  佛教比丘尼作淨故與汝。  (若言：)  與僧、與塔、與和尚  等、與諸親舊知識、若還本主。  (何以故？不欲失彼信施故。)

[0552b24]  淨寶法  (因此便明淨寶儀軌。若依此部，別開信樂優婆塞及守園人為淨主，寶付彼人，應語彼言：)

[0552b24]  此  物我所不應，汝當知之。  (或言：)  知是看是。  (或為佛法等事  受者，受時應作淨語。淨語應言：)  知是看是。
(若不語彼人言：)  知是看是者，突  吉羅。  (若依《說一切有部》淨施法，如錢一切寶物，應先求一知法白衣淨人，語令解意已，復語云：)  我比
丘尼法，不畜錢寶，今以檀越為淨主。後得錢  寶，盡施檀越。  (若淨主死、遠出異國，應更求淨主。然說淨有二種：若白衣持錢寶來與比丘尼，  但言：)
此不淨物，我不應畜，若淨當受。  (即是淨法。若白衣言：「與比丘尼  寶。」比丘尼語言：)  我不應畜。  (淨人答言：)  易淨物畜。
(即是作淨。若白衣不言易淨物畜、  比丘尼自不說淨，直置地去者，若有比丘尼，應向說淨，隨久近畜。說詞同上。)

[0552c06]  懺一百七十八波逸提罪法  (欲除本罪，還先懺覆，品數多少，准前應知。此
對一人，許別眾懺；請懺悔主，如上作法。請已，應對懺主作是悔言：)

[0552c07]  大姊一心念！我某  甲比丘尼，故妄語，犯  (爾許、眾多)  波逸提罪  (餘隨種名，事別稱之)  。今
向大姊懺悔，不敢覆藏等。同上。

[0552c10]  懺波羅提提舍尼罪法  (覆品如前。請懺主已，作如是懺。)

[0552c10]  大姊一心  念！我某甲比丘尼，無病，故乞蘇食，犯  (爾許、眾多)  波  羅提提舍尼罪  (餘隨種名，事別稱之)
。大姊！我犯可呵法，所不  應為。今向大姊悔過，不敢覆藏等。同上。  (一說。)

[0552c14]  懺突吉羅罪法  (一切突吉羅，無問根本、從生，故作、誤作，覆、隨覆等，品數如前。要期永斷，作如  是懺。)

[0552c15]  我某甲比丘尼，故不齊整著僧伽梨，犯  (爾許、眾多)  突吉羅罪。以故作故，復犯  (爾許、眾多)  非威儀突吉  羅罪。
(若誤犯者，即無故犯非威儀罪。應云：)

[0552c17]  我某甲比丘尼，誤不齊整  著僧伽梨，犯  (爾許、眾多)  突吉羅罪  (餘隨種名，事別稱之)  。我今懺悔，  不敢覆藏等。同上。

[0552c20]  一切僧同犯識罪發露法  (案律：僧集一處欲說戒，當說戒時，一切眾僧盡犯
罪。彼各各作是念：「世尊制戒，犯者不得說戒、不得聞戒，不得向犯者懺悔，犯者不得受他懺悔。」彼比丘尼白已，當  懺悔。作如是白：)

[0552c22]  大姊僧聽！此一切眾僧犯罪。若僧時  到，僧忍聽，此一切僧懺悔。白如是。  (作是白已，然後說戒。)

[0552c24]  一切僧同犯疑罪發露法  (案律：僧集一處欲說戒，當說戒時，一切僧於罪有
疑。彼各念言：「世尊制戒等如前。」彼一切僧作白已，應說其罪。當作是白：)

[0552c25]  大姊僧聽！此一  切僧於罪有疑。若僧時到，僧忍聽，此眾僧自  說罪。白如是。  (作是白已，然後說戒。)

[0552c28]  別人識罪發露法  (至一清淨比丘尼所，具儀作如是言：)

[0552c28]  大姊憶念！我  某甲比丘尼，犯某甲罪  (若干、眾多)  。今向大姊發露，後  當如法懺悔。  (一說。如是已，得聞戒。)

[0553a03]  別人疑罪發露法  (還至一淨尼所，具儀作如是言：)

[0553a03]  大姊憶念！我某  甲比丘尼，於某犯生疑。今向大姊自說，須後  無疑時，當如法懺悔。  (一說。如是已，得聞戒。)

[0553a06]  說戒座中識罪心念發露法  (案律：當說戒時犯罪，若有人舉、若不舉，若  作憶念、不作憶念，其人自憶罪而發露，當語邊人言：)

[0553a07]  我犯某甲罪，今向大姊  懺悔。  (復作是念：「設語傍人，恐鬧亂眾，不成說戒。」彼比丘尼當心念言：)  我犯某罪，須
罷座已，當如法懺悔。  (作如是已，得聽說戒。)

[0553a10]  說戒座中疑罪心念發露法  (緣同於前，唯疑為異。彼心念言：)

[0553a10]  我於  某罪生疑，須罷座已無疑時，當如法懺悔。  (作如  是已，得聽說戒。)

◎  ◎

治人篇第十三

[0553a14]  與呵責羯磨法  (案律有二法，僧應與作呵責羯磨：非法說法、法說非法，乃至說、不說亦如
是；乃至舉羯磨亦如是。復有三事，僧應與作呵責羯磨：謂破戒、破見、破威儀；乃至舉羯磨亦如是。復憙鬪諍，共相
罵詈，口出刀劍，互求長短；若復餘人鬪諍，往彼勸助，是故令僧未有諍事便有諍事，已有諍事而不除滅。聽僧與作
呵責白四。集僧；集僧已，為作舉；作舉已，為作憶念；作憶念已，與罪；與罪已，應如是作。)

[0553a18]  大姊僧聽！此某甲比丘尼，憙共鬪諍，共相罵  詈，口出刀劍，互求長短。彼自共鬪諍已，若復  有餘比丘尼鬪諍者，即復往彼勸言：「汝等勉
力，莫不如他！汝等多聞智慧，財富亦勝，多有  知識；我等當為汝作伴黨。」令僧未有諍事而  有諍事，已有諍事而不除滅。若僧時到，僧忍
聽，僧為某甲比丘尼作呵責羯磨，若後復更  鬪諍，共相罵詈者，眾僧當更增罪治。白如是。

[0553a26]  大姊僧聽！此某甲比丘尼，憙共鬪諍，共相罵  詈，口出刀劍，互求長短。彼自共鬪諍已，若復  有餘比丘尼鬪諍者，即復往勸彼言：「汝等勉
力，莫不如他！汝等智慧多聞，財富亦勝，多有  知識；我等當為汝作伴黨。」令僧未有諍事而  有諍事，已有諍事而不除滅。僧為某甲比丘
尼作呵責羯磨。誰諸大姊忍僧與某甲比丘  尼作呵責羯磨，若後復更鬪諍，共相罵詈者，  眾僧當更增罪治。忍者默然，誰不忍者說。  (三說。)
僧已忍為某甲比丘尼作呵責羯磨竟。僧忍，  默然故，是事如是持。  (彼得法已，修行七五之行。此七五行，具如上明。)

[0553b09]  解呵責羯磨法  (若眾僧在小食上、後食上、若說法、若布薩，被呵責羯磨人，正衣服，脫革屣，於  一面住，  [跍*月]
跪合掌，白如是言：)

[0553b10]  大姊！受我懺悔。自今已去，自責  心，止不復作。  (律言：若隨順眾僧，無所違逆，求解呵責羯磨。聽解，作白四羯磨。僧應觀察，有五
法不應為解，謂違上七五之行；有五法應為解呵責，謂不違上七五之行。應至僧中，具儀作如是乞：)

[0553b12]  大姊  僧聽！我某甲比丘尼，僧與作呵責羯磨。我今  隨順眾僧，無所違逆，從僧乞解呵責羯磨。願  僧慈愍故，為我解呵責羯磨。
(三說。僧應如是與法。)

[0553b15]  大姊僧  聽！某甲比丘尼，僧為作呵責羯磨。彼比丘尼  隨順眾僧，無所違逆，從僧乞解呵責羯磨。若
僧時到，僧忍聽，解某甲比丘尼呵責羯磨。白  如是。

[0553b19]  大姊僧聽！此某甲比丘尼，僧為作呵責  羯磨。彼比丘尼隨順眾僧，無所違逆，從僧乞  解呵責羯磨。誰諸大姊忍僧為某甲比丘尼
解呵責羯磨者默然，誰不忍者說。  (三說。)  僧已忍解  某甲比丘尼呵責羯磨竟。僧忍，默然故，是事  如是持。

[0553b25]  與擯羯磨法  (律言：行惡行，污他家。言惡行者，謂自種華樹、教他種等。言污家者，有四種事：一、  依家污家，二、依利養污家，三、  依
親友污家，四、依僧伽藍污家。若行惡行，污他家，見聞皆具，聽僧作擯白四。此作  及解，文如律明。)

[0553b28]  與依止羯磨法  (若有比丘尼癡無所知，多犯眾罪，共白衣雜住而相親附，不順佛法。聽僧
為作依止白四。謂遣依止有德人住，不得稱方國土等作。此作及解，亦文如律。)

[0553c02]  與遮不至白衣家羯磨法  (白衣有五法，僧應為作遮不至白衣家羯磨：此人恭
敬父、母、沙門、婆羅門、所應持者堅持不捨。比丘尼有十法，僧應與作遮不至白衣家羯磨：惡說罵白衣、方便令白衣
家損減、作無利、作無住處、鬪亂白衣、於白衣前謗佛法僧、在白衣前作下賤罵、如法許白衣而不實。此作及差使  送懺悔、解等，具如律文矣。)

[0553c06]  與不見罪舉羯磨法  (若有比丘尼犯罪，餘比丘尼語言：「汝犯罪見不？」答言：「不見。」佛
言：「聽僧與作不見罪舉白四。」此作及解，亦文如律。)

[0553c08]  與不懺悔罪舉羯磨法  (若有比丘尼犯罪，諸比丘尼語言：「汝有罪懺悔。」答言：「不
懺悔。」佛言：「聽僧與作不懺悔舉白四。」此作及解，亦文如律。)

[0553c10]  與不捨惡見舉羯磨法  (若有比丘尼如是惡見生，作如是言：「我知佛所說法，
犯婬欲非障道法。」佛言：「聽僧為作呵諫白四，捨此事故。」諫法如文。彼比丘尼僧與作呵諫已，猶故不捨惡見。佛
言：「與作不捨惡見舉白四。」此作及解，亦文如律。)

[0553c13]  與狂癡羯磨法  (有三種狂癡：一、說戒時，或憶或不憶、或來或不來，二、或憶而來，三、或不憶
不來；是謂三種狂癡。是中下二，不應與作；初一應作白二羯磨。應如是與。)

[0553c14]  大姊僧聽！此  某甲比丘尼心亂狂癡，或憶說戒或不憶說  戒、或來或不來。若僧時到，僧忍聽，僧與某甲
比丘尼作心亂狂癡羯磨，或憶或不憶、或來  或不來僧作羯磨說戒。白如是。

[0553c18]  大姊僧聽！此  某甲比丘尼心亂狂癡，或憶說戒或不憶說  戒、或來或不來。僧與某甲比丘尼作心亂狂
癡羯磨，或憶或不憶、或來或不來作羯磨說  戒。誰諸大姊忍僧與某甲比丘尼作心亂狂  癡，或憶或不憶、或來或不來作羯磨說戒者默
然，誰不忍者說。僧已忍與某甲比丘尼作心  亂狂癡，或憶或不憶、或來或不來作羯磨竟。  僧忍，默然故，是事如是持。

[0553c27]  解狂癡羯磨  (若狂病止，僧作白二法解。具儀，作如是乞。)

[0554a01]  大姊僧聽！我某甲比丘尼，先得狂癡病。說戒  時，或憶或不憶、或來或不來，眾僧與我作狂  癡病羯磨。作已，病還得止，今從眾僧乞解狂
癡羯磨。  (三說。僧應如是與法。)

[0554a04]  大姊僧聽！此某甲比丘尼，先  得狂癡病。彼說戒時，或憶或不憶、或來或不  來，眾僧與作狂癡病羯磨。與作羯磨已，狂癡
病還得止，今從眾僧乞解狂癡病羯磨。若僧  時到，僧忍聽，與解狂癡病羯磨。白如是。

[0554a08]  大姊  僧聽！此某甲比丘尼，先得狂癡病。彼說戒時，  或憶或不憶、或來或不來，眾僧與作狂癡病羯
磨。與作羯磨已，狂癡病還得止，今從眾僧乞  解狂癡病羯磨。誰諸大姊忍僧與某甲比丘  尼解狂癡病羯磨者默然，誰不忍者說。僧已
忍與某甲比丘尼解狂癡病羯磨竟。僧忍，默然  故，是事如是持。  (佛言：「隨狂病時與作羯磨；狂止，還解。」)

[0554a16]  與學家羯磨法  (時有居士家，夫婦俱得信樂，為佛弟子。諸佛見諦弟子常法：於諸比丘、比
丘尼，無所愛惜，乃至身肉。若諸比丘、比丘尼至家，常與飲食及諸供養，故令貧窮，衣食乏盡。佛言：「聽僧與彼居士作  學家羯磨。」應如是作。)

[0554a18]  大姊僧聽！於某城中某居士家，夫  婦得信，為佛弟子，財物竭盡。若僧時到，僧忍  聽，僧今與作學家羯磨，諸比丘尼不得在某
家受食食。白如是。

[0554a21]  大姊僧聽！於某城中某  居士家，夫婦得信，為佛弟子，財物竭盡；僧今  與作學家羯磨，諸比丘尼不得在某家受食
食。誰諸大姊忍僧與某居士作學家羯磨者  默然，誰不忍者說。僧已忍與某居士作學家  羯磨竟。僧忍，默然故，是事如是持。  (若先受請、若有病、若置地
與、若從人受、若學家施後財物還多，無犯。)

[0554a28]  解學家羯磨法  (若學家財物還多，從僧乞解學家羯磨，僧應白二解。應如是作。)

[0554a28]  大姊  僧聽！於某城中某居士家，夫婦得信，為佛弟  子，好施，財物竭盡，僧先與作學家羯磨；今財
物還多，從僧乞解學家羯磨。若僧時到，僧忍  聽，解學家羯磨。白如是。

[0554b03]  大姊僧聽！於某城中  某居士家，夫婦得信，為佛弟子，好施，財物竭  盡，僧先與作學家羯磨；今財物還多，從僧
乞解學家羯磨。僧今與某居士解學家羯磨。  誰諸大姊忍僧與某居士解學家羯磨者默  然，誰不忍者說。僧已忍與某居士解學家羯  磨竟。僧忍，默然故，是事如是持。

[0554b10]  作餘語羯磨法  (若有比丘尼犯罪，諸比丘尼問言：「汝自知犯罪不耶？」即以餘事報諸比丘
尼：「汝向誰語？為說何事？為論何理？為語我？為語誰耶？是誰犯罪？罪由何生？我不見罪！云何言我有罪？」佛言：「自  今已去，聽白已，當名作餘語。」應如是白：)

[0554b12]  大姊僧聽！此某甲比丘尼犯  罪。諸比丘尼問言：「汝今自知犯罪不耶？」此比  丘尼即以餘事報諸比丘尼言：「汝向誰語？為
說何事？為論何理？為我說？為餘人說？誰犯罪？  罪由何生？我不見罪！」若僧時到，僧忍聽，當名  某甲比丘尼作餘語。白如是。
(作是白已，名作餘語者。若未白前作餘語  者，一切盡突吉羅；若作白已作餘語者，一切盡波逸提。)

[0554b19]  作觸惱羯磨法  (若有比丘尼，眾僧立制不得作餘語已，便觸惱眾僧：喚來不來，不喚來便
來，應起不起，不應起便起，應語不語，不應語便語。佛言：「聽僧與此比丘尼作單白羯磨，名作觸惱。」作如是白：)

[0554b21]  大姊僧聽！此某甲比丘尼，僧名作餘語已，便  觸惱眾僧：喚來不來，不喚來便來，應起不起，  不應起便起，應語不語，不應語便語。若僧時
到，僧忍聽，制某甲比丘尼，名作觸惱。白如是。  (如是白已，名作觸惱僧。未白前觸惱僧者，一切盡突吉羅；若作白已觸惱僧者，一切盡波逸提。)

[0554b26]  惡馬治法  (若有比丘尼，惡性不受諫語，多犯眾罪。餘比  丘尼語言：「汝犯罪見不？」答言：「不見。」僧應捨棄莫問，語如是言：)

[0554b28]  汝今不見罪，汝所往之處，彼亦當舉汝罪，為  汝作自言，不聽汝作阿  [少/兔]  婆陀，不聽布薩自
恣。如調馬師，惡馬難調，即合所繫韁杙棄之；  汝比丘尼不自見罪，亦復如是，一切捨棄。汝  所往之處，乃至不聽汝布薩自恣。  (是人不應求聽，此即是聽。)

[0554c05]  梵罰治法  (若有比丘尼，惡性犯戒，復不受諫者，作默擯治。應如是作。)

[0554c05]  一切比丘尼  默擯不與語，是梵罰治。  (然不改者)  將詣眾中，諸人共  彈使出，莫與說戒，亦莫與法會從事。

[0554c08]  不禮比丘法  (時六群比丘、沙彌，來至比丘尼住處，共六群比丘尼、式叉摩那、沙彌尼共住，更相調
弄，或共唄、或共哭、共戲笑，亂諸坐禪比丘尼。佛聽喚來謫罰。若不改者，應為彼沙彌和尚、阿闍梨作不禮羯磨。此作  及解，文如律明。)

[0554c11]  與白衣家作覆鉢羯磨法  (律言：白衣家有五法，不應與作覆鉢：不孝順父、
不孝順母、不敬沙門、不敬婆羅門、不供事比丘尼。有五法應作，即反上是。復有十法，眾僧應與作覆鉢：罵謗比
丘尼、為比丘尼作損減、作無利益、方便令無住處、鬪亂比丘尼、於比丘尼前說佛法僧惡、以無根不淨法謗比丘
尼、若犯比丘尼。如是九八七六五四三二一，與作覆鉢法。應如是與。)

[0554c14]  大姊僧聽！此某  甲，某甲比丘尼清淨，而以無根波羅夷法謗。  若僧時到，僧忍聽，僧今為此某甲作覆鉢不  相往來。白如是。

[0554c17]  大姊僧聽！此某甲，某甲比丘  尼清淨，而以無根波羅夷法謗；今僧為作覆  鉢不相往來。誰諸大姊忍僧為某甲作覆鉢
不相往來者默然，誰不忍者說。僧已忍為某  甲作覆鉢不相往來竟。僧忍，默然故，是事如  是持。

[0554c23]  差比丘尼使告白衣法  (律言：應白二差一比丘尼為使，告彼令知。其使比丘尼
應具八德。八德及差，廣如律明。此使比丘尼往至彼家，不應受床坐飲食供養等具，應語云：)

[0554c24]  今僧為  汝作覆鉢不相往來。  (彼若不解，應廣為說。彼人若言：「作何方便解我覆鉢，還相往來
者。」彼使應語云：「汝應往懺悔眾僧。」彼若懺悔，隨順眾僧，不敢違逆，從僧乞解覆鉢，還相往來者，僧應為解。文如  律爾。)

◎

尼羯磨卷中

* * *

【經文資訊】大正藏第 40 冊 No. 1810 尼羯磨  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
