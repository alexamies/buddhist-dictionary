佛說一切如來真實攝大乘現證  三昧大教王經卷第二
西天譯經三藏朝奉大夫試光祿卿  傳法大師賜紫沙門臣施護等  奉　詔譯

金剛界大曼拏羅廣大儀軌分第一之二

[0343c09]  爾時世尊。復入摩囉大菩薩三昧。出生薩  埵加持金剛三摩地。此名一切如來隨愛樂  三昧。即一切如來心。從自心出說是大明曰。

[0343c12]  嚩日囉  (二合)  囉  (引)  誐  (一句)

[0343c13]  纔出一切如來心時。即彼如是具德持金剛  者。成一切如來華器仗。為出現已。即入世尊  大毘盧遮那如來心。合為一體。從是出現大
金剛箭相。住佛掌中。然後從彼金剛箭相中。  出一切世界極微塵量等如來像。作一切如  來隨愛樂事。等以一切佛神通游戲。於一切
世界廣施作已。彼摩囉性。於金剛薩埵三摩  地。妙堅牢故合為一體。出生摩囉大菩薩身。  住世尊大毘盧遮那如來心。說此頌曰。

大哉我本自性淨　　一切隨染自然生  
由本清淨離諸染　　是故以染而調伏

[0343c24]  是時摩囉大菩薩身。從世尊心下。於一切如  來左月輪中。如理而住復請教示。

[0343c26]  爾時世尊。即入一切如來隨愛樂金剛三摩  地。以一切如來摧伏金剛三昧。於普盡無餘  諸有情界。悉使愛樂。皆令獲得適悅快樂。乃
至得一切如來摩囉事業最上悉地殊勝之  果。即以金剛箭。授與摩囉大菩薩雙手掌中。  時諸如來。即為立名號金剛弓。以金剛弓灌  頂法而為灌頂。

[0344a04]  爾時金剛弓菩薩摩訶薩。以彼金剛箭。向一  切如來作摩囉事。說此頌曰。

此是一切大覺尊　　染智清淨無瑕穢  
以彼染法害清淨　　是故常施諸安樂

[0344a08]  爾時世尊。復入歡喜王大菩薩三昧。出生薩  埵加持金剛三摩地。此名一切如來極喜三  昧。即一切如來心。從自心出說是大明曰。

[0344a11]  嚩日囉  (二合)  娑  (引)  度  (一句)

[0344a12]  纔出一切如來心時。即彼如是具德持金剛  者。成金剛善哉相。即入世尊大毘盧遮那如  來心。合為一體。從是出現金剛喜像。住佛掌
中。然後從彼金剛喜像中。出一切世界極微  塵量等如來像。廣作一切善哉等事。以一切  如來神通游戲。於一切世界廣施作已。彼極
喜王性。於金剛薩埵三摩地。妙堅牢故合為  一體。出生極喜王大菩薩身。住世尊大毘盧  遮那如來心。說此頌曰。

大哉我此大善哉　　是即一切諸勝智  
若有能斷分別者　　能生究竟大歡喜

[0344a23]  是時極喜王大菩薩身。從世尊心下。於一切  如來後月輪中。如理而住復請教示。

[0344a25]  爾時世尊。即入一切如來等喜金剛三摩地。  以一切如來無上極喜智三昧。於普盡無餘  諸有情界。等作一切利益歡喜。普令獲得適
悅快樂。乃至得一切如來無上喜味勝悉地  果。即以金剛喜像。授與極喜王大菩薩雙手  掌中。時諸如來。即為立名號金剛喜。以金剛  喜灌頂法而為灌頂。

[0344b03]  爾時金剛喜菩薩摩訶薩。即以所授金剛喜  像。向一切如來。作金剛善哉歡喜之相。說此  頌曰。

此是一切大覺尊　　能轉一切善哉相  
善作一切喜金剛　　金剛妙喜令增長

[0344b08]  此是大菩提心。一切如來鉤召三昧。一切如  來隨染智大歡喜。一切如來大三昧大士。

[0344b10]  爾時世尊。復入虛空藏大菩薩三昧。出生寶  加持金剛三摩地。此名一切如來灌頂三昧。  即一切如來心。從自心出說是大明曰。

[0344b13]  嚩日囉  (二合)  囉怛那  (二合一句)

[0344b14]  纔出一切如來心時。以一切虛空平等性。智  善通達故。金剛薩埵三摩地妙堅牢故。合為  一體。即彼如是具德持金剛者。成一切光明
為出現已。是彼光明周遍照耀一切世界。成  一切虛空界。

[0344b19]  爾時一切如來。所加持一切虛空界。混入世  尊大毘盧遮那如來心。妙遍修故。從金剛薩  埵三摩地胎藏所成一切虛空界中。出現大
金剛寶像等。一切世界周遍為量。住佛掌中。  然後從彼金剛寶像中。出一切世界極微塵  量等如來像。作一切如來灌頂。等以一切如
來神通游戲。於一切世界廣施作已。彼一切  虛空界性出生。於金剛薩埵三摩地。妙堅牢  故合為一體。出生虛空藏大菩薩身。住世尊  大毘盧遮那如來心。說此頌曰。

大哉我此妙灌頂　　金剛大寶勝無上  
由彼諸佛無所著　　是故名為三界主

[0344c02]  是時虛空藏大菩薩身。從世尊心下。於一切  如來前月輪中。如理而住復請教示。

[0344c04]  爾時世尊。即入一切如來大摩尼寶金剛三  摩地。以一切如來圓滿意樂三昧。於普盡無  餘諸有情界。悉令獲得一切義利。及得一切
適悅快樂。乃至得一切如來成就勝義。最上  悉地。即以金剛摩尼寶及金剛寶輪金剛寶  牙灌頂。授與虛空藏大菩薩雙手掌中。時諸
如來。即為立名號金剛藏。以金剛藏灌頂法  而為灌頂。

[0344c12]  爾時金剛藏大菩薩。以彼金剛摩尼寶。安自  灌頂處說此頌曰。

此是一切大覺尊　　灌頂一切有情界  
今得授於我掌中　　此即寶中安寶相

[0344c16]  爾時世尊復入大威光大菩薩三昧。出生寶  加持金剛三摩地。此名一切如來光明三昧。  即一切如來心。從自心出說是大明曰。

[0344c19]  嚩日囉  (二合)  帝  (引)  惹  (一句)

[0344c20]  纔出一切如來心時。即彼如是具德持金剛  者。成眾多日輪。為出現已。即入世尊大毘盧  遮那如來心。合為一體。從是出現金剛日輪
之相。住佛掌中。然後從彼金剛日輪相中。出  一切世界極微塵量等如來像。放一切如來  大光明。等以一切如來神通游戲。於一切世
界廣施作已。彼大妙光性。於金剛薩埵三摩  地。妙堅牢故合為一體。出生大威光大菩薩  身。住世尊大毘盧遮那如來心。說此頌曰。

大哉無喻大妙光　　遍照一切有情界  
救世一切大覺尊　　能淨一切清淨者

[0345a02]  是時無垢大威光大菩薩身。從世尊心下。於  一切如來右月輪中。如理而住復請教示。

[0345a04]  爾時世尊。即入一切如來大光明輪加持金  剛三摩地。以一切如來光明三昧。令普盡無  餘諸有情界。悉獲無喻光明照觸。及得一切
適悅快樂。乃至得一切如來自心光明最上  悉地。即以金剛日相。授與大威光大菩薩雙  手掌中。時諸如來。即為立名號金剛光。以金  剛光灌頂法而為灌頂。

[0345a11]  爾時金剛光菩薩摩訶薩。即以所授金剛日  相。普遍照耀一切如來。說此頌曰。

此是一切大覺尊　　能破一切無智闇  
於微塵數日光中　　此日光明勝增上

[0345a15]  爾時世尊復入寶幢大菩薩三昧。出生寶加  持金剛三摩地。此名一切如來圓滿意願三  昧。即一切如來心。從自心出說是大明曰。

[0345a18]  嚩日囉  (二合)  計  (引)  覩  (一句)

[0345a19]  纔出一切如來心時。即彼如是具德持金剛  者。成彼種種巧妙色相莊嚴幢幡為出現已。  即入世尊大毘盧遮那如來心。合為一體從
是出現金剛幢相。住佛掌中。然後從彼金剛  幢相中。出一切世界極微塵量等如來像。建  立一切如來妙寶幢。等以一切佛神通游戲。
於一切世界廣施作已。彼大寶幢性。於金剛  薩埵三摩地。妙堅牢故合為一體。出生寶幢  大菩薩身。住世尊大毘盧遮那如來心。說此  頌曰。

大哉無等妙寶幢　　我作一切義成就  
若欲諸願圓滿者　　令彼一切事圓滿

[0345b02]  是時寶幢大菩薩身。從世尊心下。於一切如  來左月輪中。如理而住復請教示。

[0345b04]  爾時世尊。即入一切如來建立加持金剛三  摩地。以一切如來如意王大摩尼幢建立三  昧。於普盡無餘諸有情界。悉令圓滿一切意
願。獲得一切適悅快樂。乃至得一切如來廣  大義利最上悉地之果。即以金剛幢。授與寶  幢大菩薩雙手掌中。時諸如來。即為立名號
金剛喜。以金剛喜灌頂法而為灌頂。

[0345b11]  爾時金剛喜菩薩摩訶薩。以彼金剛幢。安立  一切如來施波羅蜜多。說此頌曰。

此是一切大覺尊　　能滿一切諸意願  
此名如意大寶幢　　布施波羅蜜多法

[0345b15]  爾時世尊復入常歡喜根大菩薩三昧。出生  寶加持金剛三摩地。此名一切如來歡喜三  昧。即一切如來心。從自心出。說是大明曰。

[0345b18]  嚩日囉  (二合)  賀  (引)  娑  (一句)

[0345b19]  纔出一切如來心時。即彼如是具德持金剛  者。成一切如來大笑相。為出現已。即入世尊  大毘盧遮那如來心。合為一體。從是出現金
剛笑像。住佛掌中。然後從彼金剛笑像中。出  一切世界極微塵量等如來像。作一切如來  希有事。等以一切如來神通游戲。於一切世
界廣施作已。彼歡喜性。於金剛薩埵三摩地。  妙堅牢故合為一體。出生常歡喜根大菩薩  身。住世尊大毘盧遮那如來心。說此頌曰。

大哉我此大喜笑　　一切最上大希有  
安立諸佛眾利益　　是故常住妙等引

[0345c01]  是時常歡喜根大菩薩身。從世尊心下。於一  切如來後月輪中。如理而住。復請教示。

[0345c03]  爾時世尊。即入一切如來希有加持金剛三  摩地。以一切如來希有出生三昧。於普盡無  餘諸有情界。悉令圓滿無上諸根。獲得一切
適悅快樂。乃至得一切如來諸根清淨智神  通果等。即以金剛笑相。授與常歡喜根大菩  薩雙手掌中。時諸如來。即為立名號金剛喜。  以金剛喜灌頂法而為灌頂。

[0345c10]  爾時金剛喜菩薩摩訶薩。以彼金剛笑相。於  一切如來作大歡喜。說此頌曰。

此是一切大覺尊　　希有示現所出生  
此大歡喜智善作　　而彼他師不能知

[0345c14]  此是大灌頂尋光輪。大利有情金剛大笑。一  切如來灌頂大士。

[0345c16]  爾時世尊復入觀自在大菩薩三昧。出生法  加持金剛三摩地。此名一切如來大法三昧。  即一切如來心。從自心出說是大明曰。

[0345c19]  嚩日囉  (二合)  達哩摩  (二合一句)

[0345c20]  纔出一切如來心時。即彼如是具德持金剛  者。以自性清淨法平等智善通達故。於金剛  薩埵三摩地中。成正法光明。為出現已。是
光遍照一切世界。混然成一淨妙法界。而彼  普盡廣大法界。乃入世尊大毘盧遮那如來  心。合為一體。周遍一切虛空界量。從是出現
大金剛蓮華相。住佛掌中。然後從彼金剛蓮  華相中。出一切世界極微塵量等如來像。施  作一切如來三摩地智神境通。等以一切佛
神通游戲。於一切世界廣施作已。彼觀自在  性。於金剛薩埵三摩地。妙堅牢故合為一體。  出生觀自在大菩薩身。住世尊大毘盧遮那  如來心。說此頌曰。

大哉我此第一義　　本來清淨自然生  
所有諸法如筏喻　　是故清淨而可得

[0346a06]  是時觀自在大菩薩身。從世尊心下。於一切  如來前月輪中。如理而住。復請教示。

[0346a08]  爾時世尊。即入一切如來三摩地智金剛三  摩地。以一切如來清淨三昧。令普盡無餘諸  有情界。自他清淨成諸利益。及得一切適悅
快樂。乃至得一切如來法智神通果等。則以  金剛蓮華及正法轉輪一切如來法身灌頂。  授與觀自在菩薩摩訶薩雙手掌中。時諸如
來。即為立名號金剛眼。以金剛眼灌頂法而  為灌頂。

[0346a16]  爾時金剛眼菩薩摩訶薩。以彼金剛蓮華妙  開敷故。即貪清淨。以自性無染善觀察故。乃  遍觀察說此頌曰。

此是一切大覺尊　　覺悟貪染真實性  
今得授於我掌中　　是即法中安於法

佛說一切如來真實攝大乘現證三昧大教王  經卷第二

* * *

【經文資訊】大正藏第 18 冊 No. 0882 佛說一切如來真實攝大乘現證三昧大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
