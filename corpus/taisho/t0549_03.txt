佛說光明童子因緣經卷第三

西天譯經三藏朝奉大  夫試光祿卿傳法大師  賜紫臣施護奉　詔譯

[0859c23]  爾時，尊者十力迦葉，遊行到彼置寶鉢所，見  是事已，即詣光明長者舍，問長者言：「汝置  寶鉢於其路左，當何所用？」光明長者即以
前緣，具白尊者。

[0859c26]  是時，十力迦葉作是思惟：  「我聞善賢長者信重外道，先造殺業，光明長  者今於此地為作福事，我今不應棄此鉢去，
宜現神力，令光明長者圓滿志願。」作是思  惟已即以神力，舒其右手，譬如壯士屈伸臂  頃，取其寶鉢，持還所止。

[0860a02]  時諸苾芻見十力  迦葉持寶鉢來，咸共白言：「尊者！汝於何處  而得此鉢？」十力迦葉具以前事，告諸苾芻。
時諸苾芻又復白言：「尊者！汝為此鉢故，所  現神力，如法儀不？」十力迦葉言：「諸苾芻！設  如法儀？不如法儀？我已施作，今復云何？」

[0860a07]  時  諸苾芻具以其事，即共白佛。佛告諸苾芻  言：「若非時處，及無義利，不應輒現神力等  相，所現非宜，必生過失。」

[0860a10]  爾時，世尊即以神  力，化出四鉢：一、金；二、銀；三、吠瑠璃；四、頗  胝迦。化此四已，又化四鉢：一、鍮石；二、赤銅；
三、白銅；四、木。如是化已，將前四鉢次第安  布，將後四鉢亦復安布，一一鉢中，滿盛上  好可食香藥，送置一處，令苾芻眾所應受者
隨意而取。於後，佛攝神力鉢亦不現。乃至  後時，光明長者天中勝福，吉祥相現，殊異  等事，時時自出。

[0860a18]  是時王舍城、瞻波國，二界  中間，有標記柱，彩繪莊飾，下有二鉢：一、  鐵；二、瓦。是鉢先加持已，安置於此二界。不
遠有一稅場，諸商販者輸納王物。有一守  稅人，諸子眷屬，財帛具足，然不修善，於稅  場所，而忽命終，作大惡夜叉，亦在彼方，守
護稅場。諸子一夜夢夜叉言：「可於彼地標記  柱上懸一大鈴，凡諸商人經此稅場，若有稅  物隱而不納，其鈴自動。守稅人知，即速追
集，重復搜撿，獲所稅已，而乃放去。」諸子得  夢，至明旦時，即與親屬，往稅場側，尋見其  柱，乃依所夢，懸鈴於上。

[0860a29]  爾時瞻波國中，有  一居家婆羅門，名曼  [寧*也]  怛謨，營貿為業。忽  於一時，與自妻室，同在一處，妻謂夫言：「我
今共汝營謀家業，滋彼財穀，以備所須，豈  可安然都無營作？汝今宜應往市肆中，買  [疊*毛]  華蘂極妙好者，我當為汝織成白  [疊*毛]  ，持出貿
易，豈無利耶？」時婆羅門如其妻言，買得持  歸，妻乃設以機織之具，次第敷置，緝織其  [疊*毛]  ，是蘂細軟，妙好無比，布以經緯，緻密細  勻
，如是勤力，織成其  [疊*毛]  ，即謂夫言：「今此白  [疊*毛]  ，上妙細軟，價直千金，汝可持出外，若有  人酬千金價，當可授與。其或價直不滿千金，
汝應隨處，可出輕言，是處無人而能辯識此  妙細  [疊*毛]  。」唱是言已，即當持往他處貿易。

[0860b13]  爾  時，曼  [寧*也]  怛謨婆羅門具如妻言，持此細  [疊*毛]  ，入  市貿易，竟無有人酬千金者。憶妻所說，乃
唱是言：「瞻波大城無有一人識此細  [疊*毛]  。」言  已持歸，與妻同議，此既無人酬是價直，宜  往他國，必有識者，更相告已。

[0860b18]  時婆羅門復  將一叚曾所著者，同前新  [疊*毛]  ，置傘柄中，隨商  人眾，隱覆而行，漸出本國。適王舍城，經彼
二界所有稅場，是諸商人，既至彼已，置隨  行物，聚集一處。時守稅人，次第搜撿，彼諸  商人，即各以其所應稅物，輸納於王。眾中  唯有曼  [寧*也]
怛謨婆羅門，隱覆先置柄中白  [疊*毛]  ，  而不輸納，獨在一面。

[0860b25]  是時稅場之側，先所  安立標記之柱，其所置鈴，自然作聲。彼守  稅人，即知眾中有隱稅者，乃謂商主言：「今
此柱上鈴自作聲，非風吹動，非人搖擊，我  已審知，汝此眾中，豈非有人隱覆稅物不輸  納邪？」時守稅人即速呼集，重復搜撿，於此
眾中，不見一人有其稅物隱不納者。時諸商  人，互相知悉無稅物已，咸欲前進，鈴又作  聲。如是數四，累細撿覆，無隱稅者。商主乃
謂守稅人言：「我此眾中無隱稅者，必是他眾  私隱前去。」作是言已，眾共僉議，謂是此一  婆羅門，隱覆稅物。

[0860c07]  乃至最後，彼守稅人於  曼  [寧*也]  怛謨婆羅門處，執而不捨，堅求其稅。時  婆羅門言：「汝今何故而相謀執？汝已顯見我
實無物，若有少物隱不納者，罄我所有，悉  以輸稅。」作是言已，鈴又作聲。時守稅人秖  於此婆羅門處，委細搜撿，乃謂彼言：「咄！婆
羅門！汝今何故，堅隱稅物，而不肯納？汝今  聞此鈴聲頻震，是事希有，汝今當知，此柱  之下，必有天神，而作加護，汝宜輸物無自  貽咎。」

[0860c16]  婆羅門言：「天神加力，我信是實。」言已  於傘柄中，出其白  [疊*毛]  示守稅人，作如是言：  「此即是我所隱稅物，汝宜收之。」

[0860c18]  時守稅人受  此  [疊*毛]  已，謂婆羅門言：「既不輸王，非我所受，  迴奉天神。」言已持  [疊*毛]  掛於柱上，復謂婆羅門
言：「我已掛  [疊*毛]  ，奉彼天神，汝或欲者，當自取  之。」時婆羅門即取其  [疊*毛]  ，而乃前進，於一靜
處，亦復如前安傘柄內，隱覆而行，漸次入  於王  舍  城中。

[0860c24]  時婆羅門顯張其  [疊*毛]  ，貨於市  肆，冀望有人酬千金價；如是周行，竟無有  人酬千金者。時，婆羅門作是唱言：「王舍大
城，無人辯識此妙細  [疊*毛]  。」唱是言時，光明長  者乘以寶象，方從王宮，還歸自舍。適聞此  語，而忽驚愕，即時暫住，謂婆羅門言：「汝今
何故於此城中，出輕易語？」彼婆羅門，即時  無答。光明長者言：「汝宜具說此事元因。」

[0861a02]  婆  羅門言：「我從本國，持此二叚上妙細  [疊*毛]  ，而  來貿易，若人酬我千金價者，我即與之，我  已周行，無人酬價。」

[0861a05]  光明長者言：「汝可持來，  我暫觀視。」時婆羅門即隨長者，至於舍中，  乃展其  [疊*毛]  ，示於長者。長者見已，即能辯識，
乃謂婆羅門言：「今此二  [疊*毛]  ，一新一故，故者  酬汝五百金錢。」

[0861a09]  婆羅門言：「長者所酬，其價  未當。」

[0861a10]  光明長者言：「我今現見，此是故物，浣  濯乃新。」長者即時將此故  [疊*毛]  ，於重樓上，自  空投下，其  [疊*毛]
體重，即速墜地。光明長者復  謂婆羅門言：「餘一新  [疊*毛]  ，我欲觀視。」時婆羅  門，即取新  [疊*毛]  ，持授長者。長者觀已，亦復如
前，向空投下，其  [疊*毛]  體輕，良久徐徐方乃墜  地。

[0861a16]  彼婆羅門即生信重，乃作是言：「光明長  者有大威力，今此細  [疊*毛]  ，若新若故，我悉奉  汝，不取其價，汝當受之。」

[0861a18]  長者答言：「我家巨  富，汝歷艱辛，安可無名受汝此物？我今各  與汝千金錢，鬻我二  [疊*毛]  。」時婆羅門得其價
已，持還所止。

[0861a21]  光明長者先以故  [疊*毛]  ，授彼家  僮，後將新  [疊*毛]  ，自作淨巾，而常受用。乃至後  時，光明長者用是巾已，向日
[日*殺]  曝  。

[0861a23]  是時，頻  婆娑羅王臣佐圍繞，方欲上殿，忽為暴風，  飄其浴巾，落於王前。時頻婆娑羅王，謂侍  臣言：「今此細  [疊*毛]
，從何所來？唯應王者，乃可  受用。」侍臣白言：「大王曾聞，轉輪聖王臨位  七日，天雨黃金，王今統臨，天雨細  [疊*毛]  ，後必  非久亦雨黃金。」

[0861a29]  王言：「汝等知不？我聞佛記，  光明長者現於人中受天勝福，今此細  [疊*毛]  ，必  應是彼所用之物，風飄至此，可召其人而還
授之。」

[0861b03]  是時，光明長者即至王前，王言：「長者！  佛先記汝，現於人中受天勝福，今此細  [疊*毛]  ，必  汝所有，今還授汝。」

[0861b05]  時，光明長者鞠躬伸手，  捧受其  [疊*毛]  ，受已觀見，是己所有，即白王言：  「此是我家所用淨巾，適因  曝  於日中，風飄至
此，其事如實。」

[0861b08]  王言：「長者！佛記於汝，受天勝  福，吉祥相現，佛語諦誠，其事如是。」又言：「長  者！汝今勝相若此，何不請王於汝舍中，暫
一觀視？」

[0861b11]  長者白言：「願王今時幸我小舍。」王  言：「長者！汝可先還備諸飲食。」

[0861b12]  長者白言：「大  王！受天福者，不假營造自然成辦，願王臨幸。」

[0861b14]  爾時，頻婆娑羅王即與臣佐圍繞，出詣光明  長者舍。長者前導，王至彼舍，於其外門，見  守門婢，色相殊異，王乃暫住，長者白言：「大
王何故住而不進？」

[0861b17]  王言：「長者！我見汝妻，故  乃暫住。」

[0861b18]  長者白言：「此非我妻，是守門婢。」

[0861b18]  王  即前行至中門外，又見一守門婢，王復不進，  長者白言：「王復何故住而不進？」王同前答。長  者白言：「此非我妻，亦是守中門婢。」

[0861b21]  王即前  進入於中門，見摩尼寶地上，有蟲魚流水之  相，王意謂是池沼，在此亦復暫住。長者白  言：「大王何故住而不進？」

[0861b24]  王言：「此處有水，故  不前進。」

[0861b25]  長者白言：「大王！此處無水，是摩尼  寶所成之地。」

[0861b26]  王言：「長者！若是寶地，何故有  諸蟲魚流水等相？」

[0861b27]  長者白言：「大王！上有旋  輪彫鏤蟲魚等相，下是摩尼寶光映照故爾。」  王雖聞是說，猶故未信，即時取自指環，前擲
於地，環擊地聲，王乃信是摩尼寶地。

[0861c01]  時頻婆  娑羅王既入其舍，處師子座。時長者妻出  拜王前，而忽淚下。王言：「長者！汝妻何故見  王垂淚？」

[0861c04]  長者白言：「大王！妻拜王前，何敢垂  淚？但為王所著衣有木煙氣煙薰目故，而忽  淚下。是故，大王！受天福者，所欲飲食，有如
意寶，自然能出。」

[0861c07]  爾時，頻婆娑羅王在長者  舍，住經七日忘還王宮。時諸臣寮，共詣阿  闍世太子所，白言：「太子！王在光明長者舍，
經今七日，於國政事，有所妨廢，太子宜往  請王還宮。」

[0861c11]  時阿闍世太子，即詣光明長者舍，  白父王言：「我王何故忘還王宮？於國政事，有  所妨廢。」王言：「我在此舍，始經一日，國有政
事，汝豈不能暫代吾治？」

[0861c14]  太子白言：「父王當  知，住於此舍，已經七日。」

[0861c15]  王聞是語，顧視光  明長者問言：「實不？」長者白言：「實爾，大王！已經  七日。」

[0861c17]  王言：「長者！汝此舍中，觀於何相，以分  晝夜？」長者白言：「華開華合，以分晝夜；異鳥  和鳴，及不和鳴，以分晝夜；摩尼寶珠光現
不現，以分晝夜。其或有華合而非夜，有華  開而非晝；有珠光隱而非夜，有珠光現而非  晝；有異鳥寂然而非夜，有異鳥和鳴而非晝。」

[0861c23]  時，頻婆娑羅王聞是事已，即謂光明長者言：  「我信佛語，真實無妄。佛所說汝現於人中受  天勝福，其事如實。」時頻婆娑羅王言已，出
長者舍。

[0861c26]  彼阿闍世太子，方出舍時，私竊取  一摩尼寶珠名扇恒俱，授一侍人，還王宮  已，召而謂言：「適所授汝摩尼寶珠，汝可持
來，我欲觀視。」侍人開手欲奉太子，其珠不  見，即時白言：「不知此珠失於何處？」是時太  子，即將侍人而行捶打。

[0862a02]  光明長者以天福  力，即知其事，來問太子言：「何故捶打此侍  人耶？」

[0862a04]  太子答言：「我適汝舍，盜摩尼珠，授此  侍人，今忽隱諱。我已作盜，此復轉盜，其罪  愈甚，故行捶打。」

[0862a06]  長者白言：「汝取我珠，此不  名盜，今既不見，亦非他盜，此珠現今復在  我舍。何以故？受天福者，方可用故。太子若
復別有所欲，悉當奉汝，我無所悋。」

[0862a09]  時阿闍  世太子，心生疑念：「我今於此長者，未有希  取，將來我父頻婆娑羅王命終已後，我乃  求彼財寶諸物。」作是念已，阿闍世太子與
提婆達多，結搆異謀，害父王命。

[0862a13]  乃至後時，  殺其父已，自行灌頂，處於王位，乃召光明  長者而謂言曰：「長者可為我兄，欲就汝舍而  共居止，凡有所須，汝應給我。」

[0862a16]  時光明長者  作是思惟：「頻婆娑羅王正法治世，此人猛惡  又復勃逆殺其父王，私自灌頂處於王位，今
於我前，出矯誑語。欲止我舍，我應隨順，我  若違彼，必因此人，壞我家族。」作是念已，白  言：「大王！我知汝心，必有所欲，願就我舍，凡
有所須，隨意受用，我當於後却往王宮。」

[0862a22]  阿  闍世王言：「若能如是，乃為甚善。」作是議已，  是時大王先詣其舍，長者還復來詣王宮。

[0862a24]  長  者所有天人吉祥勝相，寶藏諸物，長者行處  而悉隨至。彼阿闍世王在長者舍，見珍寶  藏，七遍出現，七遍隱沒，作是思惟：「今此舍
中，寶藏諸物，必隨彼去，我不能得。我今宜  應別設異謀，潛遣數人極兇惡者，同載一車，  往光明長者所，盜竊珍寶。」彼人到已，巧設  計謀，伺行盜竊。

[0862b02]  時光明長者，在高樓上，侍  女圍繞。時諸侍女見此車中所載之人，先已  默識是兇惡人，來作盜竊。侍女見已，笑指
而言：「此是兇惡盜竊之人。」是時，長者忽聞  笑言：「具知其事。」於是諸人隱之終夕，至明  旦時，多人共見，咸唱是言：「阿闍世王是惡
逆人，殺害父王，今復遣諸惡人，來長者所，  偷竊珍寶。」

[0862b09]  時，阿闍世王知是事已，即遣使  人，來光明長者所，謂言：「長者！何故多人輕謗  於我？」

[0862b11]  時光明長者知王意已，即速驅逐惡人  令去。長者即自思惟：「阿闍世王極大惡逆，  殺害父王，豈非後時亦復於我？致殺害事，我
今棄捨一切所有，憶佛先記，於佛法中，出家  學道，斷諸煩惱，證阿羅漢。我今宜應投佛  出家。」作是思惟已，即出寶藏，施作種種悲  愍利樂布施等事。

佛說光明童子因緣經卷第三

* * *

【經文資訊】大正藏第 14 冊 No. 0549 佛說光明童子因緣經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
