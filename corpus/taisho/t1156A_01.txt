大隨求即得大陀羅尼明王懺悔Sanskrit equivalent:法
隨求八印

[0649b26]第一懺悔印　亦名菩提心印　仰兩手。以右手無名指。繞於中指後。以頭指句無名指頭。左手如之。以左右手大指。各捻小指甲
上。中指頭相柱仰掌向上稍當心誦呪。

[0649b29]第二菩提根本契　亦名授記頂契印　準前印。改小母掌內交。二大母指左押右各捻本。小母指押甲上。頭指捻中指背上節文。

[0649c03]第三如來平等契　亦名施清涼契印　右手頭指以下三指直申。以大母捻小指背第一文。不言左手　如來清淨契　先左右手合掌。二
小指相叉於掌內右押左。頭已下三指合頭。大母指亦合頭。藏於掌內。

[0649c08]第四如來消一切毒惡契　亦名一切歡喜契　依平等印。交腕右押左。仰掌向上。若外有事。迴向外托之。是滅毒契。

[0649c11]第五名一切蟲得佛記契　先合掌二小指直竪。二無名指掌內屈。二中指右押左掌內反相叉。二頭指各句
二中指。二大指各捻頭指中文側。二小指竝曲勿著無名指。

[0649c15]第六祕密契　亦名心中印　先合掌以頭指無名指小指。反相叉掌內。以大母指藏頭入掌內。各捻三指甲上。

[0649c18]第七解脫契　亦名護念十方契　先合掌當心。以頭指無名指小指。少屈於掌內令甲相背。以大母指藏頭。入本掌內。捻無名指
中節側。中指平展節相背。

[0649c21]第八如來心契先仰右掌以淨心觀之。以大母指捻無名指中文側。四指把搼。

[0649c24]佛告諸大眾。如是懺悔者。從菩提生一切諸佛。發菩提心時。自取不劣不覆諸罪。即菩提心故。善男子當知此菩提心契不思議。何以
故。我念往昔修菩薩行。經無量劫積功累德。亦過無量劫。如是苦行修學。經千恒河沙劫。了無一記。何以故。為心劣故。為有餘
罪。劫懺謝皆不得盡。為懺不盡。致殃宿昝。皆悉引前作諸障難。致使如是不得成佛。我於自心諦求諸佛。發若干誓願。發願以訖。
須臾淨信便得此契。稱為一切諸佛大菩提心。我結此契便即懺悔。所有障難一時蕩盡。十方諸佛受記號吾。當來得名釋迦牟尼。具
足十力四無所畏。善男子假使眾生。出十佛身血百佛身血。千佛身血萬佛身血。百千億佛身血。乃至無量恒河沙數佛身血。不
可數不可數佛身血者。結我此契。誦我隨求即得陀羅尼三遍等一遍一句。一稱名字。若有殘罪露及眾生。無有是處。何以故。若有殘
罪於眾生者。一切諸佛便失菩提。善男子若有一人起慈悲心。結我此契。普為大千稱說。眾生舉印指於十方界。所有眾生一切罪障
病苦惱等。一時消滅無有遺餘。便得初地。一切眾生亦所不覺。若入魔宮結持此契。魔王順伏追捨魔業。若入王宮結持此印。即起慈
忍正法治人。若遭王難等。入州縣等在枷鎖。結持此印。枷鎖解脫。官自開恩兩得和可。若人能日日作此者。一切世間無不調順。龍王歡喜以能降雨。一切世間所有
[石*(ㄙ/大/木)]毒害心皆和悅。若入鬪戰。以印指之。兩軍和解一無所損。善男子我以此印不可為比。以一喻
知。善男子十方諸天共為萬。不及一那羅延力。十方世界那羅延共為萬。不及菩薩一節之力。十方世界一切菩薩共為萬。不及如來
一毛端力。善男子假使一佛能作種種不思議力。猶亦不如無量諸佛之力。何以故。一切如來共住持故。共隨喜故。共印可故。十方
如來從此生故。菩薩金剛常祐助故。等至菩提無二見故。善男子若說此契功用。窮劫不盡不可思議。若有眾生欲至佛位。始得此契
小小初地。亦未聞知。不可具說。菩提根本者從一心生。從一法生。從異見生。從斷愛憎生。從離殺業生。從無始淨土生。從決定生。
從質直無為生。從柔和善忍生。從勇猛精勤生從怜愍一切眾生生。從大慈悲生。從無畏生。從難苦生。從不捨眾生生。從敬養父母
孝順師長生。從心不跳躁生。從不下劣生。從淨三業生。善男子此是菩提根本契。善男子一切天仙龍神四天王金剛。聲聞辟支佛
四果聖眾。及菩薩摩訶薩。行此菩薩事。得徹到者。無有是處。何以故。如此事者是諸佛行。除佛以外能行此者。即是佛身不可思議。
非菩薩也。善男子乃至菩薩金剛不持此契。縱至法雲地。亦不得受記。何以故。無菩提故。善男子若有或修一法百法千萬法不可
數法。不持此契。無一法之分。眾聖不喜天神不衛。所修靈業雖得小通。魔王共為亦非正仕。若持此契。無間淨與不淨。持與不持。供
養與不供養。乃至一切諸不善業悉皆具造。能於一念之間。暫憶此契記持不忘。臨命終時生善住天證菩提王。亦得作灌頂金輪王
於大千界。若能淨心及身。日十二時。十時造惡。二時憶念。思法涅槃不謬不退。肉身即證菩提。遊騰十方如佛無異。善男子如此
契者。十方世界所有印契之根原也。若常持此契不捨。能動十方世界。時大神大藥叉王。菩薩金剛龍天八部。常來衛護如佛無異。
唯除如來餘無此力。諸有所須便自持來亦無乏少。智惠門聞佛智者悉皆解了。菩薩之智亦不足言。此契無本流行。祕之不得輒說
如此神通加護。已告眾人。雖見眾不借人。何以故。疲命根故。所得神通但自知之。

[0650c08]八家祕錄云。大隨求八印法一卷(惟謹仁運)蓋當此法延寶三乙卯年正月寫挍訖。　金剛乘佛子淨嚴(三十七)

[0650c11]天明改元辛丑年閏五月。以宇治慧心院藏本書寫竟。　智積院東武慈忍

[0650c13]享和改元酉秋七月。以件本令寫之。更校對點國字。命工上木。　豐山沙門快道誌

[0650c15]  一校畢

[0650c16]  享和三年四月五日

[0650c17]  暉時閣筆　慈順

* * *

【經文資訊】大正藏第 20 冊 No. 1156A 大隨求即得大陀羅尼明王懺悔法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
