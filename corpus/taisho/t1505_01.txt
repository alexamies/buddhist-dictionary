四阿鋡暮抄解第一  (此土篇目題皆在首，是故道安為斯題)  卷上
阿羅漢婆素跋陀撰

符秦西域三藏鳩摩羅佛提等譯

[0001b07]  阿鋡暮  (秦言趣無)  前禮善逝、法眾、壞有眾  (禮三尊眾能除結也)  。  當說所欲，略速義說，是故三法當說。

[0001b08]  弟子問：  說是有三法，說是三法何義？

[0001b09]  師答：法依三門  (面也向也)  結句。是次第作，是故三法想識。

[0001b10]  問：三法次  第何義？

[0001b11]  答：大佛經章繫無數相，婬恚懷味  精進因緣食持  (味，恚也著也，進行繫之，故曰持也。食，味也)  眾生少智
求聖諦，是輩想當知義、疾知義，三法方便  想，分別是次第。一切是世間所有想、隨所欲  想等結，是故想知義三法作。

[0001b15]  問：是方便相應  說三法。

[0001b16]  答：功德、惡、依覺解脫  (修妬路功德一、惡二、依三)  。功德、惡、  依覺解脫，有是句義是根句，是三各各三度、  三分。

[0001b18]  問：有三分句，初思惟解脫說。何義是解  脫？彼解脫功德、惡、依覺相應。

[0001b19]  答：已入不為說  是解脫。世間等生至虫蟻，虫蟻亦求樂，等生  謂見食而趣解脫。樂痛一義，世間少樂相應、
樂因緣，不知如樂、道樂、涅槃樂無病等生也。  以道樂有不知，是所欲。若所欲，不是為說。已  入道不為說，如小兒問何者眼？即自知眼處。
是自知，是不為說。如是樂世間所欲，是道所  欲，是故說道義作無惡。

[0001b27]  問：是何功德覺樂解脫有？若爾者，不可見金  見為富也。有病不可言聞，是故不覺解脫。

[0001b28]  答：  中間如明燈入壞闇有，不是明燈後有闇。是  智生解脫者，知覺一義。

[0001c01]  問：是何法功德，名  為眾生深癡。為色味香？為受、不受、已受？

[0001c02]  答：  或隨想外，經說是功德：福德、根、無惡  (修妬路三句：福也、根也、無  惡也)  。福德、根、無惡，是三功德清淨法果，我功德
想，是一切三皆入，是當略說。

[0001c05]  問：已說是福德  根。無惡是何法？

[0001c06]  答：福德：施、戒、分別  (修妬路)  。復復善  事  (復復猶恒恒也)  ，復簁人惡，是故福  (簁猶盧也)  。是三行：施、戒、
分別，如是先師說：

[0001c09]  「常能作福，德所行施  (八字也)  。眾生之命，命速乎馳  (八字也)  。若簁消惡，作行之數  (八字也)  。是故福德，如斯
說喻  (八字也。名首盧。首盧，三十二字偈也)  。」

[0001c12]  問：已說福德：施、戒、分別。是何施名？

[0001c12]  答：己身、他  受自財、施念俱去所更施，是三行施：法、食、無  畏  (修妬路)  。法施、食施、無畏施，是三說施也。是法
施，世間出世間章說是法施。無畏施，八行、三  歸命去、五戒。世尊說：「歸佛去，無量眾生無畏、  無妬、無恚、無殺。餘者如是。」

[0001c17]  問：若歸去，見有殺  虫，何法無畏護？

[0001c18]  答：我不說一切眾生，以邪見癡  殺虫，作他財惡，作是三歸去。不有世間等見  得若歸去，無世間等見是不歸去。是故無量
吉。食施，名食為首。種種他施，與塔為首  (種種  象)  、香為首  (種種供也)  。己身受  (二受，己與他也)  、或二受。是故二
功德具足大果報。是施淨如是，我先師言：根  財作、有或念或二作、有或義作世間吉，是方  便淨，施少有大果。有因緣淨，少俱功德得。

[0001c25]  問：  是戒何法？

[0001c26]  答：戒身口：他受、不壞他、壞增  (修妬路)  。戒  名三相應，相應身口俱起。

[0001c27]  問：何法？

[0001c27]  答：他受、他  不受、增是。他受名己飢羸，自知不嬈他受。眾  生自知眾生不嬈  (解不殺也)  如是，他財他婦不染取  如是
(雖言受亦不受耳，直分身口不受也)  。不他受，妄言、兩舌、麁言、不  要言，不著他受。若七支不嬈他受，種種貧窮  為力助他受二共想。福增續如從今，如殺生
不作發意，中間增多相應。如出財得報意，善  生覺受。如種穀，枝葉增至得果。如是連續至  睡眠增多，是故增是戒  (夢不失也)  。

[0002a07]  問：是分別何法？

[0002a07]  答：分別禪無量無色  (修妬路)  。分別  是善行，是故分別。如麻油花合，行分別。如王  求，如等求王果，得有是求行。淨果相應，有分
別。是禪思惟義是四行。

[0002a10]  問：是何法？

[0002a10]  答：禪，婬行  愛樂痛苦痛止  (修妬路)  。是四禪，初婬不善行止，善  因緣繫意住，離婬說。二自行說，自行自覺少，
鈴聲欲止，是故無行  (譬三定也鈴，餘音自行止，喻也)  是自行止  婬，前已說也。愛止三愛意歡喜如泉踊躍，是  無  (三禪無)
婬行止、增止、苦痛樂痛止，樂痛樂身  意無逼  (樂痛止也)  苦。外是彼無婬行愛，樂痛苦痛  止，是四禪。

[0002a18]  問：是為無量何法？

[0002a18]  答：無量者，慈悲喜護  (修妬路)  ，是  四無量想。眾生無量、彼受因緣是無量、不是  善能量，是故無量。是慈，名一切眾生愛，謂意
行一切眾生，敏是身，念是慈等已。悲，苦惱  眾生愛、自身愛。喜，樂念眾生，共繫喜。護，無所  作，眾生他非法忍。若是眾生作是相違見因
緣，是故過忍護。已說無量。

[0002a25]  問：何法無色？

[0002a25]  答：無色，虛空、識、無所有、有想無  想處  (修妬路)  。處者依義也。眾生是四分處，空色助、
色惡見助，是故意無染。虛空因緣，意一定虛  空，共繫想彼虛空處。如何故虛空依？為有識。  是故識因緣行識處，是亦依。無依解脫，謂無
所作，是無所有處想。見惡相滅、見恐，一意  有想無想處，是無色界。觀空已說，已說無色  分別說。是一切福德說。

[0002b04]  問：是根何法？

[0002b04]  答：根無慳、無恚、無癡  (修妬路)  。無慳、無  恚、無癡，是三事根相。

[0002b05]  問：是誰根？

[0002b05]  答：非前功德  說也。是故一切解脫入法。是根如相應說，當  使相應：一大、二相應  (癡大恚慳入)  。如無慳施、無恚戒、
無癡分別。復無慳食施、無恚無恐施、無癡法  施。復無慳無嬈他、無恚不嬈他、無癡增益，如  是三戒。復無慳禪根、無恚無量、無癡無色，如
是三分別。復無慳聖事、無恚忍、無癡聞，如是  無惡根。如是一切善行根。如是無慳名所作  行念不取無所為、無恚名恚滅助、無癡名無  明無智滅助。是故根。

[0002b15]  問：是無惡何法說？

[0002b15]  答：無惡：忍、聞、聖分  (修妬路)  。忍、聞、  聖分，是三無惡說。無惡俗數義，隨想所作，或
不恐畏惡。世尊已說無惡極行者言：「是忍苦  增，惡力自下無恚忍。」  (修妬路)  忍苦增力，惡力加  數苦，增力無惡，惡力自下  (下欣也)
。厭苦是忍義。  增力加無惡，不增力能，不能為說  (心如死灰，惡聲不出)  。  唯當恐畏眾生惡發，謂增無惡是忍。小人來
力加自下，足能報而不報是。自下是眾生  過，行過當忍，是義當說。苦寒暑飢、渴風煖起  (修妬路)  。苦名如增事。是二事起身惱不無意眾生，
惡眾生因緣惡說。是故二依  (外內)  謂逼身，是當忍。  是忍。

[0002b27]  問：已說忍。云何聞？

[0002b27]  答：聞修妬路  (舉四阿鋡所出十二首也)  、阿  毘曇、鼻奈耶  (修妬路三藏也)  。聞名謂婬恚癡盡。等有是
聞，餘者非聞。是三藏：修妬路、阿毘曇、鼻奈耶。  是修妬路名謂一切智說、佛所可者，著斷現、  四聖諦現，明無內無外解脫。阿毘曇名謂修
妬路所有顯示相應章。鼻奈耶  (律也，秦言志真也)  名無  行無命清淨說。是三行，聞是增，貪婬止鼻奈  耶、恚止阿毘曇。阿毘曇行，所作覺說，是故恚
薄。恚起犯戒枝，地獄。有癡止  (修妬路)  因緣。說是  一切聞。

[0002c08]  問：云何聖分？

[0002c08]  答：聖分，等善知識、思惟、得  (修妬路)  。  等善知識、等思惟、等得，是三聖分。聖分，無敢
說惡義。是善知識所欲助、善、力，師弟子伴  (修妬路)  謂所欲助、善、力謂彼善知識、彼三師弟子伴。

[0002c12]  問：云何助師？云何善弟子？云何力伴？如數說。

[0002c13]  答：如是說已知差別。助、善、力是善知識相。彼  師弟子伴知說是增助善，二有是枝。彼或相  助不善、助覺不力說，如父無足、年高父子。或
有力不善，念欲助善、不助不善處  (助不助二也)  ，如末  迦蘭富蘭  (六師之二)  。或欲無助善力，如一切明知醫，
前有怨，知病不救。若是三相等具，是善知識。  或師過、或弟子過、或伴過，是故三相相應是  善知識。

[0002c21]  問：是何法思惟？

[0002c21]  答：思惟：息、覺精進、護想所行  (修妬路)  。息覺、精進、護想以為面，是無作。彼息名意
亂，定彼相像。覺精進，意懈怠念，教不亂。護等  得等相應。如御車馬，遲則策之，牛奔則抑之。  等行是護，當如是觀意，無量內入一護一，皆
有緣眾生前相應，是意等得護。

[0002c27]  問：何所說，若護之意即奔則抑之、若意遲  則策之等得護？

[0002c28]  答：我前不說是等思惟耶！如  等思惟，如恐怖時相應行數；若異者，無等  思惟也。是故思惟。

[0003a02]  問：是得云何？

[0003a02]  答：得等具方便果  (修妬路)  。方便定入  無外供養，是相應入等具方便果。

[0003a04]  問：何誰等具？

[0003a04]  答：如說解脫。

[0003a05]  問：是何等具名？

[0003a05]  答：等具：等書  (等者書文字曰等也。沙門具十二法為等具也)  、  根斷、近禪  (修妬路)  。等聚是善行，是故等具，如種等
具。種等具是枝義。是等具三行：等書、根斷、近  禪。

[0003a09]  問：彼等書名何法？

[0003a09]  答：等書，五納阿練茹比丘  行  (修妬路)  ，具足等書等書。等書增是義。二象作：  工師能畫；彼巧匠作鑿刻石木、削治作像。
書作經作畫作，彼像二行作：巧師所作能耐  風雨；彼雖好不能耐。如是二人：道人、白衣。彼  道人，念棄親屬、所作棄，如巧師也。彼白衣，妻  子
奴婢，如畫師所作。彼白衣展轉愛樂，彼愛  別離憂喜恐鬪諍為首，非法而破壞，作經像  無堅、有非道人。世尊說：「如孔雀、好青項鳥，飛
行不如野鴈步。如是白衣不似比丘。」牟尼  (亦比丘也)  坐空野禪，是書也。五納阿練若作比丘行，是  三頭陀功德十二根有，是餘九眷屬，各當別
說。世尊酸陀梨所將難陀為說三功德：「何時  卿難陀！得見汝  (八字)  無事而麁服衣納五  (八字)  ；彼信  施之而無所染  (八字)
；遠婬欲行能離其嶮。」  (八字，首盧)  是  故知根有是三功德及餘四利。起衣、乞食、床  臥有利。彼衣利，持五納為說。乞食利，教乞
利、床臥利，為說阿練行。是功德具壞有利等  書。或二行入：貢高入、自歎入。彼衣、乞食、床臥  利也。入貢高是三功德息，一助止去貢高是  得樂，為說頭陀功德。

[0003b01]  問：云何五納？

[0003b01]  答：五納，三衣、取、得  (不擇好惡也。修妬路)  。五納，  彼常住，是故五納。五納分是五納。彼五納三
枝具足滿。有三衣為面首，是修妬路義。

[0003b03]  問：若  五納三事、九頭陀功德，有如是等  (修妬路)  相違。彼  丘塚道路弊壞衣被，得著被三衣：僧伽梨、欝  怛羅僧、安陀羅婆
[口*(葵-天+示)]  。彼或有我持三衣，最好  利壞。即由利便亂。若不多最好，求二利：最利  多利。如或有人求最好女人二、不求好千。如
是多利。持三衣止最好利生。是世尊：「我持三  衣，一一割截持。六衣：劫貝、四  [鳥*奏]  (葛也，青搆反)  、系  布、傍渠  (麻布)  、阿鞞駏
(榜也)  、蒖麻  (  藀  布，庫打反)  。是輩六，遇  得便著，割碎持。」是故義不最好，作不得惡，是  名無好。彼如是三衣持，名不求好。若眾許、若
白衣許床臥坐，見餘好而坐  (二皆得坐也)  彼。如遇  得作說。如坐好因緣，得是當坐。若上座命，是  隨遇。如是具足滿五納。

[0003b17]  問：是阿練茹何法？

[0003b17]  答：阿練者，坐樹下、露坐、常  坐常住  (修妬路)  。我常當坐樹下、我常當露坐、我常  當坐  (三坐也)
，是阿練茹具足，滿阿練茹行，是故阿  練茹。阿練茹分，是故阿練茹。是四床臥利，助  彼喜信作講堂，柔軟褥作樂想知，為分別說。
世尊：「我是不相像，棄家他舍著；棄講堂上，取  阿練若行。」如是阿練若行。作屈坻  (今欝反，容身禪小屋)  、
作平屋，意欲作是二。是世尊：「我是非阿練茹，  行平屋事。如捨馬如乘驢。是故當坐樹下。」棄  惡樹而樂好樹，樂利果好華樹樂，彼世尊教
露坐，用是為男女所欲、婆羅門所樂。為露坐  已，利不生彼，如是露坐苦行。作大床臥，至日  出棄，思惟念眠。是故我世尊：「我是非清淨，如
截耳欲著交露璫，是故當坐。」彼坐草蓐，結  跏趺坐，世間所有遍思惟自行。行如是，為具  足滿阿練茹行。

[0003c04]  問：何法乞食名？

[0003c04]  答：乞食，一坐後無食  (無貯)  。在丘塚  間  (修妬路)  二行學道僧住處得，及乞食。彼住處得
食，名謂信家日日來具足食施。或恐來為勞，  外為立僧園堂，作已即中辦具與食。乞食謂  家家少多得乞食。是乞食若違二，非法行。彼
一處食欲得食，檀越施我當食，作如是意於  食樂著。世尊示行乞食。彼乞食來數數食，至  于時，如是不得思惟。彼世尊制一食：

[0003c12]  「若如有人  (四字)  計常  (二字)  ，思念有慕  (四字)  ；得漿飯食  (四字)  知節  (二字)  ，能自抑寤
(四字)  。」是得彼一坐食，復索好  飲。佛聽飲。大得種種飲，不能思惟。是世尊：「我  用是為？棄斯飲。渴，水亦得止。是後食止。」彼如
是一坐食，棄後澡浴塗身嚴飾其身。彼世尊：  「我亦是食想貢高。食長身極供養之要，當壞  盡捐丘塚間。」是故教丘塚間見丘塚間食所
化，復彼丘塚間虫半消，膖脹欲壞爛脂血流  漫骨髓，千身骨交亂。見已貢高止。如是比丘  行具足滿。有是為等書。

[0003c22]  問：何法是根斷？

[0003c22]  答：根斷，不可強止、自制、不染  有  (修妬路)  ，根斷。是根斷：不可強止、自制、不染有。

[0003c24]  問：是誰不可強止？

[0003c24]  答：根起不可止。根不可止，  如斷馬水穀，若不護根不可斷。多與水草腹  滿，馬不能行。若不隨時，根不可強止，如瞎者
亦當離婬，是故不可強止。知行界所不受，等  思惟可護。或先師說根界去想，受棄不能至  界，謂受自棄不染近，謂相似女人像，最好  如見母見根。是三根斷。

[0004a02]  問：是近禪何法？

[0004a02]  答：近禪，忍無想  (修妬路)  等近思惟，  是故近禪。前說解脫。

[0004a04]  問：如前說四禪，何故說是？

[0004a04]  答：彼世間、出世間  解脫，得是行必定解脫。是輩中間聖諦可得。  如人度空野地，見園宅菓樹花實，彼意必定
為不復飢餓、為近城郭。如思因緣為曠野地，  婬怒癡為勞，善知識將導思惟，疾行陰界  處，無常無我苦所有觀。若欲是有忍  (三忍)  。增思
惟不動，如夢中見樂、見其形像。苦時相見是  想增，世間最好法。世尊想如是，是禪。行其  中間覺見喜，是聖諦。時婆素跋陀  (秦言今賢，人名也，得無著  道)
三法解脫度。初說  [口*(葵-天+示)]  未都  (盡也，天竺品題皆在品後也)  。

四阿鋡暮抄解第二  (功德之第九名得，得之第二也)

[0004a15]  問：何法是方便名？

[0004a15]  答：方便，戒、憂簸笞  (息也)  、智  (修妬路)  。  方便是道義，謂是解脫為首  (首，向也、前也)  。是方便，三
揵度：戒、息、智。

[0004a18]  問：何故重說戒？

[0004a18]  答我不前說戒有二：世間、出  世間也。彼世間說，是出世間說。彼戒行為  義。

[0004a21]  問：彼何法？

[0004a21]  答：戒等口、行、命  (修妬路)  。等口、等行、等命，  是三犍度戒。彼等口：妄言、兩舌、麁言、不要言
行離及餘言，是等口。等行名殺、盜、婬行離，及  餘事等行。等命名比丘乞食住食，乞食衣床  臥病醫藥自受是；餘邪命。優婆塞離五事，彼  刀、毒、酒、肉、眾生
(不賣)  是等命。

[0004a27]  問：是息何法？

[0004a27]  答：息，精進、念、定  (修妬路)  。具足滅息，若  婬怒癡止，息彼為首  (面也向也)  。住是息是三：精進、念、
定。彼精進名勤力，是義精進。如是說勤力說  有。若能行去解脫，是故精進。

[0004b02]  問：是何法？

[0004b02]  答：精進，信、行、不捨  (修妬路)  。信、行、不捨，是  三精進，說彼施一切善行。是故信何義？一切
善法最始，行一切善法最信，信二人行  (信與人此二四  信三寶)  ，是偈彼亦三。

[0004b06]  問：何法？

[0004b06]  答：信，敬、喜行、得解  (修妬路)  。是信：敬、喜行、得  解。彼敬名棄濁。濁，人過，恚嫉無羞恥過。如
鳥、水牛猪交亂泉水，是濁說，是惡去得清。  是惡意亂濁說，彼惡棄清。是敬、憙行、樂解脫，  如病病身好食不欲，病差必欲得食。是恚依  不樂聞法
(恚三毒侯舉)  ，得善知識便樂行，然後彼  如是念最好法，復為說是喜行也。得解名能  持，如人蛇所齧，他功德分別醫呪時，至意聽  如是如是呪語，彼能得差
(功德是醫有德)  。得解等藥  吉利如是。貪婬為首，蛇齧人，佛世尊愍彼無  行，或彼弟子愍為說法。彼謂法得解不異，彼  能婬可息作，不他是得解，是信。

[0004b18]  問：行名何等？

[0004b18]  答：行，勤起、常、念  (修妬路)  。勤起、常、念是  三行。彼起謂作善。如鑽下木燥末牛糞而起
火，勤數數作。求索復求索是常。念，無亂念，一  因緣相應。如火然髮及冠，手但欲救之。是三  勤行。

[0004b23]  問：行是不捨何法？

[0004b23]  答：不捨，不離、不厭、不轉  (修妬  路)  。不離、不厭、不轉，是三不捨。彼不離名不數  數勞，緩精進作  (勞，惓也)
。不厭名久行，中無有果，  意不厭。不轉名中無有果有必當使有，不欲  彼謂強行精進，如是棄。如是三能得果，如道  所趣處。

[0004b29]  問：已說精進行。是念何法？

[0004b29]  答：念身、痛、意、法，內、  外、二不忘  (修妬路)  。內、外、二內外謂不忘，是三念。  彼內念己身依內及餘外、二內外。或內受陰、
界、處。外他受、受不受二。或三結：內主、外主、二  主。彼內主婬、外主恚，恚他不自恚。彼有是覺：  「婬亦他作。」是不可義。內染發他，婬內著。如
世尊說，女內女根等見。是修妬路。癡二相  應，彼三結助三是念。彼身三如上說。如是痛、  意、法，如是十二行念。

[0004c09]  問：是三昧何法？

[0004c09]  答：定，空、無想、無願  (修妬路)  。空、無想、  無願是三三昧。彼空所有空。

[0004c10]  問：多有空，色空、  舍空是。如是何空說？

[0004c11]  答：空，我作、所有作二不  可見  (修妬路)  。我作、所有作二不可見是空。

[0004c12]  問：何法  我作所有作不可見。謂世尊說：「我本時名坻  羅末婆羅門  (我作)  ，見比丘我手是虛空  (所有作也)  。」是何
法？

[0004c15]  答：是非。我作、所有作是俗數，謂我陰覺是  我作。不是世尊所入，謂界善是所有作，彼世  尊無，謂法印空。空世間觀行常，彼及是吾我
二知得，是故無見是空。

[0004c18]  問：是無願，願何法？

[0004c19]  答：無願，相應過去當來無作  (修妬路)  。無願，無立是  義  (立住)  。是意三無住：相應、過去、當來
(相應，現在也、住止也)  。  是一切有為，如說處修妬路說。過去修妬路，  彼有是覺己身泥洹不？是三受是不？  (三也)  何義一
耶餘耶？涅槃棄身無有因緣，彼覺相應一切  思惟滅，是涅槃無盡覺相應。己身餘不餘不  說，是故是彼不說是無願。

[0004c25]  問：是無想何法？

[0004c25]  答：  無想，行、作、俱無想  (修妬路)  。行、作、俱，謂棄是無想。略  說一切有為棄。一切行作，謂作是行、謂行是
作。如入無明福無福阿尼署  (末盡)  行作因，彼有  近識持來是行，無明行作一切有為，是棄無  想說。如法印，色想不可得，是說一切彼行作  俱想去
(引法經證)  。一切是三義說。想知是定。

[0005a02]  問：是  智何法？

[0005a03]  答：智，見、分別、無學地相應  (修妬路)  。知是智，  覺是義，彼三地住：見地、分別地、無學地。彼現  是見。

[0005a05]  問：何現？

[0005a05]  答：前未見聖地根力覺寶。分別，  行。是說如浣濯極淨衣，本香猶故香。香是後  香，花香極香。如是見地淨意禪，無量正受
增因緣棄，最好香作，是分別。無學謂婬怒癡  止、不有因緣，是無學地。

[0005a09]  問：何見地智？

[0005a09]  答：見地，  法、觀、未知智  (修妬路)  。法智、觀智、未知智，如是三  見地。彼法智觀智是義，如醫知癰生熟以刀
破，是後以指撩摩脈所趣向，令不傷脈然後  割廣。如是行者，婬行為苦無常，等無常行入  見，苦止結棄。彼二智斷耶、未斷乎？如是行發  思惟  (未知智亦名耳)
。如欲界無常，如是色界、無色界。  彼已思惟智，色、無色行結棄。如是見苦婬行，  利苦界法智。如是觀智，如是色無色行未知
智，如是習三，婬行利滅。息是法智，息是觀智  (結正是法智也，分別解脫是觀智)  ，如是色無色行未知智，如是滅  三是道。婬行苦息法智是亦觀智，如是色無
色行未知智是道。是道是十二智，見地廣  知  (四諦各三十二)  。

[0005a22]  問：是分別地幾智？

[0005a22]  答：分別地，相、行、  種等知  (修妬路)  。相智、行智、種智，是三智分別地，如  上說。

[0005a24]  問：何法相？

[0005a24]  答：相，生、住、壞  (修妬路)  。相名生、住、  壞。彼生謂相應住，次第應壞謂破。

[0005a25]  問：無說益  眾生涅槃數，為是相眾生涅槃？若彼，為大過，  無常數。若不是彼，是修妬路過。

[0005a27]  當如是說，有  為相生、住、壞功德增。是何相功德？當為說我  相。我相異不異？是不說，若異有常、若不異無
常，俱過。不說涅槃無相，是故說益。樂知有為  相如是，謂所說功德增。何相功德？當為說智  是增行，謂是三智已功德是相，是說相。

[0005b04]  問：是行？

[0005b04]  答：行，無常、苦、無我見  (修妬路)  。行，遍知是義，  是相是行。知是義，無常陰謂無常，是故苦謂
苦，是故會當相應。無我是行，彼無常不久住，  如水泡，苦逼如刺在體。無我不自由，如假借  嚴身是行。

[0005b08]  問：是何種？

[0005b08]  答：種，氣味、災、得離  (修妬路)  。  種名是氣味、災、是得離。

[0005b10]  問：是誰？

[0005b10]  答：是有為。彼氣味名染著，災名惡，得  離名俱息。若天人樂氣味，地獄、畜生、餓鬼趣  苦災。福惡等過是得離。如是見彼等功德惡
見得解是種，是分別地智。

[0005b14]  問：是何無學地智？

[0005b14]  答：無學地，毘署、神通、辯  (修妬路。辯，  四辯也)  。明達、神通、辯，是無學地智。

[0005b15]  問：何法明達？

[0005b16]  答：明達，前世時、生處、漏盡智  (修妬路)  。前世念智、生  處智、漏盡智，明達有為首，是故明達知是義。
彼前世念智所行念，生處智名行果所為智，  漏盡智後當說。若三結：前世、當來世、現在世  處。彼前世處十八見，作前世所作當來世處
四十四見，作現在世處見身。彼知是現在行、  過去、當來。覺前世，念生得前世，不忘生處。覺  後世，不忘。無漏智  (是上後當說者)  ，盡、無所生智、願智
(修妬  路)  。我結已盡，是觀盡智不復生，是無所生智。  如醫蛇所嚙，療治破壞毒，是一智；不復病前  毒氣，是二。智如是盡知。無所生智、願智名謂
前世念智。聲聞己身所更念，不他也。以是智，  前願他，亦知是願智。

[0005b28]  問：何法神通？

[0005b28]  答：神通，飛、  徹聽、知他意  (修妬路)  。能飛是飛，自在是義。彼六神  通彼三：飛、天耳、知他意智。飛後當說。彼徹聽
名前行定，一因緣去大地，意增聞所知，以是  天人趣，聞聲隨其力，如或遠見或近見，隨眼  力，如是如定得。如是他意智所見眾生、所聞
聲，是輩知其意，是思惟知他智。飛行，虛空、化、  聖自在  (修妬路)  。虛空行自在、化自在、聖自在，是三  飛行。彼飛虛空自在，名能入水、能入地、能不
現、牆屋山無礙、手捫摸日月，如是飛行虛空  自在。化名如鳥馬車人山樹城園河水能現。  聖自在名能住命，化水為酥、眉間放光明。如
是及餘轉增，是飛、是聖說。飛行  (上言後當說者)  、徹聽、知  他意，神通。前世生滅智，謂凡人是五神通。

[0005c12]  問：  是何法辯？

[0005c13]  答：辯，法、義、應、分別方便  (修妬路)  。覺法方  便、覺義方便、應方便、分別方便，是四辯。彼覺
法名句合，覺方便義。隨彼所有，如火名彼熱，  為熱為義，彼不忘也。應名如是是合，邑是  義。等知分別。方便名隨應，報無違錯不耶。  避是辯，是無學地智廣知。

[0005c18]  問：是思惟戒定，學無  學者何故彼不三示？

[0005c19]  答：不戒戒增益學，殺生  棄增、眾生護有，非阿羅漢，謂是不嬈學。如  是意住，是故不大增說。知是亦三，如是婆蘇  跋陀三法。

[0005c22]  次二解脫度說盡。

四阿鋡暮抄解第三  (上功德之第九名得，得之第三也)

[0005c24]  問：前已說等具方便果是。彼已說等具方便，  是何果名？

[0005c25]  答：果，佛、辟支佛、聲聞  (修妬路)  。佛、辟支佛、  聲聞是三果。

[0005c26]  問：是誰果？

[0005c26]  答：戒息智中聞是說  (修妬路)  。

[0005c27]  問：具是說具是道，是何果或道？

[0005c27]  答：有餘  是果欲，是外無餘是義。世尊已說無餘般涅  槃是義  (修妬路)  ，是故無惡。彼佛名一切結解脫，有
十力力事四無所異，自由一切佛法得，彼佛  無差降戒定慧。辟支佛名自依，是時無異義，  彼不從他說是辟支佛，聲聞從他說。或二解
脫等具，憐愍增、等厭增，彼憐愍增等具，謂時  是三耶三菩。得等厭二己身生，因他彼己身  生辟支佛，因他為聲聞。若謂薩芸、若一切功
德具足、一切惡離是等正覺。辟支佛一切惡  棄、功德少，聲聞因他棄惡。

[0006a09]  問：云何如佛無中間及餘？如是聲聞。

[0006a09]  答：聲聞  棄結、不棄結阿羅漢  (修妬路)  ，是聲聞。聲聞有中  間根，因緣信根為首，軟、中、上增可得。是依聲  聞種種一切地。

[0006a12]  問：是何法棄結名？

[0006a12]  答：棄結，信  解脫、見得、身證  (修妬路)  。信為首，度彼岸是信解  脫。思惟為首，見得三身證彼無量行，當示信
解脫：上道、行、無行般涅槃  (修妬路。上道，道迹也)  上道、行般  涅槃、無行般涅槃，是三信解脫。彼道名利，彼
得至上上道，若跡是道。彼行般涅槃，名行因  緣道息去。無行般涅槃，名無疾涅槃因緣道。  般涅槃是信解脫說。

[0006a19]  問：是見得何法？

[0006a19]  答：見得，  中間、生般涅槃、已上道  (修妬路)  。見得是三：中間  般涅槃、生般涅槃、上道。彼中間般涅槃，名此
終他生得道中間般涅槃。如小火迸未墮，中  間般涅槃。生般涅槃，名如迸火墮地滅度，如  是生於中間時般涅槃。上道名如上說。是無  色界，知是見得。

[0006a25]  問：是何身證名？

[0006a25]  答：身證，行、及  行、生般涅槃  (修妬路)  。是已說。

[0006a26]  問：何故復說？

[0006a26]  答：不  復，說界因緣。欲界解脫、色界解脫、是二一切  中間般涅槃棄，不無色界中間有。復前不解
脫，報身證是解脫。報是解脫後當說。是棄結  說。

[0006b02]  問：無棄結何法？

[0006b02]  答：無棄結，八、須陀洹、薄地  (修妬路)  。  八、須陀洹、薄地，是三無棄結。

[0006b04]  問：何法八名？謂至數說，初得不八，前生後，次  第阿羅漢。是何阿羅漢？

[0006b05]  答：如生見知。如人八  兒，彼不初是八相應，最後者相應。彼世尊  作功德，是見阿羅漢，大、無餘、結盡。如是小前
前，最小已住，初是八說。若想隨書定八也。

[0006b08]  問：  何八名？

[0006b09]  答：八，信、思惟、彼增等  (修妬路)  。是凡人神名。  族姓子是等，具有信、思惟。彼或信增有智慧
相應、或智慧增信相應、或俱等法智發。一牢  信軟根、思惟牢信中根、俱牢利根，是三八。諦  見作，信增，七死生有，慧增中間住，有俱依家
家。有如是見地、分別地、乘乘薄地住信增，斯  陀含有智慧增，中間住俱依一死生。有止住  行因緣信增信解脫，有慧增見得，有俱依色
行止身證。有無餘因緣止信增軟根、有慧  增中根、有俱依利根。有是等向上，如初日出。

[0006b19]  問：已說是廣八分別生功德網。是亦不知何，  是當說。

[0006b20]  答：須陀洹，七死生、家家、中間住  (修妬路)  。須  陀洹名二初果住，求二跡道說是乘。是故須  陀洹，見身疑惑，願失止趣盡去
(惡道滅也)  。軟根七  行天上人界樂，得要當般涅槃  (樂三界福)  。家家住  利根，初果住，分別止因緣牢作行，是家家住
般涅槃。中間住，彼中間，不必家家住般涅槃，  彼要七住天人中間二般涅槃。

[0006b26]  問：已說須陀  洹。是何法薄地住？

[0006b27]  答：薄地斯陀含，一死、一生、  中間住  (修妬路)  。婬行因緣薄作，住是薄地。彼斯陀
含，一死、一生、二中間住。彼一說此終生天上，  一還般涅槃。上分因緣薄。上分因緣名五：色  欲、無色欲、憍慢、奧達吒  (亂志)  、無明。一生一還有
來，般涅槃增多。上彼俱中間住，是不棄結。

[0006c04]  問：是阿羅漢何法？

[0006c04]  答：阿羅漢利、軟、中根  (修妬路)  。  阿羅漢，供養是義。彼供養相似，是阿羅漢。

[0006c06]  問：何處供養？

[0006c06]  答：一切眾生。是三：利根、軟根、中  根。

[0006c07]  問：是利根何法？

[0006c07]  答：利根，住劫、能壞有、無疑  法  (修妬路)  。住劫、能壞有、無疑法，是利根。知已盡分
別，結盡過去住，是故住劫。盡一切結上增義，  求能得過，是故能壞有。彼有增益義，明達神  通辯，無疑法得增，一切難無疑辯。是利根因  緣。

[0006c12]  問：是軟根何法？

[0006c12]  答：軟根，減法、念、護有  (修妬路)  。減  法、念有、護有，是軟根。增上去，是故意減，是減
法。減法，不眾生減，分別地減、分別行行是說。  如所說章不誦失，彼不行分別地失。彼減，痛、  事、誦、長行、觀  (遊觀)  是五事減，是亦分別地減。彼
思惟有得阿羅漢，劣行用住為已作念念，是  世間多行種種意，如念人世俗。如世尊說，衣  授  (已念不離)  是念壞命  (用住為也)
，是不護有得。阿羅漢不  欲減，當不念是常大護，如貧人得財守。是軟  根因緣。

[0006c21]  問：軟根何等？

[0006c21]  答：軟根，慧解脫、盡、不盡  解脫報  (修妬路)  。慧解脫已說，俱分解脫二，盡解脫  報、不盡解脫報。俱分解脫名念解脫、慧解脫。
是二增去義彼義。

[0006c24]  問：是何彼解脫名？

[0006c24]  答：解脫，  婬、色、助滅  (修妬路)  。欲界、色界、俱助上意住，三界  滅，是三行解脫。解脫結，是故解脫。

[0006c26]  問：是何婬  助名？

[0006c27]  答：婬助中間，色無色想、淨不淨  (修妬路)  。增  已，己身中間，己身亦增。是義是二：色想、不壞
色想，彼中間色不分別。謂丘塚地色腐爛，肉  脫眼潰、腸出不淨，小便處百虫交亂  (處共同處)  ，烏  扇髮交亂啄鼻斷，分離手腳頭髑髏。如是見
已，婬結棄發是身謂義，及餘怨鬪諍詐言諂  貢高憍慢為首。有彼，如是念作，謂惡解脫意  定。是中間色想不淨解脫二，自己身內色分
別，由定無色住。如是他身念，是中間離婬想，  不淨解脫。三淨，青赤黃白花衣為首，因緣發  意念住無動，是淨解脫  (觀四色及衣而不著)  。

[0007a08]  問：是色助？

[0007a08]  答：  色助，無色以說  (修妬路)  。色棄結，發四意住，是有漏。  是色助，福說俱去。

[0007a10]  問：是何滅名？

[0007a10]  答：識為首，等  相應滅，無漏，正受阿羅漢。

[0007a11]  二棄結婆素跋陀  三法度三  [口*蔡]  末都  (盡也)  初功德中間說。

四阿鋡暮抄解第四  (三法初功德已竟。次說第二惡也)

[0007a14]  問：已說廣功德，功德中間三法度。是何惡名？

[0007a15]  答：惡，苦行、愛、無明  (修妬路)  。苦行、愛、無明，是略說惡  當知。雜惡善行是雜，惡是人愚，謂雜惡念如
猪不淨樂。世間彼前苦行，身口意苦行  (修妬路)  是  惡數。謂初是三：身苦行、口苦行、意苦行。苦行，  惡眾生行是苦行，惡念行苦行。

[0007a19]  問：是何身苦  行名？

[0007a20]  答：身苦行，殺，盜，婬  (修妬路)  謂是身苦行。是三：  殺、盜、婬，愚行知。

[0007a21]  問：我當知身苦行三。是何法  殺名？

[0007a22]  答：殺念、教、行  (修妬路)  。念、教、行，是三殺說。如  是餘如身苦行。殺分別三：念、教、行。彼不與取、
婬愚行因緣，知餘口行。

[0007a24]  問：有是，是亦不知。是  何法念名？

[0007a25]  答：念、欲作、他作喜  (修妬路)  。念名意覺。是  三：欲作、教作、他作喜。如殺虫，欲殺、教奴殺、他  殺稱善，歡喜是念。

[0007a27]  問：是教何法？

[0007a27]  答：教處、使作、  聽  (修妬路)  。教處、使作、聽，是三教。彼處，處名。

[0007a28]  問曰：是  羊  (披羅門云)  以是為首，妄語富人欲食  (欲嚴羊欺富人，使殺  羊祠，曰貪自欲食)
是教殺處。使作名如王處，如殺是  輩罔殺。聽之名，如或處貴來。問：「我有怨家嬈  我，我當報怨。」答：「聽。」是三處作。

[0007b03]  問：是行何法？

[0007b03]  答：  殺行，他眾生眾生想、捨、斷命  (修妬路)  。殺行，作是義  殺，受知處分，別聽口意，苦行知。彼他眾生想、  捨他、命斷
(捨去便治)  是三殺作。具足有何義？醫雖善  意病腫割之，當割時死，非是醫殺生。彼不捨，  如是一少  (若不捨，為少一也，具則非殺)
。是句無有殺生，三無。如  是殺處有。

[0007b09]  問：是不與取何法？

[0007b09]  答：不與取名他  想、彼覺、偷  (修妬路)  。他有財、他覺  (覺知也，知彼財)  、彼取去。如  是三行相應。不與取有何義
(彼財一、知是彼財二、持去三)  ？他財、  有、取去。非盜覺、自己、作  (覺知也，知識財為舉而無盜心，如己有也)  如彼
是象，相似覺取，非盜。復他取，無盜覺，無過。如  親田，根花果為首，或取  (為首非一也，恐失時，為收也)  。

[0007b14]  問：何法婬  愚行？

[0007b15]  答：婬愚行，他、法、受行更婬  (修妬路)  婬愚行略  三：他、他取去法、受行更婬。

[0007b16]  問：婬是修妬路根，  是何婬愚行作是說？

[0007b17]  答：二人，道人、白衣。被道  人至意，說無婬惡行  (不斷)  ，婬愚行無作  (逼人)  。若婬
白衣惡行、須陀洹惡行，已隨趣謂不爾，是故  婬愚行謂不淨。是故二無惡  (道人白衣、斷不斷也)  修妬路  說。

[0007b21]  問：何法他他受？

[0007b21]  答：他他受，夫、親里、王  (修妬路)  。夫  受、親里受、王受，是一切他他受。彼謂女人以
婬為主，是主是二：至竟、時中間。彼至竟名如  方土家法作主。時中間名是放法。婦人初  財請，彼未及期，若他墮  (墮，隨也、更行也)  彼婬愚行。如是
知。親里名父母姊為首，謂小女若無夫慈養  之。王受名謂無夫、無親里，悉屬王為受。有是  王受，是他他受。

[0007b28]  問：是法受何法？

[0007b28]  答：法受，學、齋、  家法  (修妬路)  。學法彼受，是故學受。齋法彼，是故  齋法受。家法彼受，是故家法受。彼聽或前聽，
齋後不聽，非法  (夫使受齋而悔行亂)  是法受。我今受齋，已  聽然後若作亂。彼受齋法住，為非法、家法。種  種因緣三事，一切不得往。母姊女兒婦為首，
如是隨性如是法受。

[0007c05]  問：是更婬何法？

[0007c05]  答：更婬，  捨婦人所生處，更以餘婬男兒、山持  (修妬路)  。更婬  名謂捨婦人所生處，作餘婬力強婬男兒，行  山持行，是更婬。

[0007c09]  問：是說不盡。何義更有因緣，餘有婬行結？何  法是中間去？若中間去說，若不是為不盡。

[0007c10]  答：  說已盡何義。捨婦人所生處向畜生，所說婬  行餘者盡，是故為盡。

[0007c12]  問：從何起是非義行？

[0007c12]  答：  一切貪婬、瞋恚、愚癡  (修妬路)  。貪、恚、癡等有知。

[0007c14]  問：是何一切云何是殺盜婬行？

[0007c14]  答：不是說。若  是說，不是修妬路行作有，是一切受根修妬  路說。身口苦行知，意苦行別當說。

[0007c16]  問何法是  三事相違現？何義不樂痛一時等有？恚苦痛、  欲婬樂痛。說行婬是結，是何法恚？

[0007c18]  答：我不說  貪婬瞋恚愚癡，是前願說。是中間所作，財著  瞋恚起殺。如是盜恚，發前如是。彼妹婬，我當
報怨，後著如是行婬。前願是恚，說是等起，是  故無過。如是餘。

[0007c23]  問：已說身苦行處，一切貪婬、瞋恚、愚癡說。如  是口行處何法？

[0007c24]  答：口苦行，不如、無如  (猶是妄言不妄言耳)  不要之言  (修妬路)  。口苦行四，是三繫當現四  (三中二也，現四  也)
彼不如、無如、不要言。

[0007c26]  問：是何不如名？

[0007c26]  答：不  如己身、他、義義想，所有取  (修妬路)  。謂彼不如口  苦行，是己義、他義、義義。己身所有取，所有
取名覺。自下如餘意異說。知是三義說，己身  義、己命義、他義、親義、義義、種種所作義。是三  世尊己說，是聚去、眷屬去，己因緣、他因緣，食、
所有財等，知無妄言。

[0008a03]  問：已說不如口苦行。是  何法無如口苦行？

[0008a04]  答：無愛、因緣、俱念相應  (修妬  路)  。無如名無愛念相應、因緣念相應、俱念相  應。相應名是義。彼無愛念相應麁言，謂無
愛念說恚是麁言。若爾者，無有麁言者，  (其人謂此句弟  子言)  己身念起口苦行餘，世尊亦當麁言。彼調  達念欲度，說彼恚，是故無愛。念相應麁言如
瞎緣，說瞋真誠彼恚，是故無愛念。口苦行因  緣念相應名諦說，因緣、念相應。兩舌相應，若  念相應增生相助，非兩舌。若爾者，世尊亦當
兩舌。世尊學道為首，欲益已自行說離本，是  故念惡。是故當知俱相應名因緣二作妄言  不妄言麁言，亦如是。是故麁言、兩舌。

[0008a15]  問：是不  要之語何法？

[0008a16]  答：不要語，非時、非諦、非義言  (修妬路)  。  非時言、非諦言、非義言，是三略阿跋度路柘  那  (秦言不要語)
。是因緣無量。彼非時言名，如相應  時離語因緣，如時盡具當手授作  (外國婚禮，夫親迎女，  女氏具送女之具，澡夫手，父以女手授，故云爾)  ，
吉祥所用，隨所欲中。或有言：「君！善哉。無常因  緣壞法有，後必當衰離。是婬如是。」彼諦語佛、  辟支佛、聲聞所說，非時言。不要言去不諦言，
名謂如諦想無諦說，如尼揵所說  (念謂師真諦而邪道)  ：  「薩芸若是我師。」是故彼想是不要語。何義？不  薩芸若是彼師增。彼如是想。若說相應義，佛
是薩芸若，亦彼妄言。何義？彼念不是薩芸若。  無義言名如戲笑歌，憂愁為首相應言。是口  苦行。

[0008b01]  問：是意苦行何法？

[0008b01]  答：意苦行，貪、恚、邪見  (修妬路)  。念  惡行，是故意苦行，是亦三：貪、恚、邪見。彼貪名  他所有欲得。

[0008b03]  問：若他所有欲得，貪重說為過。  念內入前已說念、欲、作、他作歡喜。

[0008b04]  答：是不重  說過。由欲得念，欲得欲作是，此不欲作。他所  有取，是亦由貪，是他財是我有。如是著意他
所有，欲得著是貪。他所有為首，念相應是貪  恚，名嬈他入念恚。

[0008b08]  問：是何法邪見名？

[0008b08]  答：邪見，  行、果相違，無有見  (修妬路)  。行相違、果相違、無有見，  是略三邪見，分別無量因緣。謂他異取，是邪  見略。

[0008b11]  問：是何法行相違名？

[0008b11]  答：行相違，淨不淨  覺、不淨淨覺、俱一覺  (修妬路)  。行相違，淨不淨覺、  不淨淨覺、俱一覺。彼淨不淨覺，著身口意行
不愛去見。不淨淨覺，不愛愛去。俱一覺，愛不  愛行淨不淨去。

[0008b15]  問：是果？

[0008b15]  答：以是果說  (修妬路)  。以  是說苦果，說如苦天上、苦涅槃。如是淨不淨  覺，趣樂世間樂。不淨淨覺樂，或苦趣如  是俱。

[0008b18]  問：云何無見名？

[0008b18]  答：無見，行、果、眾生無有  見  (修妬路)  。行無有見。果無有見。眾生無有見，是  三無有見。彼行無有見名，如無有與、無有愛、
無有善不善行，作是行無有見。果無有見名，  如無有極作不極作行果報，無有地獄、畜生、  餓鬼界、天上去。眾生無有見名，如無有母無
有父、無有眾生化生、無有世間沙門婆羅門。  如是是邪見無量行。是三意苦行，無量因緣，  一切無善作因緣顛倒善，是本戒去，如是解  脫度說知。

[0008b27]  婆素跋度三法度二，中間初度說  盡。

四阿鋡暮抄解卷上

* * *

【經文資訊】大正藏第 25 冊 No. 1505 四阿鋡暮抄解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
