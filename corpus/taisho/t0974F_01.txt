佛頂尊勝陀羅尼別法
龜茲國僧若那奉　詔譯

[0396b13]  口問筆綴。授與崇福寺僧普能。因即流布  先畫像。凡欲受持此呪者。先須畫像。畫像須  好絹用白  [疊*毛]
三幅高一丈。彩色中勿用皮膠。  須用香汁。畫人須清淨不喫葷辛。從月一日  起首畫。滿七日須造了。當作甘露山。山中作  雜樹木華菓流泉鳥獸。山中心作禪窟。窟內
作釋迦牟尼佛結跏趺坐。左邊作天主帝釋  一切眷屬圍繞。右邊作乾闥婆兒名善住。顏  端嚴似菩薩。頂髻衣冠亦復如是。以種種瓔
珞華冠嚴飾。又似白疊斜勒左臂。右手把毬  杖。又作乾闥婆眷屬。圍繞善住。歌舞作樂。佛  左右各作兩箇四天王及諸眷屬。又於佛左
邊。作梵天王并魔王。畫像了。即須作壇受  法。

[0396b27]  結壇。此壇法者。先覓淨地。勿令有瓦石。以五  香湯和黃士。泥地方圓一杖。於壇中心方  圓周內闊一肘內。畫佛頂螺髻青色。於壇四
面外。名安飲食面別七盆。四方安香爐一具  燒諸名香。南門安一銅瓶滿盛五香水。南門  安帝釋坐處。東門安乾達婆兒善住座。呪師
於西門坐。面向東。佛像面向西。又以五色綵  幡立於壇外四邊。又著五盞燈。中心一盞高。  著四角各一盞。如下似塔形。壇內散諸雜華。
供養物等並於壇外安置。勿於壇內。作法七  日。於七日內。誦數滿萬遍了。佛頂山放大光  明。呪師七日內。數數發露懺悔。起大悲願。當
爾之時。即得法成。更莫疑盧之。乾心供養。  生福無量。

[0396c12]  一法。若人欲得壽命長遠。不墮地獄惡道餓  鬼畜生阿修羅道。及滅諸重罪者。每時至心  誦此真言二十一遍。起大悲願。憐愍一切眾
生。即得十障五逆消滅。

[0396c16]  二法。若人有飛騰羅利鬼神入國。恐怖亂惱  一切人者。常即結印稱南無佛。心心憶念誦  此陀羅尼。即得如上諸難悉皆消滅。

[0396c19]  三法。若有不信人者。但制心一處。當作此法  印。得大驗已。即令不信者悉得信受。若作法  得驗之時。當有白旋風來入身。身所有麁惡
重黑皮及諸厄難。出風吹惡皮變退。厄難重  障風吹消滅畫之。

[0396c24]  四法。若人欲得威力自在者。於七日內。對四  方誦呪。以種種穀作人形。安置四方。必得所  願如意。

[0396c27]  五法。欲得滅自身重罪者。即於城門底作前  法。

[0396c29]  六法。欲得滅先亡罪者。即於十字街頭作前  法。

[0397a02]  七法。欲得一切眾生罪滅者。即於佛前作前  法。

[0397a04]  八法。欲得救地獄若眾生者。每時結佛頂印  誦呪。即向四方散。即得罪障消滅。

[0397a06]  九法。欲施餓鬼漿水者。呪淨水七遍。以水散  灑四方。作施彼鬼之心。鬼等悉得甘露水喫  之。

[0397a09]  十法。若欲救畜生罪苦者。呪黃土二十一遍。  散畜生上及四方。即得罪障消滅。

[0397a11]  十一法。欲得救人天罪苦及墮落恐怖。剪五  色雜綵華。誦呪華散三寶及佛頂上。即得一  切罪垢消滅。

[0397a14]  十二法。若有王難官難甲兵口舌等難起時。  呪五香水二十一遍。以香湯洗佛及灌頂。即  得安樂。

[0397a17]  十三法。若沙門婆羅門毘舍首陀及四眾等。  欲得福報具足。每日發願懺悔。誦此陀羅尼。  以此功德迴施眾生。但作此願。必得如願。一
切罪障皆消滅。

[0397a21]  十四法。欲得滅一切眾生罪障滅者。當以  五色破帛作拂。用當拂。誦呪二十二遍。拂  故佛身經。至心作印。誦呪二十一遍。一生罪  即消滅。

[0397a25]  十五法。若有口舌者。取蜜淨器盛。以朱砂和  蜜。呪二十一遍。即以朱蜜塗一百軀佛像唇  口。便得口舌消滅。得福無量。

[0397a28]  十六法。若人長病在床。復有人欲須一切人  愛念恭敬。欲救一切世及出世事必得定成  者。若被鬼神鬪亂夢想顛倒者。當以金薄一
百薄。呪二十一遍。用帖百佛像頂前。作摩尼  寶珠形。一切罪銷。求得如意。

[0397b04]  十七法。若國內被神鬼作病。及時氣疫病流  行。當於四城門。以青紙寫呪。白檀作函盛之。  以蠟印。當城門立之。以五色傘蓋函。門門安
置一本。即疫疾鬼病皆悉消滅不敢來。

[0397b08]  十八法。若有國內五穀不熟風雨不時。當以  白絹作幡。畫佛頂印。呪於幡上。立於一百  八十尺剎上。正滿著之。即得風雨調順五穀
成熟人人安樂。即得惡鬼風神迴心向善。阿  修羅王不能障礙。

[0397b13]  十九法。若多雨不止者。即以緋絹書上呪。呪  二十一遍。立著剎上。即得天雨時晴。

[0397b15]  二十法。若諸怨家賊起時國內。以青絹書呪  二十一首。中心畫乾闥婆兒善住。兩手調弓  箭。立於正東剎上。即得怨賊之難亦得自退  散走。

[0397b19]  二十一法。若有國土災禍至。當以雜物作一  百八箇浮圖相輪。又打葉各書呪十本。於一  一相輪置上頭。函內盛之。即得災禍消盡福  祚延命。

[0397b23]  二十二法。若有眾多貴人賤人。欲得常擁護  及自身所求財寶稱意。當起善心。敬禮無時。  佛像前結印。誦呪七遍。瞻仰佛面目不動。如
此作法。即得種種福德充足。命終之後。不入  地獄惡道。

[0397b28]  二十三法。若有女人欲得男子者。於一百日。  造美飲食。施與貧兒病者食。食時口誦呪莫  絕。如此作之。必得有男子身。

[0397c02]  二十四法。若夫婦相憎。取絹帛呪之二十一  遍。當作衣著。夫婦相戀。

[0397c04]  二十五法。有女嫁。施與現前僧喫。即得嫁。長  定決無疑。

[0397c06]  二十六法。若有人及國王大臣百官等不信  佛法。取無瘡瘢黃乳牛三頭。呪水草二十一  遍。與牛喫。日欲出時取乳。以銀器盛之。又呪
乳二十一遍。即於四方淨地寫之。其將乳人  須著白衣。口云乾闥婆兒善住及帝釋。今此  事當自處分。呪師當即入城。國王大臣外道
不信佛法人等。見此呪師深生歡喜。呪師所  說悉皆信受深心讚。

[0397c14]  二十七法。有人所在住處界內。有惡鬼神惡  龍。池內若龍又出來者。呪師語言。莫損此界  內眾生。令依舊安置。若薄媚不出。惡業不止。
即呪砂二十一遍。散於龍。即呪龍二十一遍。  莫遣東西。若鬼神呪餘食二十一遍以施之。  呪師言。我語汝。若不損害眾生。任汝此住。若
損害眾生者。須即出界宜告其鬼神。若薄媚  不受處分。即作鐵橛長二十二指。呪二十一  遍。即於入地。鬼等散出去。呪師仍安置鬼
神遣得所。又造言一如處分。不得東西。

[0397c24]  二十八法。若呪師每出行之時。作一拂呪之  一百八遍持行。若逢諸畜生等。遙拂之一遍。  即得畜生離苦解脫。

[0397c27]  二十九法。若欲令先亡離苦解脫。當屍陀林  中安坐。七日日別三時誦呪。任意多少。七日  滿已。即以呪師所坐土散於四方。當散之時。
離惡道即生天上。

[0398a02]  三十法。若人雇賣不信所求不稱意者。呪師  結印。誦二十一遍。安置善住形像前。於密處  供養。即得所求雇賣稱意歡喜。

[0398a05]  三十一法。若人欲入山林。遇逢師子虎狼毒  蛇惡獸者。欲入之時。須於山頭誦呪一百八  遍呪黃土。以土口含。數呵氣入於山中。口云。
惡毒禽獸等所有惡毒皆盡消滅。此地屬我。  若能於我法行者。任意聽住。若不能依行者。  即宜急出去。若不出者。口塞不開。呪師見
此禽獸虎狼口閉者。即須集之一處。以手摩  娑其頭上。呪之二十一遍。師云。我和上令開  汝口。旋出界外守護此地。勿令損此界內眾
生。呪之發去。仍須著所安置令盡得所。呪師  坐山中。二月餘日。更不得坐。即須且東西去  已後更來坐。若其久住者。禽獸即不安穩。知  之。

[0398a18]  三十二法。若人入山中。有慳鬼神慳龍等。不  許呪師於此山中隱者。呪師見知此事。即依  法處分。師云。我樂此地。是儞與我。若其許
我。當共汝住。若不許者。汝即須出界於三百  由旬外安置。若其薄媚不受勸諫者。我即禁  繫汝。不令東西。呪師釘鍼橛如其法。彼諸禽
獸於一百由旬外。始得安置。不敢入界。

[0398a25]  三十三法。有諸龍被外道禁繫者。致令國內  無風雨。呪師當於有龍泉邊作一小壇。以桑  木根作橛八箇。安於壇中。又乳酪三椀安置
壇上。總呪橛子等一百八遍。即以木橛釘泉  四伴處。又以乳酪寫於池水中。以金簿葉書  呪。著荷葉上著泉中。呪師云。善知識今有厄
難。被諸外道禁繫。今此作法已訖。以陀羅尼  擁護汝。發盡已收飲食。其荷葉與金薄呪  等。即投水底去。呪師呵氣三回。外道禁法即
使被懷。其龍即得解脫無難。其龍當出來供  養呪師。龍云。曹主有何處分。呪師云。汝可每  依時節興雲致雨。將此陀羅尼頂上安置。令  汝永得安樂無諸災難。

[0398b09]  三十四法。若大水泛漲損人者。即呪師呪水  二十一遍。散大水中。更不泛溢。

[0398b11]  三十五法。若常念誦。速得決定生諸淨土。永  得安樂。

[0398b13]  三十六法。若人日日諸千遍并詰印者。得  金剛不懷身。此生即證無生法忍。

[0398b15]  三十七法。若人日日誦一百八遍并結印。速  得十方諸佛為授記。決定無疑。

[0398b17]  三十八法。若人四方四面誦二十一遍并結  印。為眾生稱名者。并散散印一遍。得一切魔  王鬼神毘那夜迦諸惡鬼王龍等。敬愛守護。
一切所須悉皆自至。顏色姣美。福德無量功  德無邊。十方諸佛讚嘆。何況餘人但制心一  處持誦。速證無生法忍。十方淨土隨意受生。  蓮華化生得證佛果。

尊勝陀羅尼別法

* * *

【經文資訊】大正藏第 19 冊 No. 0974F 佛頂尊勝陀羅尼別法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
