佛說瑜伽大教王經卷第四
西天譯經三藏朝散大夫試光祿卿  明教大師臣法賢奉　詔譯

印相大供養儀品第六

[0574b24]  爾時世尊大遍照金剛如來。告金剛手菩薩  言。汝今諦聽當為汝說三金剛大智所生祕  密印相法。若持誦者依法結印。能滅一切罪
業。復能觀想真理。即得證於無上菩提。何況  別求成就之事。

[0574b29]  復次作印相法。先以二手作拳。二拇指平竪  立。此是大遍照如來安身印。不改前印。以左  手拇指入掌內。右手拇指竪立。此是無量壽
佛安語印。

[0574c04]  不改前印。以右手拇指入於掌內。左手拇指  竪立。此是阿閦佛安心印。

[0574c06]  復以二手作拳。左手頭指竪立入右拳內。此  是大遍照金剛如來根本印。

[0574c08]  復次半跏趺坐垂左足。左手安臍輪。垂右手  觸地。此是阿閦佛根本印。

[0574c10]  不改前印。以右手作施願相。此是寶生佛根  本印。

[0574c12]  不改前印。以二手安臍輪如禪定相。此是無  量壽佛根本印。

[0574c14]  不改前印。以右手作無畏相。此是不空成就  佛根本印。

[0574c16]  復次以二手作金剛縛。二中指竪立如針。此  是薩埵金剛菩薩印。

[0574c18]  不改前印。二中指微屈頭節如寶形。此是寶  金剛菩薩印。

[0574c20]  不改前印。二中指作環如蓮花形。此是法金  剛菩薩印。

[0574c22]  不改前印。二中指如羯磨杵。此是羯磨金剛  菩薩印。

[0574c24]  復次以二手作合掌。二頭指捻二拇指頭如  目形。此是佛眼菩薩印。

[0574c26]  復次以二手作金剛縛。二中指展舒。二頭指  捻中指第三節如金剛形。此是摩摩枳菩薩  印。

[0574c29]  復次以二手合掌令十指頭各不相著。微屈  如蓮花形。此是白衣菩薩印。

[0575a02]  復次以二手作合掌。二頭指捻中指甲。二拇  指入掌內如優鉢羅花形。此是多羅菩薩印。

[0575a04]  復次以二手作合掌。二頭指捻於中指中節  如環。二拇指安二邊。此是尊那菩薩印。

[0575a06]  復次以二手作金剛縛。二頭指與拇指。各頭  節微屈。此是寶光菩薩印。

[0575a08]  復次以二手展舒。二拇指捏小指甲。餘指不  相著如金剛形。此是顰眉菩薩印。

[0575a10]  復次以二手作金剛拳。小指與頭指相交如  鎖。此是金剛鎖菩薩印。

[0575a12]  復次以二手作拳。二拇指與小指如針。二中  指與無名指相背。二頭指屈向拇指如環。拇  指亦微屈如輪。此是焰鬘得迦明王印。

[0575a15]  復次以左手作金剛拳安心。頭指竪立。右手  如  挌  勢。此是鉢囉研得迦明王印。

[0575a17]  復次以二手作金剛拳。二小指相交如鎖。二  頭指相背如針安於額上。此是鉢納鬘得迦  明王印。

[0575a20]  復次以二手拇指。捏小指甲。餘指如金剛形。  二手相交安於髆上。此是尾覲難得迦明王  印。

[0575a23]  復次以左手拇指無名指。與小指相捻指甲  如劍鞘。右手如取劍勢。此是不動尊明王印。

[0575a25]  復次二手作金剛拳。右手在上二拳相背。二  小指相交如鎖。二頭指竪立如降伏勢。此是  吒枳明王印。

[0575a28]  復次以左手作金剛拳安心。頭指竪立。右手  展舒頭指亦竪立如杖勢。此是儞羅難拏明  王印。

[0575b02]  復次以左手安心。右手作拳如揮拳勢。此是  大力明王印。

[0575b04]  復次以二手各作拳。頭指拇指中指微展舒  如開花勢。此是慈氏菩薩印。

[0575b06]  復次以二手作合掌。頭指捻無名指甲如優  鉢羅花勢。此是妙吉祥菩薩印。

[0575b08]  復次以左手安臍輪。右手如象勢。此是香象  菩薩印。

[0575b10]  復次以左手作拳竪立如幢。右手如幡勢。此  是智幢菩薩印。

[0575b12]  復次處於賢座。二手合掌安心。此是賢護菩  薩印。

[0575b14]  復次以二手展舒如龜行勢。指鉤於掌內。此  是海意菩薩印。

[0575b16]  復次以左手作金剛拳安心。右手作施願相。  此是無盡意菩薩印。

[0575b18]  復次以左手作拳安於臍輪。右手作彈指。此  是辯積菩薩印。

[0575b20]  復次以二手如圓滿蓮花形。此是得大勢至  菩薩印。

[0575b22]  復次以二手作磔散勢。此是除一切罪障菩  薩印。

[0575b24]  復次以二手作合掌如打擲勢。此是破一切  憂闇菩薩印。

[0575b26]  復次以二手指展舒如熾焰勢。此是熾盛光  菩薩印。

[0575b28]  復次以右手作施願相。左手如月輪勢。此是  月光菩薩印。

[0575c01]  復次以二手如持閼伽瓶作灌頂勢。此是甘  露光菩薩印。

[0575c03]  復次以左手作金剛拳安臍輪。右手亦作拳。  旋轉捫摸虛空勢。此是虛空藏菩薩印。

[0575c05]  復次以左手展舒。右手頭指拇指安左掌中。  此是除蓋障菩薩印。

[0575c07]  復次以左手作金剛拳安心。竪立頭指。右手  亦作金剛拳。如揮拳勢現忿怒相。此是鉢蘭  那舍嚩哩菩薩印。

[0575c10]  復次以左手拇指與頭指。如持物勢。右手如  持針勢。此是日前菩薩印。

[0575c12]  復次以二手如蛇頭形。安頂上如繖蓋勢。微  現忿怒相。此是穰虞梨菩薩印能除一切毒。

[0575c14]  復次如前吒枳明王印。以二頭指竪立。此是  降三界明王印。

[0575c16]  不改前印。右頭指如鉤現忿怒相。此是金剛  明王鉤印。用此印法可請召一切如來。

[0575c18]  復次以二手作金剛拳。小指屈如牙。二手相  交安口門。如牙及出舌現忿怒顧視。此是金  剛牙明王印。

[0575c21]  不改前印。屈二小指二頭指如鉤勢。現忿怒  顧視。此是金剛拏吉儞印。

[0575c23]  復次以二手作金剛拳。二頭指展舒。二手相  交於頭上磔散。此是曼拏羅印。

[0575c25]  不改前印。良久之間亦磔散手。此是開門印。

[0575c26]  復次以二手作拳。二拳相交以脇挾之。現忿  怒顧視右繞而行。此是破一切惡曜印。

[0575c28]  復次以左手覆。舒右手覆安左手背。二拇指  動搖。此是破阿修羅呪法。及降伏阿修羅女  印。

[0576a02]  復次以二手拇指與小指相交如鎖。餘指如  幡勢現大忿怒相此是嚩日囉  (二合)  播多羅明  王印。

[0576a05]  復次以左手作金剛拳頭指展舒。此是金剛  橛印。

[0576a07]  復次以二手作金剛縛。二頭指展舒如釘橛  勢。此亦是金剛橛印。

[0576a09]  復次以右手作金剛拳如釘椎勢。此是椎印  亦成骨朵印。

[0576a11]  復次以二手作金剛拳。二頭指展舒復如金  剛縛勢。此是一切如來金剛縛印。

[0576a13]  復次以二手作金剛拳。復作揮拳勢。此是金  剛訖囉  (二合)  哥左印。

[0576a15]  復次以二手如持月勢。捫摸於面。復展舒現  忿怒顧視。此是閃電熾盛羅剎女印。

[0576a17]  復次以二手相交如鎖。頭指與拇指竪立如  持刀勢。此是金剛刀印。此印能止風雨。

[0576a19]  復次以二手作拳。二頭指屈如環現大忿怒  相。復展舒二手。此是破壞他呪法印。

[0576a21]  復次以二手覆拇指入掌內。餘指動搖如翅  翼翹一足而立。出舌現忿怒顧視。連誦吽字  依法行步。此是金翅鳥印。結此印時能解三  界毒。

[0576a25]  復次以二手作金剛拳。復如四方射箭勢。此  是金剛箭印。此印能破壞他軍。

[0576a27]  復次以二手作拳。二中指如針。復屈如寶形。  二拇指展舒捻二頭指甲如環。此是佛輪印。  此印能救軍陣之難。

[0576b01]  復次以左手作拳中指如針。右手如開敷蓮  花。此是訶邏曷羅菩薩印。

[0576b03]  復次以二手作拳。二小指相交。二頭指如針。  相背安於額上。此是呬嚕哥明王印。此入尸  陀林能破諸鬼神。

[0576b06]  復次以左手如持髑髏勢。右手如持三叉勢。  此是自在天印。

[0576b08]  復次以左手展舒。指不相著如無畏勢。拇指  入掌內。右手作拳竪立。如持寶棒勢。此是那  羅延天印。

[0576b11]  復次以二手作展舒。如蓮花形。此是大梵天  印。

[0576b13]  復次以二手作花合掌。此是一切族母印。

[0576b14]  如是薩埵金剛等四親近菩薩所結印相。當  與灌頂印同。如是阿闍梨隨曼拏羅。諸賢聖  印法一一了知已。復於曼拏羅祕密供養圓  滿了知。

[0576b18]  所有戲鬘歌舞香花燈塗。隨彼菩薩各各供  養作獻物勢。如是種種裝嚴。及種種殊妙衣  服幢幡繖蓋閼伽水等。悉皆各作獻物勢已。
手持鈴杵即振鈴。而開曼拏羅門誦此真言  曰。

[0576b23]  唵  (引)  嚩日囉  (二合)  健致  (引)  羅拏  (一)  鉢囉  (二合)  囉拏  (二)  三鉢囉  (二合)
囉拏  (三)  沒馱叱怛囉  (二合)  左  (引)  里儞  (引)  (四)  鉢囉  (二合)  倪也  (二合引)  播  (引)  囉彌多
(引)  (五)  那  (引)  捺  莎婆  (引)  吠  (引)  (六)  嚩日囉  (二合)  達囉紇哩  (二合)  那野  (七)
散都殺尼  (引)  (八)  吽  (引)  吽  (引)  吽  (引)  (九)

[0576b28]  時阿闍梨誦此真言已。以右手擲金剛杵。左  手振金剛鈴即以歌讚供養賢聖。如是依金  剛大乘。作最上真實供養已。諸佛賢聖悉
皆歡喜。彼諸如來即說頌曰。

若人斷除諸疑惑　　常作菩提觀想行  
恒以清淨身口意　　供養聖賢為最上  
若人不斷諸疑惑　　而復信重緣覺乘  
修習小乘聲聞教　　彼人供養非最上  
依法供養諸如來　　聖賢歡喜歎希有

[0576c08]  爾時諸佛如來。讚遍照佛言。善哉善哉能為  眾生。分別顯示瑜伽大教菩提之法。而說頌  曰。

金剛遍照圓明智　　隨機開演大乘門  
能令除斷貪瞋癡　　觀想菩提微妙理  
善哉無上大乘法　　甚深方廣濟群生  
如是真實法寶藏　　彼佛大覺能宣演

[0576c15]  爾時諸菩薩。聞諸如來出微妙音頌讚佛已。  皆大歡喜。亦以伽陀讚遍照佛曰。

佛身無邊無生滅　　無住無說無文字  
寂滅離相如虛空　　有相是佛方便說  
所說教相福含生　　引導令登菩薩位  
菩薩獲居佛剎中　　皆因祕密三摩地

[0576c21]  時諸佛及大菩薩。各以伽陀讚歎佛已。

[0576c22]  爾時大遍照金剛如來。說妙歌讚。

[0576c23]  嚩惹虎惹  (引)  拏壹  (一)  穌訶烏鉢帝  (引二)  婆  (引)  嚩  尾婆  (引)  網  (三)  末虎烏鉢帝
(引)  (四)  惹馨吠  (武母切)  嚕阿  努  (五)  鉢茶謨剛  [口*(隸-木+士)]  (引)  (六)  戌駄尾戌提  (引)  (七)
[寧*頁]  彌阿  沒提  (引)  (八)  末虎尾訶嚕微孕  (二合)  (九)  滿駄呼摩  (引)  朗  (十)  鉢那摩訶當當  (十一)
摩  (引)  野惹  (引)  朗  (十二)  嚩  (引)  仵  鉢半際  (引)  (十三)  恥烏路伊薩嚕  (十四)  薩哩微  (引二合)
遏  朅哩  (引)  盤  (引)  妮烏輸薩嚕  (十五)  禰拏阿努捺彌  遏烏  (十六)  薩呬烏摩  (引)  儞  (引)  微  (引)
(十七)  末虎尾訶哩  提  (十八)  伊拏呬阿酤  (引)  微  (引)  (十九)  穰呬遏拏囉  (引)  阿努  (二十)  穌囉遏薩訶
(引)  吠  (引)  (二十一)  入舞  (二合引)  尾壹  遏薩體  (引)  (二十二)  薩  冐  提遏烏婆  (引)  吠  (引)
(二十三)  那  (引)  呬拏  喝體  (二十四)  羯哩洗嚩儒  (仁祖切二十五)  嚩  (引)  彌  (引)  健吒  (引)  囉
尼阿穌薩儒  (上同)  (二十六)  薩阿邏儞  (引)  微  (引)  (二十七)  彌里  阿  (引)  嚩儒  (引)  三摩夜  (引)  播
(引)  微  (引)  (二十八)  割哩阿  (引)  割  儒  (引)  (二十九)  伊哥  (引)  陵誐拏  (三十)  嚩  (引)
嚩拏喝他  (引)  (三十一)  微  (引)  阿努囉  (引)  阿拏  (三十二)  穌囉阿薩末他  (三十三)  帝  (引)  阿  (引)
酤  (引)  吠  (引)  (三十四)  潑羅虎摩  (引)  隷  (引)  (三十五)  怛馨左烏  提  (引)  吻  (微引切)  達壹
(三十六)  蘇囉阿  (引)  嚩拏  (引)  (三十七)  儒伊  馨倪  (引)  (三十八)  伊馨儒  (引)  婆  (引)  晚帝  (引)
(三十九)  穌囉阿嚩惹  (引)  虎  (四十)  帝  (引)  窣虎播  (引)  晚帝  (引)  (四十一)

[0577a14]  爾時大遍照金剛如來。說此妙歌讚已。復說  供養真言曰。

[0577a16]  唵  (引)  阿耨怛囉  (一)  薩哩嚩  (二合)  布  (引)  惹  (引)  彌  (引)  伽  (二)  烏訥誐
(二合)  帝  (引)  塞頗  (二合)  囉呬  [牟*含]  (引)  (三)  誐誐  那剛吽  (引)  (四)  發吒  (半音)  娑嚩
(二合引)  賀  (引)  (五)

[0577a19]  時持誦者誦此真言三遍已。想此供養遍滿虛  空。即成一切供養。獻於一切賢聖皆大歡喜。

佛說瑜伽大教王經觀想菩提心大智品第  七

[0577a23]  爾時一切如來及諸菩薩。異口同音勸請世  尊大遍照金剛如來。唯願慈悲演說。甚深無  上大覺菩提心法。

[0577a26]  爾時世尊受彼請已而告眾言。諦聽諦聽我  今說之。

[0577a28]  佛言此菩提心即是身相。身相性空即真菩  提。身既無別語相亦然。爾時諸佛如來聞佛  說已。住一切如來身口意三密相中。心離取
捨而說頌曰。

希有普賢身語心　　本無生滅亦無著  
體無文字及諸相　　遠離戲論絕分別

[0577b06]  爾時諸佛說此頌已。時世尊阿閦如來。入語  相金剛三摩地。從定出已說菩提心。本離生  滅湛然清淨如虛空故。而說頌曰。

菩提心本無生滅　　性淨無法無所受  
無著無染如虛空　　是即堅固菩提心

[0577b11]  如是阿閦如來說此頌已。

[0577b12]  爾時寶生如來。入一切如來無相金剛三摩  地。從定出已。說菩提心。頌曰。

此性本來無有性　　無相無為體凝寂  
此法源從無我生　　是即堅固菩提心

[0577b16]  如是寶生如來說此頌已。

[0577b17]  爾時無量壽如來。入最勝熾盛金剛三摩地。  從定出已說菩提心。頌曰。

法界本來無所生　　寂然無性亦無相  
洞達空理無邊際　　此即菩提真實心

[0577b21]  如是無量壽如來說此頌已。

[0577b22]  爾時不空成就如來。入無上智金剛三摩地。  從定出已說菩提心。頌曰。

諸法自性皆清淨　　本來寂靜無所有  
亦無菩提亦無佛　　及彼眾生并壽者  
有見如夢如幻化　　無見之見亦復然  
離有離無取捨亡　　是即堅固菩提心

[0577b28]  如是不空成就如來說此頌已。

[0577b29]  爾時慈氏菩薩等諸大菩薩。聞諸如來以金  剛身語心。說清淨菩提心法。歎未曾有而說  頌曰。

唯佛最上尊　　善說微妙法  
法從無我生　　稽首菩提心  
字從無字生　　佛從無相顯  
一切如幻夢　　稽首金剛心

[0577c07]  如是慈氏菩薩等說此頌已。

[0577c08]  爾時大遍照金剛如來。復說觀想法。持誦者  先跏趺坐。觀想五趣處與非處。以淨三業真  言。普皆清淨令住淨。法然後想自本心為其
吽字。吽字變成佛身。佛身即自身。現貢高勢  以金剛鉤請召賢聖已。而現三昧作結界法。  然後依法獻座。及獻閼伽等種種供養。令一
切賢聖生大歡喜。然後自作相應法。此有三  種。一祈求諸佛慈悲加護。想微妙字化成佛  相。二起自本身清淨菩提心成大智佛。三所
成佛相及菩薩等。依法了知印相圓滿。如是  三種相應儀法具足。剎那之間神通變化成  畢竟大智。

[0577c20]  復次持誦者先安住三昧已。發大菩提心洗  除心垢。誦淨三業真言。一剎那中心垢清淨。  以真言威力開發菩提心。觀一切法如幻如
化。本自性空無有堅實。依此菩提心想為月  輪。於月輪上想有唵字為身金剛。次想  阿字成語金剛吽字成心金剛。如是三字  成金剛身語心已。想。

[0577c27]  鉢字化成蓮花。乘此蓮花相好具足。想於佛  身色相執捉儀法已。想自身作貢高勢。我身  即是金剛如來。一切裝嚴圓光照曜。如是本
身即是畢竟菩提大智。然後依五如來法。以  真言印相為弟子甲冑器仗。即與授於灌頂。  是時阿闍梨觀想。諸佛遍滿虛空作大神變。
復想十方各有明王部領四兵一切諸佛及大  明王。各結本印手持器仗。遍滿十方作種種  神變。此是五如來演暢瑜伽真理。四諦六度
諸波羅蜜等如羯磨金剛。作大利樂救濟眾  生。

[0578a09]  時阿闍梨觀想。諸佛遍滿虛空各坐蓮花。諸  相圓滿一切裝嚴。復想諸佛及彼花座相合  為一。此則佛身一多無二。理事無礙法界同
體。然後依法儀則。獻戲鬘歌舞香花燈塗等  種種供養。或作於觀想。心有疲倦當即持誦。  須正定身心離諸散亂。不急不緩文句周正。
或持誦疲倦即持鈴杵。依法擲杵振鈴。而  作供養已發送賢聖。乃至作己身擁護隨意  行住。或復再欲請召賢聖當用百字真言。時
阿闍梨如是依法觀想持誦。如天滿月無有  虧盈。不久之間證大菩提。此人圓滿金剛乘  成就羯磨法。亦如寶生佛等五部如來。為一  切明主。

佛說瑜伽大教王經卷第四

* * *

【經文資訊】大正藏第 18 冊 No. 0890 佛說瑜伽大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
