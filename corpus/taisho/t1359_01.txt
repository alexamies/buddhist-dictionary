佛說花積樓閣陀羅尼經
西天譯經三藏朝散大夫試鴻臚少卿  傳法大師臣施護奉　詔譯

[0877a07]  如是我聞。一時世尊在阿耨達池無熱惱龍  王宮。與大比丘眾四百五十人俱。復有師子  遊戲菩薩等大菩薩眾具足千人。一切皆得
陀羅尼十地圓滿。得灌頂已位居補處。被大  甲冑趣諸佛德。心不退轉名稱普聞。如是等  菩薩摩訶薩。悉從他方而來集會。

[0877a13]  爾時師子遊戲菩薩摩訶薩。從座而起偏袒  右肩。詣世尊前右膝著地。合掌恭肅而白佛  言。世尊如佛福蘊當云何得。又於如來作供
養者。云何因果無量無邊。唯願如來慈悲開  示。作是說已凝心而住。

[0877a18]  爾時佛告師子遊戲菩薩摩訶薩言。善哉善  哉善男子。汝今問我如來福蘊云何而得。又  於如來作供養者。云何因果無量無邊。汝當
諦聽今為汝說。

[0877a22]  佛言善男子。如來有五法具足功德無量無  邊。云何五法。所謂戒定慧解脫解脫知見。善  男子如來具足如是五法無量功德。是故獲
得福蘊無量無邊。善男子若於如來作供養  者。當得涅槃若彼三乘隨其發心。各各所見  而得涅槃。善男子若見如來應正等覺。以清
淨心諦信歸命尊重稱讚。又以衣服臥具病  緣醫藥。一切所須而供養者。所獲果報無量  無邊。善男子若復如來般涅槃後。有得如來
舍利如芥子等而供養者。所獲果報於一切  中最。又復作種種福。若於如來舍利作供養  者。其福最上。師子遊戲。若復有人持於寶聚
如妙高山等。布施供養聲聞及辟支佛。所獲  果報。不如在家及出家菩薩發無上正等覺  心。以一金錢布施供養。如來應正覺。以前方
便善根。於後方便善根。百分不及一。千分不  及一。百千分不及一。乃至算分數分譬喻分  譬喻轉分。乃至算數譬喻所不能及。善男子
又復如來住世百年千年。乃至百千年應化  畢已。般涅槃後以佛舍利而起妙塔。若復有  人於此塔所。以香泥塗地作曼拏羅。施設花
鬘塗香燒香然燈志心供養。乃至持一花一  燈以為供養。或持帚拂除去塵坌。或以一掬  水用為灑淨。如是之人以志心故獲福無量。
是人先世所有罪業當墮阿鼻地獄。以於塔  所作供養故。先世罪報皆悉除滅。善男子若  復有人。發一念心歸命於佛。又不中退復不
輕慢。是人當來於百劫千劫乃至百千劫中。  常感勝福生於人天不復墮落一切惡趣。

[0877b22]  善男子我今說此花積樓閣陀羅尼經。為欲  利益安樂天上人間一切眾生故。善男子若  復有人得此花積樓閣陀羅尼經。志心受持
讀誦供養。又復演彼真實義趣廣為人說。是  人永不墮一切惡趣。亦不生卑下種族。常生  人天殊勝之處。諸根圓滿獲宿命通。具足種
種甚深辯才。恒得值遇佛法僧寶。又得如來  憶念覆護。得菩提心永不退轉。

[0877c01]  爾時世尊即說陀羅尼曰。

[0877c02]  怛儞也  (二合)  他  (引一)  馱囉尼馱囉尼  (二)  母儞  (引)  鉢  囉  (二合)  婆  (引)  娑嚩
(二合)  哩  (引三)  悉地  (引)  贊捺哩  (二合引四)  曩  (引)  他唧儞哩賀  (二合引)  哩  (引五)  阿  (引)  嚕
(引)  誐也  (二合)  嚩底  (六)  沒馱縛底  (七)  尾哩  (引)  烏迦致囉祖波誐  帝  (引八)  帝  (引)  祖嚩底  (九)
尾捨  (引)  羅沒地達哩麼  (二合  引)  嚩婆  (引)  細  (引十)  阿乞叉  (二合)  野羯臘閉  (二合引十一)  羯  臘波
(二合)  嚩底  (十二)  阿蜜哩  (二合)  哆羯臘閉  (二合引十三)  護哆  (引)  舍儞  (引十四)  帝  (引)  祖嚩底儞怛也
(二合)  三摩  (引)  呬帝  (引十五)  帝  (引)  祖嚩底底乞叉  赧  (三合)  捺哩  (二合)  野沒地娑嚩  (二合引)  賀
(引十六)

[0877c12]  善男子此陀羅尼。乃是十方無量無邊諸佛  如來同共宣說。若復有人聞此陀羅尼經名  字。發至誠心恭信供養。是人當來獲得無量
無邊功德。又復若人持此陀羅尼。成先行已。  於二月三月或八月。取白月八日起首。發至  誠心於一晝夜中六時。念此陀羅尼及憶念
諸佛如來。心不散亂。復以塗香妙花燒香然  燈。種種供養心不間斷至十五日決定得見  世尊。坐蓮華藏座說陀羅尼法。持誦之人應
時獲得意願圓滿。心垢悉除證宿命通。得諸  禪定住四聖諦。解諸法義論及工巧事業。乃  至臨命終時耳根不壞。悉能了別一切勝事。  乃至或聞如來為說四聖諦等無漏。

[0877c25]  爾時世尊說是陀羅尼經已。師子遊戲菩薩  摩訶薩。及諸大菩薩大比丘眾。天人阿修羅  乾闥婆等。聞佛所說。皆大歡喜禮佛而退。

佛說花積樓閣陀羅尼經

* * *

【經文資訊】大正藏第 21 冊 No. 1359 佛說花積樓閣陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
