虛堂和尚語錄卷第三
慶元府阿育王山廣利禪寺語錄

侍者德惟似涇如阜編

慶元府請疏

朝散郎。集英殿修撰。知慶  元軍府事。兼管內勸農使  兼  沿  海制置使　陳　昉撰

[1003c10]  右伏以。尊者放光明。指八祥六勝之地。育王  捧舍利。現十洲三島之區。箇是釋迦古道場。  直須覺士正丈室。選從四眾。斷自九重。虛堂
愚公長老禪師。慧海慈航。宗門心印。堂虛貯  明月。絕無片點塵埃。林邃撼清風。掃盡諸般  障礙。遍主淅江名剎。暫眠靈隱閑雲。好向玉。
几峯。橫出一枝。便據金獅座。旁行四句。東  歸衣錦再傳鷲嶺之燈。北面瓣香仰。祝聖人  之壽。謹疏。

[1003c19]  師。寶祐四年四月初七日。在靈隱鷲峯庵。受  請十九日入寺。

[1003c21]  指山門。道不及處。方便儘多。只是易見難入。  諸人氣宇如王。莫認門頭戶底。

[1003c23]  指佛殿。老子傍若無人。到處稱尊。今日自知  理虧。還我一坐具地。展具云。大眾退後。

[1003c25]  據方丈。橫按主丈云。莫有生而知之者麼。  入來我者裏。買帽相頭。不比盲枷瞎棒。靠  主丈。

[1003c28]  師至法座前。焚香望闕。謝恩畢。捧勅黃。示  眾云。約束萬象。聳動人天。風雲會合。來自  日邊。縱饒海。口亦難宣。

[1004a02]  拈制府疏。宣發聖人之妙。如春行萬國。豈在  乎三寸筆端重新點出。苟或尚存知解。高聳  聽官。

[1004a05]  拈諸山疏。剎竿標處。鐘梵相聞。要知暖氣相  噓。總在裏許。

[1004a07]  拈山門疏。同門出入。未嘗謾爾諸人。苟或粉  飾太過。山僧只得掩耳。

[1004a09]  指法座。人人脚跟下。有此座子。何必平地昇  高。爾若蹈得著。燈王退身有分。

[1004a11]  師陞座拈香云。此一瓣香。爇向爐中。恭為祝  延。今上皇帝聖躬萬歲萬歲萬萬歲。陛下  恭願。堯仁廣被。舜德日新。

[1004a14]  次拈香云。此一瓣香。爇向爐中。奉為大丞相  樞使國公。同知樞密。參政相公。洎文武百僚。  增崇祿算。伏願。尊崇廊廟。撫鎮華夷。

[1004a17]  次拈香云。此一瓣香。爇向爐中。奉為判府制  帥。集撰侍郎。洎郡縣文武官僚。增崇祿算。伏  願。柱石邦家。金湯祖道。

[1004a20]  此香絕氣息者久矣。無端撥著冷灰。重新騰  焰。奉為前住安吉州道場山護聖萬歲禪寺。  先師運庵和尚。爇向爐中。用酬法乳。

[1004a23]  師歛衣就座。索話。人天交接。兩得相見。莫有  不承言不滯句底麼。時有僧問。一般擔板得  人憎。十載深雲獨掩扃。今日大方親捧　勅。
阿師真箇藥頭靈。學人上來。請師祝　聖。師  云。雲靜日月正。僧云。昔日梵王請佛。蓋為群  生。今朝　聖主特差。有何祥瑞。師云。天高蓋
不盡。僧云。與麼則四眾霑恩去也。師云。誰不  承恩。僧云。只如判府制師集撰侍郎。以忠正  剛大之道。為法擇人。還許學人借水獻花也
無。師云。迦葉門前風凜凜。僧云。若如是則名  滿天下去也。師云。爾不得忘却。僧禮拜。

[1004b05]  師乃云。黃面老漢。末上放乖。向靈山會上萬  百眾前。以佛法付囑國王大臣有力檀那。迨  今二千餘年。代不乏賢。使我沙門釋子。得以
流通慧命仰助國風。若謂佛法果有付囑。則  謗於黃面老子。若謂佛法果無付囑。則今日  王舍城中。君聖臣賢。遞相欽奉。以致海內生
靈。無不同瞻麗正之光。松柏之茂。畢竟以何  為據。卓主丈。南嶽峯頭八字碑。

[1004b13]  復舉。本朝太宗皇帝因。僧朝見。帝宣對。僧奏  云。陛下還記得否。帝曰。何處相見來。僧云。  自從靈山一別。直至于今。帝曰。以何為驗。僧
無對。後來雪竇代云。貧道得得而來。師云。垂  衣端拱百國來賓。者僧不是無對。無奈天威  逼人。

[1004b19]  當晚小參。今夜略去佛法玄妙機關。單單與  諸人。說些細大法門。以表進寺識面之初。諸  人又不可作等閑。入在情識裡胡卜亂卜。若
說舍利初自烏石嶺頭。飛入山中放光現瑞。  此又是不出諸人共知。若說六殊勝地。自寶  幢市。四十五里。直到明州。此又是不出諸人
共見。作麼生。得不落知見去。所以道。法離見  聞覺知。若行見聞覺知。是則見聞覺知。非求  法也。況古鄮禪叢。俊衲如市。箇箇附託得人。
誰肯受爾者般祭鬼飯食。驀喚侍者云。收起  鞏縣茶缾。

[1004c01]  復舉。陳操尚書。一日同眾官登樓。遙見數僧。  中間一士云。來者總是行脚僧。尚書云。不是。  士云。焉得知其不是。尚書云。待近。與諸公勘
過。須臾僧至。尚書召云。上座。僧悉舉首。尚  書云。不信道。師云。盡謂清明之下。昧者尤  多。殊不知。壺中天地。別有日月。山僧此者來
赴育王。首見帥府節齋陳侍郎。一問一答。和  氣滿前。要且無許多勘辨。且道。與陳操尚書  相去多少。卓主丈杖。情閑巖樹看愈好。室  靜磵泉聞轉幽。

[1004c11]  行禮到大慈。請上堂。見不見之形。對揚有準。  察不察之色。撈摝無垠。若能轉向那邊。鴉飛  不度。不以形器拘。不以色塵礙。自然超諸聖
廛。出大方表。溪山雲月處處同歸。水鳥樹林  互相顯發。然雖如是。爭柰我慈峯老子未肯  橫點頭在。何故。卓主丈。壺中自有佳山水。  終不重尋五老峯。

[1004c18]  復舉。堂頭物初和尚。舉。五祖道。如何是祖師  西來意。庭前柏樹子。恁麼會便。不是了也。如  何是祖師西來意。庭前柏樹子。恁麼會方始
是。師云。五祖當時一時落草。自謂土曠人稀。  殊不知。今日被慈峯老子。搯定咽喉。直得無  取氣處。育王到此。客聽主裁。只得放過。何  故。人情做得冤家結得。

[1004c25]  仗錫和尚至。上堂。舉。盤山似地擎山不知山  之孤峻。如石含玉不知玉之無瑕。若能如是  是真出家。師云。盤山其實只要出家兒萬法
不相到。山僧昔寄霞谷。與棘林老子也如是。  別去一十餘年。今日相見亦如是。且道。其中  意作麼生。卓主丈。如是如是而已矣。

[1005a02]  解夏小參。防微杜漸。深切著明。也是無風。  匝匝之波。更若立制安居。何異破珠求影。衲  僧家。智游象外。妙入環中。點破生佛未興。不
落古今窠臼。說甚麼鰻湫濬潔玉几高寒。直  饒舉得頭來。早是枯桑變水。育王恁麼告報。  不出常情。只如剋期取證一句。又作麼生。卓
主丈。善學柳下惠。終不師其跡。

[1005a09]  復舉。雲門示眾。平地上死人無數。出得荊棘  林者是好手。時有僧出云。恁麼則堂中第一  座有長處也。門云。蘇嚧蘇嚧。師云。雲門大似
任公子設以五十犗。投竿釣東溟。山僧尋常  善於包荒。不欲宣人之過。因甚如此。擊拂子。  何官無私。何水無魚。

[1005a15]  次日上堂。長期百二十日。短期九十日。夏月  蟲蟻多。黃面老子。恐爾東走西走殺生害命。  故立制以禁之。今朝期滿。鄮峯門下。未甞有
一人敢容易下脚。何故。卓主丈。恐蹈著犯突  吉羅罪。

[1005a20]  徑山石溪和尚遺書至。上堂。雞足峯前。黃梅  渡口。逗到冷泉幾掣肘。若謂凌霄非正傳。畢  竟衣法屬誰手。野犴鳴獅子吼。虛空昨夜翻
筋斗。

[1005a24]  上堂。舉。讓和尚問馬祖云。汝學坐禪。為學坐  佛。若學坐禪。禪非坐臥。若學坐佛。佛非定  相。於無住相。不應取捨。師云。南嶽引馬祖。
入牛角裏。作老鼠活計。忽然得箇出路。却笑  南嶽坐在裏許。

[1005a29]  上堂。天寒人寒。大家在者裏。與麼會得。鐵板  障也須退縫。不然本擬屠龍。翻成射虎。

[1005b02]  上堂。舉。巖頭見德山便問是凡是聖。德山便  喝。頭便禮拜。後來洞山聞云。當時若不是奯  公。也大難承當。巖頭聞云。洞山老漢。不識
好惡。錯下名言。我當時一手擡一手搦。師云。  巖頭大似明上座趁盧行者。到大庾嶺頭。却  回向同伴。道此去杳無消息。

[1005b08]  上堂。舉。雪峯示眾。望州亭與汝相見了也。烏  石嶺與汝相見了也。僧堂前與汝相見了也。  師云。莫快坐。來頻勸酒。自從別後見君稀。

[1005b11]  上堂。元宵謝知事。僧問。有句無句。如藤倚  樹。此意如何。師云。掬水月在手。弄花香滿  衣僧云。樹倒藤枯。句歸何處聻。師云。拋却黃
金捧碌甎。僧云。溈山放下泥盤。呵呵大笑。又  作麼生。師云。天堂未就地獄先成。

[1005b16]  乃云。今歲元宵州家。放十分之燈。與民同樂。  唯有鄮山堂殿廊廡。半明半滅。往來者。與露  柱交肩。燈籠鬪額。燈明王聞得出來。欲顯發
本光作大佛事。山僧與之震威一喝。何故。自  有僧知事。何勞強出頭。

[1005b21]  雪竇和尚至。上堂。金輪峯頂。錦鏡亭邊。有一  句子。殃害天下衲僧。未有一人點校得出。育  王久日樺來唇豈容緘默。且道。是那一句。卓
主丈。見說前村風更惡。杏花無處避春寒。

[1005b25]  佛涅槃上堂。大覺世尊。為見眾生執妄為本。  當百花明媚萬葆敷榮。示以入滅之相。汝等  比丘。若能於此。著得一隻眼。釋迦自釋迦。波
旬自波旬。

[1005b29]  上堂。舉。藥山看經次。有僧問。和尚尋常不許  人看經。為甚麼却自看。山云。我只圖遮眼。僧  云。某甲還看得麼。山云。爾若看。牛皮也須
穿。師云。師不如弟子。

[1005c04]  摘茶。次清涼和尚至。上堂。僧問。溈山摘茶。  次問仰山云。終日只聞子聲。不見子形。仰山  撼茶樹。意旨如何。師云。錢出急家門。僧云。
溈山云。子只得其用不得其體。師云。出門不  用頻叮囑。僧云。仰山云。未審和尚作麼生。溈  山良久。仰山云。和尚只得其體。不得其用。師
云。子為父隱。僧云。溈山云放子二十棒。師  云。手臂終不向外曲。

[1005c12]  乃拈云。趙州曾問南泉老。禮拜燒香只舊時。  若是清涼萬菩薩。等閑聞著也攢眉。

[1005c14]  結夏小參。栴檀叢林。栴檀圍繞。析之則片片  皆香荊棘叢林。荊棘圍繞。揀之則枝枝可畏。  故我釋迦老子。以平等性智。攝諸比丘。同入
大圓覺海。於一百二十日長期之內。撈摝澄  濾。成就慧身。要且不見有禁足安居之相。今  正是時。合作麼生。卓主丈。竹杖化龍去。癡  人戽夜塘。

[1005c21]  復舉。永明壽禪師。在天台韶國師會中。普請  次。聞墮薪有聲。豁然契悟乃云。撲落非他物。  縱橫不是塵。山河并大地。全露法王身。師云。
壽禪師。大似窮儒登群玉之府。無不稱心滿  意。只是中間。有一字子未穩。

[1005c26]  上堂。謝秉拂夏齋。一稱南無佛。皆已成佛道。  若說到金輪水際崑崙山椒。功歸何所。擊拂  子。吽吽。有甚饆饠  [飢-几+追]
子。快下將來。

[1005c29]  上堂。舉。僧問香林。如何是室內一盞燈。香林  云。三人證龜成鱉。師拈云。香林二十年雲門  侍者。向紙衣錄中。得此句子。育王則不然。忽
有人問。只向他道。皇天無私惟。德是輔。

[1006a04]  石帆和尚至。上堂。舉。雲門行脚到九江。陳操  尚書請齋次。問云。儒書即不問。三乘十二分  教。自有講師。如何是衲僧行脚事。門云。曾問
幾人來。書云。只今問上座。門云。只今且置。  作麼生是教意。書云。黃卷赤軸。門云。此是文  字語言。作麼生是教意。書云。口欲談而辭喪。
心欲緣而慮忘。門云。口欲談而辭喪。為對有  言。心欲緣而慮忘。為對妄想。作麼生是教意。  尚書無對。門云。聞公曾看法華經是否。書云。
不敢。門云。經中道。治生產業。皆與實相。不  相違背。且道。非非想天。今日有幾人退位。書  又無對。門云。尚書且莫草草。師僧家拋却十
經五論。特入叢林。十年二十年尚不柰何。尚  書爭得會。書云。某甲罪過。便作禮。師云。陳  操尚書。前面數語勘雲門。未盡。後面數語勘
盡雲門。今日忽有人。問育王如何是行脚事。  只向他道。我與石帆老子。十餘年。走遍天涯  海角。尚自不知。今日再會。又是二十年。贏得
牙疎鬢白。說甚麼行脚事。待他擬議。便與一  喝。何故。覓火和煙得。擔泉帶月歸。

[1006a24]  上堂。空山無人。水流花香。鶖子滿慈。泯其智  辯。离婁師曠。黜其聰明。何也。識法者懼。

[1006a26]  上堂。舉。龐居士因。賣漉籬下橋遭攧。女子靈  照一見。就父身邊臥。士云。作甚麼。女云。見  爺倒地。急來扶起。師云。虎憎雞嘴。聞者畏
之。後人衡鑑不高。喚作二俱弄險。

[1006b01]  結夏小參。破有法王。有大陀羅尼門。名為圓  覺。能成就一切種智。破壞一切法門。於夢幻  影邊。聚集四方衲子。九十日內。立期立限。決
要打破漆桶成就慧身。雖然只如西天制令。  還有者消息也無。卓主丈。李廣神箭。張顛  草書。

[1006b07]  復舉。朱行軍一日入南際寺。齋僧行香次。以  手爐搖曳云。直下是直下是。時有僧云。直下  是箇甚麼。行軍便喝。僧云。行軍是佛法中人。
問著便惡發。行軍云。爾作惡發會那。僧便喝。  行軍亦喝云。鉤在不疑之地。復喚左右認取  者僧著。師云。人言王母池邊有一株樹。名曰
蟠桃。三千年開花。三千年結果。更待三千年  方纔成熟。且道。與行軍有相見分麼。卓主  丈。參。

[1006b16]  雪竇謙和尚遺書至。上堂。敲雲夢破。漱玉舟  移。乘時掇轉虛空。大地了無寸土。故我妙高  孤頂大歇老人。和麩  糶
麵。起中峯已墜之宗。  嗅土吹沙。瞎松源為人之眼。秤槌覓汁。淚出  痛腸。箇般生滅惡冤家。萬古千秋終不死。

[1006b21]  上堂。諸方多說見地。鄮峯只論宗旨。見地明  則為見地所奪。宗旨通則為宗旨所執。如今  要討一箇見地不明。宗旨不通底。出來做松
源直下火種。不亦難乎。

[1006b25]  解夏小參。百二十日長期。孜孜矻矻。俊鶻巢  雲二千年。舊話從新。黑牛臥水。與麼會則。麁  中之細猶為易。細中之細猶為難。故我竺土
老師。檢身不謹。以己方人。致令末代比丘。太  半以鰕為目。育王一眾。善觀時變。盡在規矩  之外。何故。卓主丈。有時拾得溪頭石。帶蘚  和雲枕綠陰。

[1006c03]  復舉。翠嵓靈傪禪師示眾云。一夏與兄弟。東  說西話。看翠嵓眉毛在麼。保福云。作賊人心  虛。長慶云。生也。雲門云。關。師云。三大老各
出隻手。要扶樹翠嵓門戶以報雪峯。爭柰只  解同心。不能同志。

[1006c08]  謝兩班上堂。龍得雲則靈。虎得風則威。叢林  得人則綱目正法令嚴。自然上下安其居。所  以然者何也。卓主丈。歲寒知松柏之後  凋。

[1006c12]  中秋上堂。人間無天上有。往往無人脫窠臼。  四海娟娟洗玉魂。九野茫茫白兔走。寒山子  不關口。也落馬駒群隊後。

[1006c15]  上堂。舉。徑山法濟和尚因。僧問。掩息如灰時  如何。濟云。猶是時人功幹。僧云。幹後如何。  濟云。耕人田不種。僧云。畢竟如何。濟云。禾
熟不臨場。應庵和尚拈云。鳳閤香沈。雪巢夜  冷。半窓明月。和氣藹然。師云。一人要貪貧不  得。一人要富富不得。要知貧富不相當。且請  各歸本位立。

[1006c22]  達磨大師忌拈香。赤幡隨行。自謂神機莫辯。  及到白鷺洲頭。死在老蕭言下。聲沈魏國。影  脫孤龕。當法門垂秋之際。痛思已往之蹤。薦
此溪毛。少伸追遠。霜飛大野。木落崇崗。膽裂  心摧。未話先咽。

[1006c27]  冬至小參。一氣潛回。八角磨盤空裏走。六爻  纔動無毛鷂子貼天飛。是他時節因緣。不逐  四時消長。衲僧家。眼  眵  眵
地。坐在者裏。直饒  向葭灰未動已前。會得西川鄧師波。東山下  左邊底也。未是枯木開花底時節。何故。卓  主丈。冬不寒臘後看。

[1007a04]  復舉。古德因。僧問。如何是冬來事。德云。京  師出大黃。師云。朕聞。上古其風朴略。王言如  絲。誰敢不聽。忽有人問鄮山。只向他道。風門
海口當風抵浪。也須是箇人始得。

[1007a08]  新天童自蔣山來。上堂。鏡容鷹爪面目可憎。  掉發南嶽。下山教化。從臾檮林。對御講經。不  守疆界。干犯清平。滅得中峯正法眼。破沙盆
子話方行。

[1007a12]  上堂。舉。長生問靈雲。混沌未分時如何。雲  云。露柱懷胎。生云。分後如何。雲云。如片雲  點太清。生云。未審太清還受點也無。雲不答。
生云。恁麼則含生不來也。雲亦不答。生云。直  得純清絕點時如何。雲云。猶是真常流注。生  云。如何是真常流注。雲云。似鏡長明。生云。
向上還有事也無。雲云。有。生云。作麼生是  向上事。雲云。打破鏡來。與汝相見。師云。天  下具大眼目宗師。盡謂打破鏡來與汝相見。
為之極則。殊不知。山深水寒。客程稍遠要知  二老膠漆相投。先須會取兩處不答。

[1007a23]  除夜小參。舊去新來懶送迎。巖間塚下見枯  形。忍成殘臘半宵夢。坐對寒檠兩歲燈。恁麼  告報。已落今時。不涉功勳。如何舉似。老僧
今夜忍俊不禁。向爆竹未鳴已前。與諸人開  一條活路子。也教諸人知道來日定是大年  朝。其或未然。西河弄獅子。

[1007a29]  復舉。米胡訪王常侍。值判事次。常侍纔見。舉  筆示之。胡云。還判得虛空麼。侍擲筆歸宅堂。  米胡致疑。次日憑華嚴。置茶設問。米胡和尚
有何言句。不得相見。侍云。獅子咬人。韓獹逐  塊。米胡聞得。出來大笑云。我會也。侍云。試  道看。胡云。請常侍舉。侍乃舉起一隻箸。胡
云。野狐精。侍云。者漢徹也。師云。米胡當時  纔見舉筆。便入客位。管取為席上之珍。無端  再設茶筵。累他華嚴。腦門著地。只如常侍道
者漢徹也。那裡是他徹處。試下一轉語看。

[1007b10]  正旦上堂。時遷物換革故鼎新。土膏未動。商  量打春。太公有意垂釣。夫子無心獲麟。

[1007b12]  上堂。舉。藥山與道吾雲嵓遊山次。見樹兩株  一枯一榮。山乃問。榮者是枯者是。雲嵓云。榮  者是。山云。若恁麼。一切處光明燦爛去。道吾
云。枯者是。山云。若如是則一切處放教枯淡  去。忽高沙彌至。山亦如是問。彌云。榮者從他  榮。枯者從他枯。山乃顧道吾雲嵓云。不是不
是。師云。藥山道箇不是不是。減他道吾雲巖  多少威光。

[1007b20]  上堂。各各本有靈覺妙明真體。但以已見所  障。不能橫戈直造不疑之地。蓋由淬勵之工  不切。所以墮在滲漏。作麼生。得靈鑑現前去。
老僧不惜眉毛。與汝諸人。去此見障。擲下。  主丈。

[1007b25]  因事上堂。天之有雲也。可以蔽日月降甘雨。  地之有水也。可以濟舟楫潤焦枯。人之有心  也。可以興禍福制剛柔。三才既明。理歸一揆。
所以然者何也。卓主丈。大鵬展翅蓋十洲。  籬邊燕雀空啾啾。

[1007c01]  上堂。舉。趙州聞沙彌喝參。州云。侍者教伊  去。沙彌珍重便行。州謂旁僧云。沙彌得入門  侍者在門外。師云。逼生蠶作繭則易。要特牛
產兒較難。

[1007c05]  師寶祐戊午六月十四日罹難。七月十三日  恭奉　聖旨。與免無辜。謝事上堂。都省羅太  尉繳上謹奏以謝。去時曉露消袢暑。歸日秋
聲滿夕陽。恩渥重重何以報。望無雲處祝  天長。

柏巖慧照禪寺語錄

侍者　似藻　編

[1007c12]  師於景定元年八月二十五日。入寺。

[1007c13]  上堂。僧問。曇花易見。知識難逢。學人上來。  請師祝聖。答云。突出威音那畔看。問云。寶壽  開堂。三聖推出一僧。寶壽便打。此意如何。答
云。劍閤路雖險。夜行人更多。問云。三聖云。  恁麼為人。非惟瞎却者僧眼。瞎却鎮州一城  人眼去在。寶壽擲下主丈便歸方丈。又作麼
生。答云。更把金鍼密密縫。問云。和尚今日開  堂祝聖。忽有人推出一僧。又作麼生。答云。燒  牛屎香供養他未為分外。問云。因甚如此。答
云。蓋他是本色衲子。僧禮拜。

[1007c23]  師乃云。天理好還。是處溪山舒笑眼。群心響  應。信知。此道不誣人。所以真不掩偽。曲不藏  直。自然草偃風行。太平得路。只如親到柏巖
一句。又作麼生。卓主丈。青松不礙人來往  野水無心自去留。

[1007c28]  復舉。須菩提巖中宴坐。諸天雨華讚歎。尊者  云。空中雨華讚歎。復是何人云。我是梵天。尊  者云。汝云何讚歎。天云。我重尊者善說般若
波羅蜜多。尊者云。我於般若。未曾說一字。汝  云何讚歎。天云。尊者無說。我乃無聞。無說  無聞。是真說般若波羅蜜多。又復動地雨華。
雪竇云。避喧求靜處。世未有其方。他在。巖中  宴坐。也被者一隊漢塗糊伊。更有者老把不  住。問云。空中雨華讚歎。復是何人。早見敗闕
了也。我重尊者善說。般若波羅蜜多。惡水驀  頭潑。我於般若。未曾說一字。草裏走。尊者無  說。我乃無聞。識甚麼好惡。總似者般底。何處
有今日。復召大眾云。雪竇幸是無事人。爾來  者裏。覓箇甚麼。以拄杖一時趁下。師云。雪竇  雖不善其兵機。要且暗合孫吳。今日柏。巖開
堂祝聖。因甚無人雨華供養。擊拂子。賊不入  慎家之門。

[1008a16]  開爐上堂。舉。古德道法昌。今日開爐。行脚僧  無一箇。惟有十八高人。緘口圍爐打坐。師云。  法昌解使。不由家富貴。風流豈在著衣多。
柏巖今日開爐。不用聚集泥像。暗地裡勝他  一籌。何故。版齒生毛老古錐。夜深聽水爐  邊坐。

[1008a22]  謝首座上堂。卓主丈。死盡天下衲子偷心。  方稱此題目。卓主丈。死盡天下衲子偷心。  轉向那邊。猶墮功勳邊事。作麼生。得恰恰相
應去。卓主丈。人天眼目堂中上座。

[1008a26]  正旦上堂。一年又一年。循環數不足。本分面  上人。猶如隔羅縠。惟有南極老人。扣天鼓三  下。望北闕。而祝。何故。卓主丈。願我王萬
福。

[1008b01]  柏巖語終

臨安府淨慈報恩光孝禪寺語錄

侍者至源文衡編

[1008b04]  師景定五年正月十六日。入寺。

[1008b05]  指山門。外闔不閉。跨天下而無蘄。會得許爾  陞其堂入其室。

[1008b07]  指佛殿。巍巍萬德之尊。卷舒出沒。方便惟多。  是汝諸人因甚。不見如來頂相。咄。只緣太近。

[1008b09]  師至法座前。焚香望闕。謝恩畢捧勅黃。示  眾云。世尊三昧。金口玉音親付囑。紫泥芝  檢。九重城裏鳳銜來。再霑雨露之恩。光闡法
門之盛。聲前妙證聳動群心。

[1008b13]  諸山疏。煙慘淡石玲瓏。面面廝覷。千峯萬峯。  一團和氣在其中。

[1008b15]  指法座。法以空為座。舉步則釋迦在前。彌勒  在後。且道。中間底說甚麼法。驟步登座。

[1008b17]  師陞座拈香云。此一瓣香。爇向爐中。恭為祝  延今上皇帝聖躬萬歲萬歲萬萬歲。陛下恭  願。天基永茂。舜日長明。載歌周雅之詩。三聽
華封之祝。

[1008b21]  次拈香云。此一瓣香。爇向爐中。恭為中宮皇  后聖躬萬福。此一瓣香。恭為皇太子殿下。增  崇福壽。此一瓣香奉為太傅宮師樞使。大丞
相國公。大參相公。大參相公。樞密相公。合朝  文武百僚。同增祿算。伏願。高扶堯舜。下視  伊周。集千載之雅風。鎖萬邦之春色。此一
瓣香。奉為判府安撫。提領大卿。都運殿撰大  卿。洎郡縣官僚。同增祿算。

[1008b29]  次拈香云。此是門司提舉太尉。恭奉聖旨。送  入寺。問趙州八十行脚因緣。用資祿算。

[1008c02]  此香多是貴買賤賣。罕遇南番舶主。今日人  天普會。不敢囊藏。爇向爐中。奉為前住安吉  州道場山護聖萬歲禪寺。先師運庵和尚。用
酬法乳。

[1008c06]  師歛衣就座。乃云。大覺世尊在靈山會上。以  人天性命之道。付囑國王大臣有力檀那外  護。流通毋令斷絕。今則人天普會。祝聖開堂。
莫有領得此旨者麼。時有僧問。頂門具眼耀  乾坤。聲價轟轟四海聞。丞相面承天子問。九  重飛詔出深雲。中興祖道。正在茲時。一句投
機。願聞祝聖。師云。南山朝北闕。夜夜覩明  星。僧云。只將一味無心法。仰祝堯天舜日明。  師云。風靜日月正。雪晴天地春。僧禮拜。

[1008c15]  師乃云。春入湖山先放。花明御苑。人歸上  國。南山鶴唳青松。壯皇都人傑地靈。窺紫府  洞天風月。透聲透色。絕類離倫。不妨垂手入  �
。畢竟難逃至化。且望闕酬恩。如何祝贊。擊  拂子。版圖遠奏堯天闊。萬物呈祥樂聖情。

[1008c20]  復舉。本朝太宗皇帝因。僧朝見。帝賜坐。問  云。卿甚處來。僧奏云。廬山臥雲庵。帝云。臥  雲深處不朝天。因甚到者裡僧無對。後來雪
竇明覺大師。代云。難逃至化。師云。明覺固是  食息不忘。當時若問臣僧臥雲深處不朝天。  因甚到者裏。但鞠躬近前奏云。請陛下高垂  天鑑。管取皇情大悅。

[1008c27]  當晚小參。僧問。佛法混濫。無甚今日。正人一  出。天道好還。如何是為人底句。師云。劍握甑  人手。僧云。只如德山小參不答話。趙州小參
要答話。此意如何。師云。布袋鄭頭相似重。僧  云。學人今夜小出大遇。師云。爾得箇甚麼。僧  便喝。師云。果然。僧禮拜。

[1009a04]  師拈主丈云。者裡便是妙高孤頂。何須別  峯。相見風颼颼水冷冷。衲僧家蹉眼不得。若  說隔江招手便乃橫趨。已是落他影子。更言
今夜答話不答話。漫天網子。阿誰不知。既知  得分曉。只如都城有十二座門。從朝至暮。車  馬駢闐。衣冠文物。出入無間。且道。各各所持
者何事。若也知得。今夜相見。功不浪施。其如  不然。卓主丈。凌空鐵塔鎮長存。夜深誰聽  風甌語。

[1009a13]  復舉。慈明因。泉大道來參。明云。片雲橫谷  口。遊人何處來。泉云。夜來何處火。燒出古人  墳。明云。未在更道。泉便作虎聲。明打一坐具。
泉推倒慈明。明亦作虎聲。泉退身笑云。我參  七十餘員善知識。惟師可以繼得臨際正宗。  師云。叢林中往往道。慈明當時末後。更與一
喝。使泉大道無立地處。是則是。殊不知。有際  天之洪濤。可以容吞舟之魚。夜深久立。

[1009a21]  結夏小參。竺土大仙。於九夏之月。布漫天網  子。籠絡天下衲僧。謂之禁足護生剋期取證。  致於南山內堂外堂。排單下搨。箇箇如生鐵
橛。捱得期滿。各人要箇禪鈔子以憑賞勞。雖  然忽若有箇漏網底。向未立制已前。山邊水  邊。說東話西。驀然蹉口道著爺名。又作麼生。
急急出來。下一轉語。卓主丈云。收功較易。  補過較難。

[1009a29]  復舉。雪峯領眾到浮江。乃問云。欲寄二百僧  過夏。得否。浮江以主丈畫一畫云。著不得。  師云。好峭互陳。對面千里。有人寄僧。過夏南
山。大開東閤。何故。彼此出家兒。

臨安府徑山興　聖萬壽禪寺語錄

參學惟份文愷編

[1009b06]  師於咸淳元年八月二十五日辰初。進寺。指  山門。此山無路。及門者誰。會得擺手同歸。不  然隨我來。

[1009b09]  佛殿。釋迦。掩室於摩竭。因甚坐在者裏。炷拜  勤渠。齊之以禮。

[1009b11]  方丈。虎頭燕頷。鳥嘴魚顋。盡向者裏納欵。且  道。者裏是甚麼所在。卓主丈。

[1009b13]  勅黃有意退欄。無心耕牧。

[1009b14]  九重降勅。如萬國春回。一道恩光。似千日並  照。法門騰煥。岩  壑  生秋。

[1009b16]  府疏。日出而作。日入而息。熙熙然如登春臺。  且道。承誰恩力。拈起疏云。聽。

[1009b18]  諸山疏。出山而見。入戶而知。雞棲鳳巢。隣壁  之輝。何必區區點綴伊。

[1009b20]  山門疏。勤儉起家。叢林麟鳳。入門一見。和氣  可掬。知心不在頻叮囑。

[1009b22]  法座。諸佛出世。祖師西來。總離者座子不得。  若信得及各自散去。不然。更登一遍供養諸  人。

[1009b25]  師陞座拈香云。此香爇向爐中。恭為祝延。今  上皇帝聖躬萬  歲  萬歲萬萬歲。陛下恭願。金  輪統御。踵三代之淳風。寶曆開祥。享萬年之
景運。

[1009b29]  次拈香云。此香爇向爐中。恭為皇太后。上資  聖壽。恭願母儀天下。子育生靈。扶持社稷之  功。毘贊聖明之化。此香爇向爐中。恭為今上
皇后兩宮天眷。恭願萬年松壽。千歲鶴齡。道  贊明君。功資帝業。此香爇向爐中。奉為太傅  大丞相。樞使國公。大參相公。大參相公。樞密
相公。合朝文武百僚。同增祿算。伏願德安四  海。威肅三邊。此香爇向爐中。奉為判府安撫。  提領大監侍郎。都運敷文提領侍郎。郡縣官
僚。同資祿算。伏願股肱清朝。橐籥黎庶。此香  奉為。

[1009c11]  前住安吉州道場山護聖萬歲禪寺。先師運  菴和尚。用酬法乳。

[1009c13]  師歛衣就座。乃云。動絃別曲。落葉知秋。是爾  衲子知有邊事。因甚黃河向北流。會得物理  疏通。不然有疑請問。時有僧出問。金雞唱曉。
玉鳳銜花。一句投機。請師祝聖。答曰。  澗  底青  松有茯苓。僧曰。如是則九州四海。雷動風馳。  答曰。巢知風穴知雨。僧曰。如何是第一句。答
曰。却是第二句。僧曰。如何是第一句。答曰。  須彌山。僧曰。恁麼則葵心向日傾。答曰。知恩  人難得。僧問。太宗皇帝因。僧朝見。僧奏曰。
陛下還記得否。此意如何。答曰。將經寺裏彈。  僧問。帝曰。何處相見來。僧曰。自從靈山一  別。直至如今。還端的也無。答曰。來風可鑑。
僧問。帝曰。以何為驗。僧無語。又作麼生。答  曰。生銕秤鎚被蟲蛀。僧曰。只如今日。祝聖開  堂。有何祥瑞。答曰。秋花照眼明。僧曰。泉聲
中夜後。山色夕陽時。答曰。錯認定盤星。僧禮  拜。

[1010a01]  師乃云。時康道泰。天清地寧。一人端拱無為。  萬物各得其所。岩間野客。悉荷皇恩。唱太  平歌。和村田樂。何必麒麟現瑞鳳凰來儀。但
願帝道平平。自然風物楚楚。且知恩報恩。一  句作麼生。卓主丈云。妙唱以資天子壽。爐  煙為瑞國風清。

[1010a07]  復舉。本朝太宗皇帝因。入大相國寺。見僧看  經。問曰。卿看甚麼經。對曰。仁王護國經。帝  曰。既是寡人經。因甚在卿手裏。僧鞠躬退身
不對。雪竇曰。皇天無親。惟德是輔。師云。太  宗古鑑高。懸無私不燭。者僧鞠躬不對。經旨  歷然。雪竇道。皇天無親。惟德是輔。又作麼
生。卓主丈。四海盡歸皇化裡。三邊誰敢犯  封疆。

[1010a15]  當晚小參。僧問。言言言兮飄風洒雪。默默  默兮雷轟電掣。藕絲孔裏騎大鵬。等閑埃落  天邊月。未審何人得此機用。答曰。頭長三尺
知是誰。相對無言獨足立。僧曰。恁麼則九重  城裏。大播芳猷。答曰。也是波斯入鬧市。僧  曰。王常侍訪臨際。游僧堂次。曰。這一堂僧還
看經否。際曰。不看經。此意如何。答曰。酒逢  知己飲。常侍曰。還習禪否。際曰。不習禪。又  作麼生。答曰。撥亂乾坤致太平。僧曰。常侍
言。既不看經。又不習禪。畢竟作箇甚麼。際  曰。總教伊成佛作祖去。此意如何。答曰。臨際  老兒性命。落在常侍手裏。僧曰。今夜忽有箇
衲僧。出來道捉敗了也。又作麼生。答曰。爾捉  敗常侍。捉敗臨際。僧曰。總不恁麼。答曰。畢  竟作麼生。僧便喝。答曰。甜瓜生得苦葫蘆僧
曰。不因天目近。那覺斗牛寒。答曰。切忌亂針  錐。僧禮拜。

[1010b03]  師乃云。五峯孤峭萬  壑  雲寒。人人懷報佛祖  之恩。箇箇具辨龍蛇之眼。全賓全主全放全  收。向威音那畔。別立生涯。於空劫已前。突出
自己。目機銖兩。舉一明三。不涉化儀。如何相  見。卓主丈。白鳥望中沒。青山斷處幽。

[1010b08]  復舉。當山國一禪師因。馬祖遣僧馳書至。書  中作一圓相。國師啟緘見之。遂於圓相中。著  一點封回。師云。可惜許當時。只好留在案上。
一任日炙風吹。非唯坐斷馬祖舌頭。亦使天  下衲僧無摸索處。事既往矣。還有為國師拔  本底麼。卓主丈。

[1010b14]  上堂。山高水深雲閑風靜。佛法至妙。妙在中  和。中和則且置。賓主歷然。又作麼生。卓主  丈。拾薪汲  澗  煎茶外。倚杖閑看雲去留。

[1010b17]  謝兩班上堂。舉。石頭示眾云。言語動用沒交  涉。藥山云。非言語動用。亦沒交涉。頭云。我  這裏針劄不入。山云。我者裏如石上栽花。師
云。智與師齊。減師半德。智過於師。方堪傳  受。且於中優劣處。還有人緇素得出麼。卓  主丈。

[1010b23]  開爐上堂。舉。百丈因。溈山侍立深夜。丈云。  看爐中有火否。溈撥之云。無。丈躬撥之得小  火。云。爾道無這箇。是甚麼。溈山當下悟去。
師云。洞房花燭夜。金牓挂名時。是則一時快  意。當時若用再參馬祖底。溈山門戶。未至寂  寥。

[1010b29]  上堂。舉。仰山在溈山牧牛。時踢天泰上座問  云。百億毛頭百億獅子現。作麼生。仰不答歸。  侍立溈山次。忽泰上座來。仰云。適來問百億
毛頭百億獅子。豈不是上座。泰云。是。仰云。  正當現時。毛前現毛後現。泰云。現時不說有  前後。仰山拂袖便出。溈山云。師子腰折了也。
師云。仰山祇要溈山證明。自謂暗地裡得便  宜。泰上座。當時待他問毛前現毛後現。但仰  天大笑一聲。仰山要拂袖出去也。未得在。

[1010c09]  上堂。人人知有此一段生死底話頭。至於進  退揖讓語言酬酢。歷歷分曉。因甚困去。便不  知落處。設有能作夢中佛事者。猶如暗中取
物。且道。病在那裏。今日徑山。不惜眉毛。普  為諸人。去此障礙。使俱到平實田地。受用無  窮。還信得及麼。卓主丈。自携瓶去沽村酒。  却著衫來作主人。

[1010c16]  上堂。佛法在正。不在乎盛。在正則鬼神莫測  其由。在盛則鬼神能妬其福。五峯固是不屬  其間。因甚終日區區地。擊拂子。霜葦岸頭
雙屬玉。一聲清響忽驚飛。

[1010c20]  謝新薦嚴寶葉長老。上堂。崐山片玉。挂林一  枝。不足為貴。水邊林底。三四十年。說東話  西。此之為貴也。更有松源三轉語。此行茂苑
為流通。

[1010c24]  上堂。舉。紫胡和尚示眾云。三十年來住紫胡。  二時粥飯氣力粗。無事上山行一轉。借問。時  人會也無。師云。紫胡年老心孤。東行西行。又
問人道會不會。徑山崇罔峻領。列在面前。又  值雪寒。但未得去。待春融也。須行一兩遭。只  是不問人會不會。何故。擊拂子。水月以喻兮。
古來已多。我今不然兮。所陳伊何。參。

[1011a02]  冬夜小參。僧問。冬至一陽生。東山水上行。時  節因緣。願聞法要。答云。也只是一定之法。僧  云。既是東山水上行。因甚麼。却成一定之法。
答云。老僧口是禍門。僧云。洞山冬夜果子次。  問首座。有一物黑似漆。常在動用中。動用中  收不得。且道。過在什麼處。座云。過在動用
中。洞山令掇退果卓。此意如何。答云。官馬廝  踢。僧云。今夜和尚。忽然問首座。有一物黑似  漆。常在動用中。動用中收不得。且道。過在什
麼處。徑山首座亦云。過在動用中。又作麼生。  答云。與他兩盤果子。僧云。只如洞山掇退果  卓。徑山又添一盤。還有優劣也無。答云。蓋他
是箇檐版漢。僧云。學人今夜。借大眾威光。  別置一問得麼。答云。偷心鬼子得人憎。僧便  喝。答云。果然。僧禮拜。

[1011a17]  師云。日短夜長。晷運新添一線。高來低去。洪  鈞轉自九淵。陰魔潛伏道芽生。陽氣發時無  硬地。使得十二時辰底。元酒大羹。聊旌薄禮。
被十二時辰使底漏巵。瓦缶。尚且不甘。任教  葭管吹灰。箇裏本無迂謝。驀然有箇漢。出  來道。老師情量未脫。被二十四氣使得。七顛
八倒。山僧只得休去。何故。家肥生孝子。國  覇  有謀臣。

[1011a25]  復舉。馬大師問藥山。子近日見處如何。山云。  皮膚脫落盡。唯有一真實。祖云。子之所得。可  謂。協於心體。布於四肢。既然如是。何不將三
條篾。束取肚皮。隨處住山去。山云。某是何  人。敢言住山。祖云。未有長行而不住。未有長  住而不行。欲益無所益。欲為無所為。宜作舟
航。勿久住此。師云。馬大師借手行拳。呪詛他  家兒女。且道。藥山因甚不肯承嗣馬祖。出來  下一轉語看。不然。來夜請首座。對眾說破。

[1011b05]  謝首座上堂。佛祖慧命。危若懸絲。不求開士  垂範後昆。何以挽回叢林元氣。南巖老子鏡  空禪師。鏡本無私。因形而顯。空本無跡。因象
而彰。要知眾德所歸。慰此群情鶴望。龍驤雲  起虎嘯風生。

[1011b10]  除夜小參。僧問。年窮歲逼。烏龜上壁。豈不是  和尚語。師云。年老心孤。暫時狼藉。僧云。還  有轉身處也無。師云。有則有無爾著脚處。僧
云。大似徑山門下客。師云。多少人錯領話頭。  僧云。北禪烹露地白牛。分歲和尚今夜。將什  麼與諸人。分歲師云。東山下左邊底。僧云。恁
麼則大眾飽德去也。便禮拜。師云。貪多嚼不  細。

[1011b18]  師乃云。年窮歲盡東村王老。夜燒錢臘盡春  回。樓上有人頻勸酒。以此發揮佛祖不傳之  妙。以此契證衲僧衣下之功。無論革故鼎新。
只要知時識節。且結交頭一機。如何顯露。卓  主丈。惟愛清臺新曆日。懶觀韓子送窮  文。

虛堂和尚語錄卷之三

* * *

【經文資訊】大正藏第 47 冊 No. 2000 虛堂和尚語錄  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，佛教電腦資訊庫功德會提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
