一切經音義卷第六
翻經沙門慧琳撰

[0339c06]  音大般若經從四百六十一盡五百一十九  凡七十卷

大般若波羅蜜多經第四百六十一

[0339c09]  凋落  (上丁遙反杜注左傳云凋傷也賈注國語云弊也說文半傷也從冫從周聲也冫音氷經文作彫錯用也下即
各反說文云草木凋襄也從廾廾音草洛聲也經從兩點作落草書訛略也)  。

[0339c11]  虛偽  (上虛字說文從虍虍音呼從丘經從雨作靈不成字下危位反廣雅偽欺也鄭注禮記云假也說文詐也從人  為聲也)  。

[0339c13]  誣罔  (上武扶反杜注左傳誣欺也鄭注禮記妄也謚法曰於事不信曰誣考聲枉也說文加也從言巫聲也下無昉  反象形字俗作冈)  。

[0339c15]  不憚  (唐爛反鄭箋毛詩云畏難也韓詩惡也廣雅驚也古文作  [單/心]  義訓同說文憚忘疾也從心單聲也)  。

[0339c16]  鼻嗅  (休救反韻英鼻取氣也說文以鼻就殠曰齅從鼻臭聲古人只用臭作齅)  。

第四百六十二卷　第四百六十三卷　第四  百六十四卷　第四百六十五卷

[0339c18]  已上四卷  文重不訓

第四百六十六卷

[0339c21]  四雙  (朔牎反顧野王曰雙猶兩也方言云二飛鳥也說文二枚也從二隹隹鳥也從文文手也手持二鳥曰雙經從  反作雙非也)  。

[0339c23]  八隻  (征懌反義解如雙字手持一鳥曰隻經從反作隻非也)  。

[0339c24]  行漸次行  (上行字幸耕反下行字行孟反次字說文云不前不精從欠二聲也次字從二也)  。

第四百六十七卷　第四百六十八卷

[0339c25]  已上兩卷  竝無可音訓

第四百六十九卷

[0340a02]  (此卷中經文多與前第三百八十一卷中文同從奩底所蹈坦然輞轂覩羅綿等乃至盡四百七十卷逶迤已來竝如前  釋經文重故不訓也)  。

[0340a04]  交絡  (郎各反郭注山海經絡繞也方言韓魏之間謂繞為絡爾雅絡綸也郭璞云綸繩也或作  [索*各]  古字也)  。

[0340a05]  綺畫  (下獲罵反說文云畫界也象田四界聿所以畫之也楚謂之聿吳謂之律燕趙謂之弗秦謂之筆從  [書-曰+田]  一聲  [書-曰+田]
音躡也)  。

[0340a07]  纖長  (上相閻反前已釋下丈良反說文久遠也從兀兀高遠意也從上久則化變也從倒亡字已上竝說篆文長  字會意字也)  。

[0340a09]  與趺  (上餘渚反說文從  [臼/一/八]  [├/(司-口)]  聲也或作  [├/刁]
古字也下府無反古今正字云足上也說文正體從付作跗經從夫作趺  俗字通用或有從不作  [跳-兆+不]  非也)  。

[0340a11]  眼睫  (精葉反說文正體作  [目*夾]  目旁毛也從目夾聲也夾音甲案眼睫眼瞼毛也釋名作  [起-巳+毛]  俗字也解云睫插也接也
插於目匡而相接也通俗文從妾作  [目*妾]  解云目毛日  [目*妾]  史記云目見毫毛而不見  [目*夾]  插音楚洽反)  。

第四百七十卷

[0340a14]  惇肅  (下嵩育反孔注尚書云肅敬也嚴也爾雅肅肅恭也謚法  曰  強德剋義曰肅執心决斷曰肅說文持事謹敬也  從聿在  [棩-木]
上戰戰兢兢肅然懼而嚴敬也會意字聿音尼輙反開音恚緣反也)  。

[0340a16]  那羅延  (梵語欲界中天名也一名毘紐天欲求多力者承事供養若精誠祈禱多獲神力也)  。

第四百七十二卷

[0340a18]  四衢  (具隅反爾雅云四達謂之衢郭注云交道四出也說文從行瞿聲)  。

[0340a19]  變易  (上兵眷反白虎通云變改常也化也說文從文從  [戀-心]  聲也下盈益反說文象形字如蜥易一說云上日下月共
為易總九畫陽之數也會意字也)  。

[0340a21]  將無  (即羊反毛詩傳將且也助也儀禮語辭也廣雅欲也說文從肉從寸寸法度也爿聲也爿音牆非是牛)  。

[0340a22]  [褱*ㄆ]  法界  (上音怪字從文作  [敲-高+(十/(罩-卓+衣))]  也)  。

[0340a23]  大族  (叢斛反禮記五家為比比隣也五比為閭閭里也西閭為族使之相助葬也爾雅曰父之從祖昆弟為族鄭注
云族聚也集訓云親也本同姓也說文矢鋒也本音子錄反假借字從  [方*人]  從矢  [方*人]  音焉謇反)  。

[0340b01]  駞驢  (上唐那反俗字也正體作駝玉篇云背有肉鞍能負重善行致遠北方多饒此畜郭注山海經云日行三百里  負重千斤能知水泉所在古今正字
[馬*橐]  駝二字竝從馬形聲字也橐音託它音陀下驢音呂猪反儀禮云君射於郊用驢  中射說文云似馬而小長耳牛尾從馬盧聲也)  。

第四百七十三卷　第四百七十四卷　第四  百七十五卷　第四百七十六卷

[0340b05]  已上四卷  無可音訓

第四百七十七卷

[0340b08]  達  [奴/糸]  (奴雅反梵語也此無正翻下賤屠釣除糞之人也)  。

[0340b09]  無翅  (施至反考聲云鳥翼也說文從羽支聲或作翄  [羽*氏]  [羽*是]  竝古字也)  。

第四百七十八卷

[0340b11]  採菽氏  (古譯梵語云大目乾連訛略不正正梵語云摩訶沒特伽羅唐云大採菽氏俗云菉豆子古仙人號
也目乾連是此仙種亦名俱利迦或名拘隸多或云俱律陀皆一人之号)  。

第四百七十九卷

[0340b14]  殉命  (巡俊反左傳晉文公卒厚葬始用殉杜預云以人送死生埋曰殉古今正字云亾身從物曰殉說文從歹旬聲
歹音五割反下明柄反考聲凡有九訓所稟以生也告也說文使也道也覩也信也避也告也說文使也從口令聲也)  。

[0340b16]  撟誑  (薑夭反賈注國語云非先王之法曰撟集訓云撟詐也說文撟擅也考聲云妄也顧野玉云假稱謂之撟從手  喬聲經文從矢作矯俗用非本字也)  。

[0340b18]  肅穆  (上肅字此卷前四百七十中已釋下莫卜反爾雅穆敬也毛詩傳美也謚法曰布德執義曰穆中情見貌曰穆  說文穆和也從禾
[白/少/(彰-章)]  聲也  [白/少/(彰-章)]  音同上  [白/少/(彰-章)]  字說文從白小從彡彡音衫也)  。

[0340b20]  園林  (說文從草作薗或從兩點作園竝俗字非正也說文從口袁聲外形內聲字也口音韋也)  。

[0340b21]  互無  (上胡固反說文互交也經作  [牙-(必-心)+?]  訛變俗也下音無古文奇字中無字也古譯經多用此  无  字也)  。

[0340b22]  烔然  (動東反埤蒼云烔烔熱貌也韓詩旱熱也音動者非也)  。

[0340b23]  摽擊  (匹漂反毛詩傳摽落也說文擊也從手票聲音必遙反或從支作  [敲-高+票]  字訓用竝同上  [敲-高+票]  亦  [云/廾]
也經文有從風作  飄錯用飄迴風也旋風也非經義下經亦反顧野王云擊捶打也說文支也從手  [擊-手]  聲  [擊-手]  音同上支音普卜反)  。

[0340c01]  諷誦  (上風鳳反下徐用反鄭注周禮云倍文曰諷以聲節之曰誦毛詩序上以風化下下以諷刺上說文中二字互
相訓諷即誦也誦亦諷也竝左形右聲經文從公作頌雖通俗用然非本字本音容今故不取)  。

[0340c03]  幽冥  (幼摎反鄭注禮記云幽暗也說文隱也從山  [茲-卄]  聲  [茲-卄]  音同上冥字前已釋樛音經由反)  。

第四百八十卷

[0340c05]  兇黨  (上勗恭反爾雅兇咎也前文第五十及第三百二十三卷中竝已具釋說文從人在凶下會意字)  。

[0340c06]  魁膾  (上苦瓌反下瓌外反前第一百五卷中已釋)  。

[0340c07]  不相違  (準經義合是違字也經文從夌作  [這-言+夌]  不成字不堪用)  。

[0340c08]  纔出  (藏來反考聲纔  [軗/足]  也顧野王云纔猶僅也鄭注禮記音為裁字漢書及東觀漢記諸史書及賈逵注國語竝為
財字說文音讒今不取從糸糸音覓從  [奐-大+比]  [奐-大+比]  音丑略反  [毚-兔]  即狡兔從兔兔音他固反經從二兔者非也)  。

[0340c10]  擁衛  (上邕拱反蒼頡篇云擁持也考聲護也字書遮也說文作  [雝/手]  [雝/手]  抱也從手雝聲今俗作擁下榮喙反王弼注易
衛護也說文宿衛也從行行列也從韋從帀守禦也今隸書略云帀作衛也)  。

[0340c12]  痊除  (七全反莊子曰予病少痊司馬彪云痊亦除也集訓云病瘳也考聲病差也說文從疒音女厄反全聲)  。

第四百八十一卷

[0340c14]  數數  (竝霜捉反)  。

[0340c15]  來嬈  (寧鳥反說文擾弄也從女堯聲)  。

第四百八十二卷

[0340c17]  山崖  (牙皆反桂苑珠叢云山邊高險也考聲云山澗險岸也說文高邊處也從屵音五割反從隹省聲也)  。

[0340c18]  [(土/儿/夕)*力]  虛  (力徵反玉篇  [處-(虍/几)+((土/儿)*力)]
侵侮也或單作夌說文夌越也從力夌聲也經文多從阜作陵是丘陵也或從水或從冫皆非  本字也)  。

[0340c20]  如燎  (遼銚反周禮墳燭庭燎鄭玄曰墳大也地燭也樹於門外曰墳燭在於門內曰庭燎皆所以照眾為明也說文
放火也從火尞聲尞音遼此上三字前經第九卷音義第一卷末已釋也)  。

[0340c22]  抆摩  (文粉反)  。

[0340c23]  釁心  (昕靳反左傳釁罪也瑕隙也說文象祭竈從酉酉酒也從爨省分聲也經從且作舋俗用不成字)  。

[0340c24]  谷響  (香兩反孔注尚書云若響之應聲說文聲也從音鄉聲鄉字從  [山/一/夗]  音巷從皂皂音鄉古香字也)  。

[0341a01]  若屬  (殊欲反說文屬連也從尾蜀聲經文作屬不成字古文作  [土/而]  [土/而]  亦屬字也)  。

第四百八十三卷  (無音)

第四百八十四卷

[0341a04]  幢相  (濁江反廣雅幢謂之  [翿-吋+可]  [翿-吋+可]  音徒到反方言幢翳也郭璞注云舞者所以自蔽翳身也南楚謂翳曰
[翿-吋+可]  [翿-吋+可]  即幢也  說文從巾童聲巾音斤也)  。

第四百八十五卷

[0341a07]  開闡  (康姟反文字典說開通也廣雅明也說文張也從門并聲下昌演反韓康伯注繫辭云闡明也蒼頡篇闡亦開  也說文云從門單聲也)  。

[0341a09]  製造  (征例反考聲掣斷也韻英裁作衣裳也蒼頡篇正也說文作  [袖-由+制]  裁衣也從衣制聲也)  。

[0341a10]  推究  (上出佳反考聲窮詰也說文推究也從手隹聲亦假偕字也下鳩宥反毛詩傳云究深也說文窮也從穴  九聲或作  [九/九]  [宄/心]
[九/又]  [究/敢]  竝是古字)  。

[0341a12]  尋伺  (上祥淫反考聲云尋度也逐也說文繹也理也從又又手也從  [雪-雨]  從工從寸寸分理之也度人之兩臂曰尋  古文作  [肘/尺]
會意字也下司恣反考聲察也說文候也從人司聲經作思借音)  。

第四百八十六卷  (無字可音)

第四百八十七卷

[0341a16]  充溢  (引一反爾雅溢盈也廣雅盛也賈注國語餘也說文器滿也從水溢聲也)  。

[0341a17]  濟恤  (下笋律反尚書云惟刑之恤范寗集解恤憂也鄭注周禮賑恤憂貧也說文作卹卹憂也從血卩聲經從恤亦  通用也)  。

第四百八十八卷  (無字可音)

第四百八十九卷

[0341a21]  (此卷中從循身筯脉已下乃至眵聹等前經五十三卷中已具釋四百一十四卷又重譯)  。

第四百九十卷

[0341a23]  猝  [日/出/大/((犀-尸)-牛+十)]  (村訥反周書云卒  [日/出/八/((犀-尸)-牛+十)]
急也考聲云倉忙也或作踤或單作卒韻英云忽也說文云犬從草中  [日/出/八/((犀-尸)-牛+十)]  出逐人曰卒從  犬卒聲也
[日/出/八/((犀-尸)-牛+十)]  字前已釋也)  。

[0341b01]  不徇  (旬俊反尚書云徇于貨色孔安國曰徇求也鵬鳥賦云貪夫徇財烈士徇名是也廣雅述也韻英云自衒名行  曰徇說文正體作  [彳*勻]
從彳勻聲或作徇亦通彳音丑尺反勻音聿均反)  。

[0341b03]  迫迮  (  [弓*甫]  格反顧野王曰迫猶逼也蒼頡篇近也急也從辵白聲下阻格反字書迮亦迫也)  。

第四百九十一卷

[0341b05]  所稟  (彼錦反孔注尚書云稟受也桂苑珠叢云以米穀賜人曰稟說文從禾  [稟-禾]  聲也  [稟-禾]  音力枕反從示作稟非也)  。

[0341b06]  譏嫌  (幾衣反廣雅譏諫也問也鄭注禮記呵察也考聲怨刾也說文嫌也從言幾聲也下形兼反古今正字云嫌疑
也考聲心惡也說文不平於心也從女兼聲也或從心作嫌)  。

[0341b08]  鬀除  (梯帝反考聲云鬀削髮也說文  [髟/剔]  髮也從髟弟聲也大人曰髠小兒曰鬀經從刀作剃俗字也梯音體奚反  [髟/剔]
音剔髠音几髟音必遙也)  。

[0341b10]  齊此  (上齊細反或從刀作劑考聲云分段也韻詮云分劑也或作  [〦/(刀*了*?)/曲]  或作  [參-(彰-章)+二]
古字也劑音同上)  。

第四百九十二卷  (無可音訓)

第四百九十三卷

[0341b13]  無易  (盈益反賈注國語云變易也異也孔注尚書云改也字書移也廣雅轉也古文作易象形如蜥蝪蟲形也說文
賈秘書說日月為易字一云從勿省此皆情斷非正也)  。

[0341b15]  遷動  (淺錢反毛詩傳曰遷去也又從也賈注國語易也鄭注禮記云變改也說文登也從辵  [遷-(這-言)]  聲古文從手作  [打-丁+鹵]
經  作遷俗字也  [遷-(這-言)]  音千下動字李斯書嶧山碑從童作勭古文從彳作  [彳*重]  說文又從走作  [起-巳+童]  竝同)  。

[0341b17]  綠縹  (力斸反說文云帛青黃色也古文作緜從糸彔聲下漂褾反說文云帛作青白色也綠縹二色同次於大青二  竝左形右聲字斸音冢綠反)  。

第四百九十四卷　第四百九十五卷　第四  百九十六卷　第四百九十七卷

[0341b20]  已上四卷  無字可訓

第四百九十八卷

[0341b23]  十二京  (景迎反說文從口作京今俗從曰作亰非也十二京者數法名也謹案劉洪九京筭經從一至載數  法之名有十五等京當第八千萬億兆京)  。

[0341c01]  敗壞  (排賣反說文敗毀也從攴貝聲今從文支之略也古文作贁下懷怪反說文自破曰壞從土褱聲褱音懷從  [褱-衣]  從衣  [褱-衣]
音大合反)  。

[0341c03]  衰朽  (率歸反考聲衰弱也韻英微也秏也說文草雨衣也象形字也下休柳反孔注尚書云朽腐說文從歹作  [(餐-食)-又+ㄎ]  與
朽同經文從木俗用亦通也)  。

第四百九十九卷

[0341c06]  滋潤  (子思反如順反前文第七十八卷中已具釋)  。

[0341c07]  氤氳  (上音因下威雲反易曰天地網縕萬物化淳廣雅絪絪縕縕元氣也案氤氳祥瑞氣也似雲非雲而輕盈如青
煙從气音氣因昷皆聲也或從糸作絪縕昷音溫從曰從皿會意字也)  。

[0341c09]  芬馥  (上芳文反考聲云芬芬香氣貌也說文土草初生香氣分布也本從  [艸-屮]  音丑列反今或從草分聲也經文有從
气作氛音墳祥氣也非經義有從香作馚不成字非也下馮福反韓詩云芬馥者香氣貌也從香复聲也)  。

[0341c11]  推徵  (上音吹考聲云窮詰也集訓云審也問也說文排也從手隹聲一說云從隼也下徵陟陵反廣雅徵召也考聲
責也集訓求也說文從微省聲從王文字興說云喻有德者在微賤之間朝庭徵召之故從壬從微)  。

第五百卷

[0341c14]  窣覩波  (孫骨反梵語也唐云高顯處亦曰方墳即安如來碎身舍利處也古譯或云蘇偷婆或云塔婆皆梵  語訛轉也)  。

[0341c16]  掩泥  (淹撿反正作揜考聲云掩藏也韻英云襲也說文覆也從手奄聲奄弇音竝同上)  。

[0341c17]  兵戈  (秉明反蒼頡篇云兵柄也廣雅防也世本云蚩尤作兵宋忠注云蚩尤炎帝臣也呂氏春秋云蚩尤利其器械
案兵者威也威者刃也說文兵械也從廾廾音拱持斤刃也籀文從人從干從大作古字也下果禾反鄭注周禮云勾
矛戟也方言云吳揚之間謂戟為戈說文平頭戟也從弋弋音翼一橫之象形也)  。

[0341c20]  僚佐  (上歷彫反下臧箇反前音義第三卷經第一百中已具釋)  。

[0341c21]  甘蔗  (下之夜反)  。

第五百一卷

[0341c23]  [日/出/大/((犀-尸)-牛+十)]  惡  (上蒱冐反鄭注周禮云侵  [處-(虍/几)+((土/儿)*力)]
也爾雅強也廣雅猝也考聲犯也速也字書猛也害也無善也說文疾有所趣也  從  [(犀-尸)-牛+十]  從  [日/出/大/米]  省聲也
[(犀-尸)-牛+十]  音滔下阿各反考聲不善也集訓陋也說文過也從亞亞醜也從心經文從覀作  [栗-木+心]  因草隸書訛謬  也)  。

[0342a03]  殄滅  (上亭典反孔注尚書云殄絕也鄭注周禮病也爾雅說文皆云盡也從歹  [珍-王]  聲歹音殘  [珍-王]  音軫經從爾非也下
綿結反考聲滅亡也韻詮消也說文盡也從水從戌從火或作  [威-女+少]  會意字也)  。

[0342a05]  嚻動  (上香妖反鄭注周禮云嚻諠也說文嚻動不安靜也器出頭也從頁頁頭也從器省聲也故云器出頭也頁音  頡也)  。

[0342a07]  纏繞  (上徹連反下如沼反前經第三十七卷中已具釋)  。

[0342a08]  善  [打-丁+雚]  (達袁反反賈注國語云權秉也執勢謂之權考聲變也何注公羊傳稱也所以別輕重也爾雅始也古今正
字云稱錘也從手雚聲音灌錘音直追反稱音昌證反)  。

[0342a10]  違拒  (上音韋下音巨前經第一百一卷已具釋)  。

[0342a11]  莫耆  (梵語藥名也前第四百二十七卷已說)  。

[0342a12]  威肅  (相昱反孔注尚書云肅悚敬也又云嚴整鄭注禮記云戒也爾雅云肅肅恭也謚法曰強德克義曰肅執心决  斷曰肅說文持事謹敬也從
[聿-土+十]  在  [棩-木]  上戰戰兢兢也肅然懼而巖敬也會意字也下從  [棩-木]  [棩-木]  音恚緣反)  。

[0342a14]  軍旅  (力舉反孔注尚書云旅眾也周禮云五人為伍五伍為兩四兩為卒五卒為旅說文云軍之五百人也從於從  从从音疾容反古從字也軍字從勹音包)
。

[0342a16]  蠱道  (上姑午反王弼注周易云蠱事也字書云蠱者蠧神也說文云腹中蟲也能病害人謂之蠱或音野亦名野道  也)  。

[0342a18]  魍魎  (上音罔下音兩賈注國語云水怪妖鬼也淮南子云魍魎狀如三歲小兒赤黑色赤目赤爪長耳美髮或從虫  作蝄蜽亦作  [罔*鬼]  魎)
。

[0342a20]  災橫  (上祖來反集訓云天反時曰災字書云天火也俱舍論云飢饉疾疫刀兵也說文從火巛聲巛音同上古今正
字有物擁流會意字也下懷孟反韻詮云非理而來曰橫非禍至曰橫說文從木黃聲也)  。

[0342a22]  香囊  (乃當反考聲云香袋也案香囊者燒香圓器也巧智機關轉而不傾令內常平集訓云有底袋也說文從  [襄-〦]  從  [橐-石+豕]  省
[襄-〦]  亦聲也  [襄-〦]  音儜  [橐-石+豕]  音渾悶反)  。

[0342a24]  朋黨  (匐能反考聲云同師門也同類也太公六韜云友之友謂之朋朋之朋謂之黨鄭注禮記云黨親也孔注尚書
云助也又曰相助匿非曰黨說文從黑尚聲也)  。

[0342b02]  奮威  (上粉問反廣雅奮振也禮記動也韻英振羽也考聲云鳥欲振進也從大從隹從田鳥張毛羽奮飛之象也)  。

[0342b03]  勇銳  (上欲腫反說文勇氣也從力甬聲甬音同上本作勈今相傳作勇古文從心作恿或從戈用作  [戈/用]  皆會意字也
下悅惠反博雅銳銛也銛音息閻反小爾雅銳利也考聲錐刀鋒也說文芒也從金兌聲)  。

[0342b05]  摩揭陀國  (揭音居  [卄/(阿-可+辛)/木]  反梵語中天竺境如來於此國中示現八相成道有金剛座菩提樹遊化聖跡多於  諸國)  。

[0342b07]  憍薩羅國  (中天竺境稍近南陲此國有龍猛菩薩弘化聖跡及引正王為龍樹菩薩鑿黑蜂山以為伽藍  諸精舍各鑄金像量等佛身今猶見在)  。

[0342b09]  刧比羅國  (正梵音云劫比羅伐窣堵國舊名迦比羅衛國或曰迦羅皆梵語訛略也即是釋迦如來降生
之地淨梵王所治之境此國中有鷄足毘富羅山卑鉢羅石窟大迦葉波與千羅漢結集三藏聖教之處)  。

[0342b11]  吠舍釐國  (釐音离古名毘舍離亦名毘耶離皆訛也此國有維摩詰居士故宅及說法處方丈室靈跡頗  多及鹿女千子神迹七百羅漢結集聖教處等)  。

[0342b13]  栗呫毘王  (上隣一反下昌葉反梵語彼國豪族之類涅盤經及維摩等經舊名離車毘童子是剎帝利種  系也)  。

[0342b15]  吉祥茅國  (古名王舍城即摩揭陀國之正中心古先君王之所都處多出  [勝-月+舟]  上吉祥香茅因以為名亦
名上茅城崇山四周以為外郭西通陿徑卉木繁榮羯尼迦樹盈滿其中春陽花發爛然金色迦蘭陀竹園在山城門北  俯臨其側耆闍崛山在此山城之內王城外也)  。

第五百三卷

[0342b19]  氛郁  (芳文反說文云祥氣也香氣也瑞氣也或作雰下於六反考聲云郁郁亦香氣盛貌也從邑有聲)  。

[0342b20]  旛鐸  (上嬔  [瞞-目+米]  反韻英云旌旗總名也字書旛旐也今以五綵間錯或畫花菓鳥獸懸之說文旛胡也從於番聲  也嬔音旛萬反
[瞞-目+米]  音無煩反下唐洛反古者軍法兩司馬執鐸文事奮木鐸金鈴木舌也武事奮金鐸金鈴鐵舌也說文  大鈴也從金睪聲也)  。

[0342b23]  負債  (上扶武反鄭注禮記云負恃也說文從人守貝有所恃也又云受貸不黨故人下有貝會意字也俗從力或  從刀竝非字意下側戒反韻英云負財也)
。

[0342c01]  能煥  (歡貫反何注論語云煥明也從火奐聲也奐音同上)  。

[0342c02]  腫皰  (上鍾勇反下炮貌反考聲云面上細瘡也說文面生氣蒼頡從皮包聲經從疒作疱或從面作靤竝俗字也疒  音女厄反)  。

[0342c04]  眩瞖枯涸箱篋莖榦  (已上等字前音義第三卷經第一百二十八卷中已訓釋請撿前文)  。

[0342c05]  蔭影  (上飲今反下英景反)  。

[0342c06]  一粒  (臨邑反凡粟數粒也)  。

第五百四卷

[0342c08]  迷謬  (糜救反鄭注禮記云謬誤也方言詐也廣雅欺也謚法曰名與實乖曰謬說文云狂者之妄言也從言從翏翏  亦聲也翏音力幼反經從尒非也)  。

第五百五卷

[0342c11]  珊覩史多  (上桑安反梵語也上方欲界中天名也古名兜率陀或云兜術皆訛略也唐云知足以下天多
放逸上天多闇鈍受樂不進故云知足一生補處最後身菩薩多作此天王當來彌勒見今在彼天為王)  。

第五百六卷

[0342c14]  地獄  (虐錄反急就章云皐陶始造獄堯臣名也玉篇云囚繫之所因名為獄杜預注周禮云爭財曰訟爭罪曰獄風
俗通云三王為獄夏曰夏臺殷曰羑里周曰囹圄自秦漢已還通名為獄說文云獄确也确音苦角反獄字從犾魚斤反
二犬相嚙中心言者訟也會意字二犬所以守也經言地獄者冥司幽繫之所也在世界之下故云地獄案俱舍論頌云  此下過二萬　無間深廣周　上七捺（奴割反）洛迦八增皆十六
謂塘（音唐）煨（烏雷反）屍冀鋒刃烈河  增各住彼四方餘八寒地獄此皆大地獄名也)  。

[0342c19]  作廣作陿  (霞甲反禮記云廣則容姦陿則思欲考聲云陿隘也（櫻介反）玉篇云迫隘不廣大也經文從
犬作狹誤也乃是狹習字也凡犬馬所以狹習之故從犬又輕傷也甚乖經意或有從阝音負作陜亦非也此字又音式  染反陜州字也說文作陿從阝音負從匚音方夾聲)  。

[0342c22]  胞胎  (上已交反古文本作包象形字也石經作胞相傳音為普包反非也說文云婦人懷姙而甚反兒生衣也從勹
音包從已音似在勹中象子未成形字也孔注尚書云包裹也下他來反說文云女人懷姙未生也從肉台聲也)  。

[0342c24]  匱法  (遠位反考聲云遺窮也前經第三百九十一卷已釋)  。

[0343a01]  [(工*(几-(厂-一)+手))/心]  迫  (上曲拱反爾雅恐懼也經文作恐俗字也說文正體從工從手從  [丮-(舉-與)]  從心作
[(工*(几-(厂-一)+手))/心]  今  [隸-木+上]  書因草作恐又誤作恐漸  訛失正體也古文作  [工/心]
下班陌反蒼頡篇云迫近也廣雅迫陿也考聲云迫逼也隘也)  。

[0343a03]  備遭  (上平媚反顧野王云僃防也鄭玄僃救也賈注國語云僃具也說文備慎也從人從用從荀省聲也或作備經
文作備俗字也下祖勞反考聲遭逢也橫及也說文遭遇也從辵曹聲也或作傮亦同也亦作  [歹*曹]  [歹*曹]  [歹*冬]  也)  。

[0343a05]  循環  (上夕遵反韻英云按行也考聲云順也從也說文云循行也從彳丑尺反從盾音順聲也經文從人又豎畫從  千作  [佸-口+目]
非也下華關反鄭眾注周禮云環旋也鄭玄曰環圍也何休注公羊傳云環遶也說文云從玉從睘聲也)  。

[0343a07]  薄劣  (上傍莫反字書云不厚也說文從草溥蒲莫反聲也下力惙反廣雅劣少也說文云劣弱也或從忄音心作  [怡-台+孚]  古字也)  。

[0343a09]  飢羸  (上几宜反考聲云腹中空也韻英云乏食也蒼頡篇云飢餧也說文云飢餓也從食几聲也或作  [飢-几+乏]  古字也下
力追反考聲云羸者瘦極也說也從羊  [嬴-女]  聲也羸字從亡從口從肉從羊丮音隱作羸羸力追反)  。

[0343a11]  工匠  (情樣反說文云木工也考聲云巧人也從斤斤斧也從匚音方匚者作器也經文作匠非)  。

[0343a12]  猥雜  (上烏賄呼每反下才合反前經第四百三十五卷中已釋)  。

[0343a13]  盲瞎  (上莫耕反說文云目無眸子曰盲下呼八反字書云目不見物也又云一眼無睛也或作  [月*曷]  古字也)  。

[0343a14]  黧黮  (上力遲反通俗文云班黑曰黧考聲云面  [皴-皮+頁]  七巡反黑也又云黑而復黃色也前文第四百三十五卷已釋下
他感反楚辭云黤烏感反黮不明淨也說文云桒葚之黑色也聲類云如漆色也前四百三十五卷已釋)  。

[0343a16]  窮顇  (情遂反前經第一百八十一卷已釋)  。

[0343a17]  頑嚚  (上瓦關反廣雅頑鈍也前經第一百八十一卷已釋訖)  。

[0343a18]  輕誚  (情曜反考聲云責讓也笑也蒼頡篇云訶也說文云嬈也或作譙從言肖聲也)  。

[0343a19]  險阻  (上香掩反玉篇云險難也杜預注左傳云險惡也賈逵注國語云險危也方言云險高也爾雅險邪也說文險
從阜僉七廉反聲也下莊所反王肅曰阻難也韓詩云阻憂也又云阻險也杜預注左傳云阻疑也說文云從阜從苴精  余反省聲也)  。

[0343a22]  拒逆  (上渠圄反韻英云拒格也廣雅拒捍音旱也說文云拒抗也苦浪反韻詮云拒違也)  。

[0343a23]  蝸蠃  (上古華反小螺也魯和反下盧和反經中作螺俗字也非正體爾雅云附蠃音夷蝓也郭璞云即蝸牛也說
文亦云蠃蝸牛類而形大出海中種種形狀而不一也)  。

[0343b01]  爤  [弁/土]  (上羅旦反方言云火熟曰爛下夫問反韻英云糞  [云/廾]  也或作  [土*(土/異)]  經文作糞俗字)  。

[0343b02]  慣習  (卦患反前第四百三十八卷已釋爾雅慣習也言久習於事曰慣說文作遦從辵丑略反貫聲也經文有作串  俗字也非正體也)  。

[0343b04]  耽著  (多甘反前經第三百三十一卷已釋訖)  。

[0343b05]  輕懱  (眠鱉反說文云懱輕  [仁-二+易]  也從心蔑聲經文單作蔑略也是目勞無精欲睡非經義也)  。

第五百七卷

[0343b07]  相著  (持略反)  。

[0343b08]  甘蔗  (之夜反文字釋訓云甘蔗美草名也汁可煎為砂糖說文藷也從草從遮省聲也)  。

[0343b09]  劬勞  (強于反考聲云劬勤也劬亦勞也下勒刀反賈逵云勞疲也爾雅云勞勤也說文勞劇也從力案用力者勞也)  。

第五百八卷

[0343b11]  涉壙  (上時葉反韻英云涉歷也考聲云涉渡水也古作  [水*(止/少)*水]  說文云徒行厲水也從步從水下苦晃反毛詩傳云壙空
也廣雅大也考聲云壙埌音浪原野遠貌也經文從日作曠誤也或從心作懭或作懬遠也懭意失也似通)  。

[0343b13]  險道  (上香撿反國語前經第五百六卷已具釋訖)  。

[0343b14]  [敲-高+方]  [敲-高+牛]  (下莫卜反郭璞注方言云牧謂養牛馬也顧野王云牧者畜養總名非只牧養牛馬也說文云養牛馬人也從
攴普卜反從牛攴字今作攵)  。

[0343b16]  懷孕  (上胡乖反下羊證反前經第四百三十八卷已釋)  。

[0343b17]  嬈惱  (寧鳥反說文云女惑於男也古文作嬲也)  。

第五百九卷

[0343b19]  能阻  (莊所反阻難也)  。

[0343b20]  讚勵  (力制反勵勉也)  。

[0343b21]  辯久  (皮免反辯猶慧也)  。

[0343b22]  卒生  (倉訥反周禮云暴急也考聲云倉忙也遽音渠也正體作猝或作踤竝同經文作卒略而不備也字與兵卒相  參故言之)  。

[0343b24]  欠  [去*欠]  (墟據反前四百四十已釋埤蒼云張口欠  [去*欠]  出氣也經文從口作呿者誤也)  。

[0343c01]  躁  [打-丁+夒]  (上灾告反下穰少反前第四百四十已具釋訖)  。

[0343c02]  憍逸  (上居  [女*(犮-乂+又)]  反廣雅憍自高玉篇憍慢又經文從右作  [憍-(夭/口)+右]  俗字非正也)  。

[0343c03]  僕隸  (上蒲木反毛詩傳曰僕附也考聲云僕使也僕僮也顧野王云御車者也說文云給事之者從人從菐菐亦聲  菐音卜古文作  [噗-口+臣]
下力計反考聲隸賤屬也僕也案隸者賤臣也說文云附著也正體作隸從隶音弟柰聲也經文從入  從米作  [(上/矢)*(企-止+米)]  謬也俗字)  。

[0343c06]  黠不  (上遐軋反軋烏八反前經第四百四十卷中已具釋訖)  。

[0343c07]  規摸  (上鷄維反顧野王云規圓而矩方也孟子曰不規矩不能方圓是也鄭玄云規正圓器也考聲云規圓正也度
也徒各反說文規有也從夫見聲下其胡反前第四百三十卷已具釋訖)  。

[0343c09]  迦遮末尼  (梵語寶名也此寶非殊勝石玉之類珠之異名耳)  。

[0343c10]  深奧  (上傷任反考聲云深不可測也說文云從水  [穴/((嘹-口)-(日/小))]  聲也下烏告反爾雅云西南隅謂之奧說文云奧亦
[涳-工+((嘹-口)-(日/小))]  也從釆  白慢反從大作奧也)  。

[0343c12]  猒足  (伊閻反)  。

[0343c13]  但畜  (許六反)  。

[0343c14]  慳恡  (上口閑反下離鎮反)  。

[0343c15]  無暇  (胡嫁反字書云暇閑也)  。

[0343c16]  慊恨  (上形兼反韻英云嫌恨也前經第四百四十一卷已具釋也)  。

第五百一十卷

[0343c18]  醫療  (上於基反下力召反變體時用字也說文正體從樂作  [病-丙+樂]  訓釋與下同鄭玄注周禮云止病曰療杜注左傳云
療治也古今正字治病也從疒女厄反尞力召反聲也)  。

[0343c20]  病悆  (余恕反韻英云和悅也考聲云悆安也韻集云天子疾曰不悆尚書云有疾不悆孔曰不悅豫也說文云悆豫
也從心余聲也經文或有病愈以主反亦通集訓云愈疾差也益也孔安國注論語云愈勝也玉篇云病差為愈說文愈  字從舟從刂古外反會意字也)  。

[0343c23]  蚊蝱  (上勿芬反說文作蟁古文奇字從昏作  [蠢-春+氏]  避　太宗廟諱改民從昏也。經中蚉俗字也說文云齧霓結反人飛
虫子也。爾雅云鷏音田蟁母郭璞云似烏  [暴*鳥]  音駇而大黃白雜文鳴如鴿。今江東呼為蚊母俗說此鳥常吐出蚊虫故名
蚊母。異苑曰水虫化為蚊子。下謀耕反。聲類云蟲嚙人似蠅以繒反而大。案蝱虫其實似蜂而大小似蠅也。說文云嚙人
飛虫也。生山澤川谷草花中化或於麞音章鹿腦中化生。從鹿鼻中噴出。普悶反。形大者曰蝱。一名木蝱。一名蜚音非蝱  形小斑文者曰  [虫*朁]  音暫。
[虫*朁]  似蠅也)  。

[0344a04]  蛇蠆  (上時遮反毛詩云惟虺音毀惟虵易曰龍虵之蟄持立反古文象形  [歹/凡]  小篆作  [乙@(、*、)]  說文作它隸書作也相因漸
變也蔡邕石經加虫作蛇字書云蛇虺毒虫也經文作虵轉變俗字也下勅芥反考聲云蠆蝎也音歇或作  [蠢-春+苗]  說文蠆  毒虫也從虫苗是象形篆書作
[((○/○)*弓)/?]  象蠍形)  。

[0344a07]  非陿  (胡甲反前經已具釋)  。

第五百一十一卷

[0344a09]  飄轉  (上匹遙反郭璞注爾雅云飄旋風也毛詩傳曰飄風暴起之風也)  。

[0344a10]  如氾  (敷陷反古今正字云汎浮也普也說文亦同從水從范省聲也或作泛或作氾大同而小異也皆水流漂蕩貌)  。

[0344a11]  浮囊  (附無反韻英云浮泛也廣雅浮漂也鄭玄注禮記云在上曰浮賈逵注國語云浮輕也說文浮泛也從水孚聲
也下諾即反韻英云囊橐也音託集訓云有底曰囊無底曰橐又云大曰囊小曰橐皆盛物具也小篆從橐音混省從  [(咒-几+?)/廾]
女耕反從衣案經言浮囊者氣囊也欲渡大海憑此氣囊輕浮之力也)  。

[0344a14]  坏瓶  (上普梅反前四百四十四卷已釋下蒲冥反集訓云汲水盛漿之器也考聲云似罃烏耕反而口小)  。

第五百一十二卷

[0344a16]  將帥  (上精相反考聲云將君也字書云軍主也兵帥也六軍鏡曰夫為將者必須六行五才四義三操一守有此僃
行名為良將也說文云將率也從寸從醫省聲也下襄類反韻英云將率也考聲云統領也集訓云軍將也或作  [彳*(玄/十)*亍]  說  文又音山律反  [彳*率*亍]
亦將也)  。

[0344a19]  卵  [穀-禾+卵]  (上落管反說文云凡物無乳者卵生也象形古文作  [亦-〦]  小篆作  [兆-?+?]
隷書作卵下苦角反集訓云鳥卵皮曰  [穀-禾+卵]  考  聲云卵空也從卵  [穀-禾]  苦角反省聲也)  。

[0344a21]  淳熟  (上時倫反前經第百四十六卷已具釋訖下時陸反考聲云熟成也爛也見方言文字集略云合食也字樣作  [熟-享+(古/?)]
說文從灬音熛孰聲也)  。

[0344a23]  為貌  (莫豹反前經第四百四十六卷已具釋)  。

[0344a24]  牽引  (上啟賢反考聲云牽連也廣雅牽挽也說文云牽引前也從牛從宀音緜玄聲也或作牽或作掔古字也下余
忍反杜預注左傳云引導也賈逵注國語云引伸也爾雅引陳也說文云引開弓也從弓厂音曳聲也古文從扌音手從  弓作  [打-丁+弓]  )  。

第五百一十三卷

[0344b04]  比度  (上卑履反集訓云比類也考聲云比竝也說文云相與比敘也從反从也二人為从古從字反从為比故云反
从下唐落反考聲云度量也集訓云揆度也或作  [怡-台+度]  亦同說文法制也從又從  [厂@(廿/火)]  省聲也或作  [序-予+乇]
[巾*(冗-几+乇)]  三體皆古字也)  。

[0344b06]  有翄  (施至反說文云鳥翼也或作翄翨皆古字也今經中作翅俗字亦通)  。

[0344b07]  猶豫  (上音由下余度反禮記云卜筮所以决嫌疑定猶豫是也字書云猶豫者不定之辭也解字如前第三百二十  五卷中具釋)  。

第五百一十四卷

[0344b10]  扇搋半擇迦  (梵語也此譯為黃門上搋音勅加反次擇音宅下迦音居佉反黃門者為男根不備設有
備者亦不能生子其類有五具如音義第三卷中已具列不能繁敘)  。

[0344b12]  癲癎  (上丁堅反廣雅癲狂也毛詩箋曰癲病也聲類云癲風病也或作瘨亦作蹎下音閑集訓云小兒瘨病也說文  云風病也從疒女厄反從間聲也或作
[癇-月+木]  亦通也)  。

[0344b14]  蟣蝨  (上居擬反說文云蝨子也韻英云蝨卵也即短反下所乙反字要云衣中嚙人  [乏-之+虫]  也說文蝨字從卂音信從  [虫*虫]
音昆今經文相傳從半風作虱者非也)  。

[0344b16]  不侚  (巡  [門@壬]  反集訓云以身從物曰侚考聲云侚遠也文云侚疾也從人旬聲也或作  [仁-二+(旬/(百-日+ㄎ))]
古字也)  。

[0344b17]  恃怙  (上時止反考聲云恃依也集訓云恃負也乘負倚憑也說文云恃賴也從心寺聲也下胡古反說文怙恃也從  忄音心從祜胡古反省聲)  。

第五百一十五卷

[0344b20]  呵諫  (加鴈反鄭玄注周禮云諫正也以道正人也尚書云后從諫則聖白虎通云諫者間也更也是非相間革更其
行人懷五常故諫有五所謂諷諫從諫規諫指諫譎諫等是也說文亦云諫正也從言柬音間聲也)  。

[0344b22]  被帶  (下當奈反前第四百四十九卷已具釋)  。

[0344b23]  剎那  (上音察梵語時名也俱舍論頌曰　百二十剎那　為怛剎那量臘縛此六十　此三十須臾　共成一晝夜
謹案此頌一日一夜有三十須臾。每一須臾計有三十臘縛。又於一臘縛之中計有六十怛剎那。又於一怛剎那之中
分為一百二十剎那。時中迅促不過剎那。今依此國曆法凡一日一夜有十二時共分為一百刻每時分得八刻少強約
其大數均分從寅至丣一時之中計有五十四萬剎那。餘時准此計一日一夜總六百四十八萬剎那。若以每刻分之即  一刻之中約有七萬剎那時也言極迅疾促於瞬息也)  。

[0344c04]  籌量  (上長留反鄭玄注儀禮云籌筭也說文籌壺矢也從竹壽聲)  。

第五百一十六卷

[0344c06]  測度  (上楚力反鄭玄注周禮云測猶度也不知廣深曰測說文從水則聲也下徒洛反)  。

[0344c07]  焦炷  (上即姚反下音注前經第四百五十卷已具釋訖)  。

[0344c08]  顦顇  (上情遙反下情遂反前經第四百五十一卷已具釋)  。

[0344c09]  矛  [矛*贊]  (上莫候反下倉亂反前經第四百五十一卷已具釋訖)  。

[0344c10]  懶憜  (上勒坦反下徒臥反考聲不勤也說文云不敬也從心隋聲也)  。

[0344c11]  撥無  (上補末反廣雅撥除也鄭玄云撥拂也說文從扌音手發聲)  。

第五百一十七卷

[0344c13]  堆阜  (上都雷反王逸注楚詞云堆高也考聲云土之高貌也又云堆聚也集訓云丘阜高狀也說文作陮陮隗五罪
反京也從阜從隹省聲也經文作塠俗字也下阜音負爾雅云高平曰陸大陸曰阜廣雅云丘無石曰阜說文云山無  石曰阜古文作  [阜-(口/十)+(耜-耒)]
[白-日+(匚@一)]  象形)  。

[0344c16]  溝坑  (上古候反周禮云通水曰溝桂苑珠叢云邑中之瀆通水也說文云水  [泳-永+竇]  也廣四尺深四尺從水冓鉤后反聲
也下苦耕反爾雅坑墟也考聲云坑坎也古今正字云坑壍青焰反或作阬從土亢聲)  。

[0344c18]  株  杌  (上知揄反考聲云殺樹之餘曰株說文云木根也從木朱聲也下五骨反韻英云樹無枝曰杌或作兀)  。

[0344c19]  平坦  (他旦反廣雅坦平也又云坦明也王弼注周易云坦坦無險阸烏介反蒼頡篇云坦著也說文云坦安也從土  旦聲也)  。

[0344c21]  池沼  (直离反孔安國注尚書云停水曰池說文池陂也從水從馳省聲也下之繞反左傳云沼亦池也字書云陂池
曰沼說文沼池也從水召聲也召字從刀從口經中作  [美-(王/大)+口]  訛也)  。

[0344c23]  瓦礫  (上五寡反說文云瓦土器也象形用以葢屋牝毘胤反曰瓪音板牡音母曰  [甬*瓦]  音同下力的反說文云礫小石  也亦碎石也
[夕/鹿]  砂也今經云瓦礫者喻破瓦碎石弃擲之者)  。

[0345a01]  統攝  (上他貢反考聲云統領也緒也古今正字云統紀也從糸音覓糸者細絲也充聲也下施葉反考聲云兼統也
斂也說文云引持也從扌音手聶泥涉反聲也)  。

[0345a03]  熱痰  (上然折反考聲云熱暑也釋名云爇而悅反如火燒爇也說文云熱溫也從火埶音爇聲也下唐藍反考聲云
胷膈中水病集訓亦云胷中水病也古今正字云從疒女厄反從談省聲也)  。

[0345a05]  潛伏  (上寂鹽反爾雅潛沉也廣雅潛沒也說文涉水也從水朁七敢反聲也經從二天作潛非也下馮福反集訓云
伏隱也廣雅伏藏也說文云伏伺也伏伺人也故從人從犬會意字也)  。

[0345a07]  翱翔  (上我高反下徐羊反鄭玄箋毛詩云翱翔猶逍遙也韓詩云翱翔遊也爾雅翱翔鳥飛也集訓曰翱翔高飛也
考聲云鳥飛往來緩緩貌也古作翔說文云翱翔迴飛也竝從羽臯音高羊皆聲也)  。

[0345a09]  箭筈  (上將線反考聲云竹名也似篠音狄而小大葉可以為矢音始因名矢為箭說文箭矢也從竹前聲也下枯活
反考聲云箭口也案箭筈者受弦之口也經文從木作栝亦通正體從竹從栝省聲也栝音闊糖栝也)  。

第五百一十八卷

[0345a12]  一巷  (學降反毛詩云里間道也史記云永巷者宮內小道也說文云邑里中道也言在邑中故從二邑共作  [(口/口)*共*邑]  會意
字篆文作巷爾雅作衖古文作  [鄉-(朗-月)+共]  )  。

[0345a14]  唐捐  (上徒即反字書云唐虛玉篇云唐徒也考聲云言而不當也說文云唐大言也從口庚古行反聲也下悅淵反)  。

[0345a15]  稟性  (彼錦反孔注尚書云稟受也說文云賜穀也從禾  [稟-禾]  力錦反聲也)  。

[0345a16]  昧鈍  (上莫佩反集訓云昧冥也廣雅昧闇也韓康伯云日入為昧韻英云昧暗不明也說文從日從抹省聲也下徒
頓反蒼頡篇云鈍頑也案頑者識暗濁也韻英云兵刃不利也說文云鈍錭大牢反錭頑鈍也從金屯音豚聲也)  。

[0345a18]  塚間  (知隴反前經第四百五十三卷已釋)  。

[0345a19]  廉儉  (上力鹽反下渠儼反前經第四百五十三卷已具釋訖)  。

[0345a20]  瑞相  (時偽反周禮典瑞掌玉瑞鄭玄云瑞符信也案典瑞者若今之符寶印也蒼頡云瑞應也顧野王曰王者盛德
感乎乾坤故天地應之以信瑞也德感乎山川丘陵則芝草植也制禮作樂則祥風至皆是祥瑞也說文云瑞信玉也從  玉耑省聲也)  。

[0345a23]  矯現  (上居夭反前中第四百一十五卷已具釋)  。

[0345a24]  羅剎娑  (梵語鬼名子字轉舌長聲呼古譯但云羅剎此類鬼神有業通力飛行自在食啖眾生血肉最大
兇惡其羅剎女別有國土居大海洲島以其神力能變姝麗之容媚惑於人善誘而食之竝如佛本行經中所說)  。

第五百一十九卷

[0345b03]  能紹  (市繞反說文緊糺也前經第四百五十四卷已釋)  。

一切經音義卷第六

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
