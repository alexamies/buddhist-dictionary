甚希有經


大唐三藏法師玄奘奉　詔譯

[0782a10]  如是我聞：

[0782a10]  一時，薄伽梵在王舍城，住鷲峯山，  與大苾芻眾千二百五十人俱，及無量菩薩  諸天人等。

[0782a12]  爾時，尊者阿難於日初分為乞食  故，著衣持鉢入王舍城，次第行乞。遙見一所  有大層閣，營構初成、嚴麗綺飾，甚可愛樂。既
見是已，內自思惟：「若有諸善男子或善女人，  能造如是高廣層閣，嚴麗綺飾甚可愛樂，奉  施四方大德僧眾。復有諸善男子或善女人，
於諸如來般涅槃後，起窣堵波，其量下如阿  摩洛果，以佛馱都如芥子許安置其中，樹以  表剎量如大針，上安相輪如小棗葉，或造
佛像下如穬麥。如是二種所生福聚，何者為  多？」

[0782a22]  爾時，尊者阿難即作是念，於王舍城次  第乞已，出還本處。飯食訖，收衣鉢洗足已，於  食後時往如來所。到已，頂禮世尊雙足，却住
一面，白佛言：「世尊！惟我向者於日初分，為  乞食故著衣持鉢，入王舍城次第行乞。遙見  一所有大層閣，營構初成、嚴麗綺飾，甚可愛
樂，既見是已，內自思惟：『若有諸善男子或善  女人，能造如是高廣層閣，嚴麗綺飾甚可  愛樂，奉施四方大德僧眾；復有諸善男子或
善女人，於諸如來般涅槃後起窣堵波，其量  下如阿摩洛果，以佛駄都如芥子許安置其  中，樹以表剎量如大針，上安相輪如小棗葉，
或造佛像下如穬麥。如是二種所生福聚，何  者為多？』故我今者請問世尊，惟願如來哀愍  為說。」

[0782b08]  爾時，世尊以妙梵音告阿難曰：「善哉，善哉！汝  今為欲利益安樂無量眾生，哀愍世間諸天  人等，令得大義利益安樂，請問如來如是大
義。汝今諦聽，極善思惟，吾當為汝分別解說。」

[0782b12]  阿難白佛：「唯然，世尊！願樂欲聞。」

[0782b13]  爾時，世尊告阿難曰：「即於此方南贍部洲，縱  廣周匝七千踰繕那，北闊南狹，形如車箱，  人面亦爾。假使於中合為一段，或甘蔗林，或
蘆葦林，或竹林等，或復稻田、胡麻田等，側  塞充滿無有間隙。如是假使遍贍部洲，或預  流果、或一來果、或不還果、或阿羅漢、或諸獨
覺，側塞充滿亦無間隙如甘蔗等。若有一家  於彼聖眾，盡形恭敬承事供養，奉施上妙衣  服、飲食、臥具、醫藥及諸資緣，於彼一一般涅
槃後，如法焚身收其遺骨，起窣堵波高廣嚴  飾，塗香、末香、熏香、花鬘，上妙幡蓋寶幢音  樂，燈炬光明讚歎供養。汝意云何？由是因  緣，彼所生福寧為多不？」

[0782b25]  阿難白佛：「甚多。世尊！  甚多。善逝！」

[0782b26]  爾時，世尊復告阿難：「且置此方  南贍部洲，於此東方毘提訶洲，縱廣周匝八  千踰繕那，形如半月，人面亦爾。假使於中合  為一段，  或
甘蔗林，或蘆葦林，或竹林等，或復  稻田、胡麻田等，側塞充滿無有間隙。如是假  使遍彼東方毘提訶洲，  或  預流果、或一來果、
或不還果、或阿羅漢、或諸獨覺，側塞充滿亦  無間隙如甘蔗等。若有一家於彼聖眾，盡形  恭敬承事供養，奉施上妙衣服、飲食、臥具、醫
藥及諸資緣，於彼一一般涅槃後，如法焚身  收其遺骨，起窣堵波高廣嚴飾，塗香、末香、  熏香、花鬘，上妙幡蓋寶幢音樂，燈炬光明讚
歎供養。汝意云何？由是因緣，彼所生福寧為  多不？」

[0782c10]  阿難白佛：「甚多。世尊！甚多。善逝！」

[0782c11]  爾時，世尊復告阿難：「且置東方毘提訶洲，於  此西方瞿陀尼洲，縱廣周匝九千踰繕那，形  如日輪人面亦爾。假使於中合成一段，或甘
蔗林，或蘆葦林，或竹林等，或復稻田、胡麻田  等，側塞充滿無有間隙。如是假使遍彼西方  瞿陀尼洲，或預流果、或一來果、或不還果、或
阿羅漢、或諸獨覺，側塞充滿亦無間隙如甘  蔗等。若有一家於彼聖眾，盡形恭敬承事供  養，奉施上妙衣服、飲食、臥具、醫藥及諸資緣，
於彼一一般涅槃後，如法焚身收其遺骨，起  窣堵波高廣嚴飾，塗香、末香、薰香、花鬘，上  妙幡蓋寶幢音樂，燈炬光明讚歎供養。汝意
云何？由是因緣，彼所生福寧為多不？」

[0782c23]  阿難白  佛：「甚多。世尊！甚多。善逝！」

[0782c25]  爾時，世尊復告阿難：「且置西方瞿陀尼洲，於  此北方大俱盧洲，縱廣周匝十千踰繕那，地  形四方人面亦爾。假使於中合成一段，或甘
蔗林，或蘆葦林，或竹林等，或復稻田、胡麻田  等，側塞充滿無有間隙。如是假使遍彼北方  大俱盧洲，或預流果、或一來果、或不還果、或
阿羅漢、或諸獨覺，側塞充滿亦無間隙如甘  蔗等。若有一家於彼聖眾，盡形恭敬承事供  養，奉施上妙衣服、飲食、臥具、醫藥及諸資緣，
於彼一一般涅槃後，如法焚身收其遺骨，起  窣堵波高廣嚴飾，塗香、末香、薰香、花鬘，上妙  幡蓋寶幢音樂，燈炬光明讚歎供養。汝意云
何？由是因緣，彼所生福寧為多不？」

[0783a08]  阿難白佛：  「甚多。世尊！甚多。善逝！」

[0783a10]  爾時，世尊復告阿難：「且置北方大俱盧洲，天  主帝釋有大層臺，其臺依止八萬四千眾妙  寶柱，一一寶柱，籠以種種天青琉璃、妙寶、珠
網，布以金砂，灑以香水。此臺周匝八萬四  千妙寶窓牖，一一窓牖，垂以種種天青琉  璃、妙寶、珠簾，布以金砂，灑以香水。此臺復有
八萬四千眾妙寶敵，一一寶敵覆以種種  天青琉  璃  、妙  寶  、珠網，布以金砂，灑以香水。假  使若有諸善男子或善女人，造妙層閣高廣
嚴麗，似天帝釋妙寶層臺，奉施四方大德僧  眾。汝意云何？是善男子或善女人，由此因  緣，彼所生福寧為多不？」

[0783a21]  阿難白佛：「甚多。世尊！  甚多。善逝！」

[0783a23]  爾時，世尊告阿難曰：「且置四洲及天帝釋大  寶層臺，假使若有諸善男子或善女人，能造  百千俱胝層閣，高廣嚴麗皆如帝釋妙寶層
臺，奉施四方大德僧眾。復有諸善男子或善  女人，於諸如來般涅槃後起窣堵波，其量  下如阿摩洛果，以佛駄都如芥子許安置其
中，樹以表剎量如大針，上安相輪如小棗葉，  或造佛像下如穬麥。以前福聚比此福聚，於  百分中不及其一，於千分中亦不及一，於百
千分、數分、算分、計分、喻分，乃至鄔波尼殺曇分  亦不及一。何以故？阿難！如前福聚其量雖多，  然不及者，為諸如來於三大劫阿僧仚耶修
集無量勝戒、定、慧，及以解脫、解脫知見皆圓  滿故；如來無量慈悲喜捨，十方六趣教化神  通皆圓滿故，如來無量布施、持戒、忍辱、精進、
靜慮、智慧，及餘功德皆圓滿故。以是當知，造  佛形像及窣堵波，所獲福聚不可思議不可  比喻。」

[0783b12]  爾時，世尊告阿難曰：「汝當敬受如是法門。」

[0783b12]  阿  難白佛：「我已敬受。未審如是所說法門，其  名何等我當奉持？」

[0783b14]  佛告阿難：「今此法門名『甚  希有』，能令眾生種植一切圓淨白法，以是名  字汝當奉持。阿難當  知  ，我自昔來，數數曾
為天、龍、藥叉廣說，乃至人非人等宣說開示  如是法門。何以故？世尊欲令如是種類諸眾  生等，於如來所無倒恭敬種諸善根，長夜獲
得利益安樂，速成無上佛菩提故。」

[0783b21]  時薄伽梵說是經已，尊者阿難、大苾芻眾、無  量菩薩，及諸天、人、阿素洛等，聞佛所說，皆大  歡喜，信受奉行。

甚希有經

* * *

【經文資訊】大正藏第 16 冊 No. 0689 甚希有經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
