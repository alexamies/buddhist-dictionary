佛說稱讚如來功德神呪經一  卷
唐三藏法師義淨奉　制譯

[0863a08]  如是我聞。一時薄伽梵在王舍城鷲峯山頂。  與大苾芻眾千二百五十人俱。菩薩摩訶薩  萬二千人俱。皆是賢劫大菩薩眾。爾時世尊
於此眾中。告慈氏菩薩摩訶薩曰。今現在十  方諸佛如來勝妙吉祥名號。若有善男子善  女人。於此如來名號。憶念受持一心恭敬。所
有業障報障破戒重罪悉皆除滅。勝妙善根  真實功德。勸請隨喜迴向發願一切功德。永  不退轉菩提之心。我今欲說汝應諦聽。

[0863a17]  南無東方無垢光如來

[0863a18]  南無東南方眾辯莊嚴如來

[0863a19]  南無南方無垢月幢旗王如來

[0863a20]  南無西南方光焰莊嚴如來

[0863a21]  南無西方寶勝如來

[0863a22]  南無西北方俱摩羅光如來

[0863a23]  南無北方無畏無垢稱如來

[0863a24]  南無東北方離怖畏悚懼有大名稱如來

[0863a25]  南無上方師子奮迅意如來

[0863a26]  南無下方金華光如來

[0863a27]  爾時世尊復告慈氏菩薩。東方去此過十不  可說百千億數微塵佛土。有佛世界名妙真  珠。彼國有佛。號曰虛空功德目淨無垢光德
相蓮花焰瑠璃色寶體香上妙供養以眾妙  彩而為嚴飾頂上肉髻妙相無邊日月光明願  力莊嚴變化莊嚴廣大莊嚴法界高勝無染寶  王正遍知如來。授一無比菩薩記。彼佛滅度
次當成佛。號曰毫相殊勝猶如初日燈光月  焰波頭摩花身色如金滿虛空界光明廣大無  礙莊嚴圓光十方普照一切無不明了幢相旗  王正遍知如來。

[0863b09]  佛言慈氏。當知若有善男子善女人。能於此  諸佛名受持禮拜專心恭敬。於十日中自說  罪咎。復以勸請隨喜迴向發願勝妙善根。所
有業障報障破戒重罪悉皆消滅。雖處生死  未免流轉。而不退失求菩提心。所生之處族  姓尊貴。遠離貧窮邊地下賤。六根圓滿眾人
愛敬端正無比。常值善友不遇惡人。諸有願  求悉皆隨意。財寶榮位無不遂心。命終之後  生諸佛國。先作如是禮懺事已。至心讀誦此  陀羅尼。即說呪曰。

[0863b19]  呾姪他　惡契莫契　三曼多目契騷鞞欲帝  陀泥　三摩瑜祇　質多鞞跋多　惡契目  契　薩多陀泥　毘吠帝　三曼多寠泥  (去)
薩多曷羅謎目帝鉢唎目底　呬囇密麗　牟  薩麗　阿三謎談謎　阿至麗　末至麗　菩  提曷囉　膩薄呼  掣  摩愈揭喇呬　辛底謗  計　醯摩伐底　樹底伐底
達摩震帝　阿  躃  欹  箄　曷囉敵箄　塞建陀　毘薄帝  莎訶

[0863b28]  爾時世尊復說頌曰。

六十億大仙　　皆受持此呪  
彼常念不散　　現在十方住  
於所在生中　　常值善知識  
所有悕望者　　應念皆隨意  
現前見諸佛　　而在蓮華座  
常持此呪者　　具相而化生  
念定皆安隱　　智慧日增明  
所聞能受持　　諸句義不忘  
若持諸佛名　　是世歸依處  
不墮於惡趣　　常生善道中  
此人由佛力　　常得殊勝處  
乃至證菩提　　妙行常修習  
佛土多千億　　黃金滿持施  
若人持佛名　　福聚多於彼  
斯人合供養　　隨其所在生  
恒生富貴家　　勇健施無悋  
一切諸香氣　　天赤栴檀香  
經多百億劫　　常從其口生  
若人舍宅中　　寫佛名供養  
眷屬常安隱　　無諸惱亂事  
若人常誦持　　長壽并無病  
恒逢於善友　　臨終不亂心  
如來功德聚　　福量難思議  
智人應誦持　　當勤莫放逸

[0863c24]  爾時薄伽梵。為慈氏菩薩并諸大眾。說是經  已。慈氏菩薩等及諸苾芻人天大眾。聞佛所  說。皆大歡喜頂受奉行。

佛說稱讚如來功德神呪經一卷

* * *

【經文資訊】大正藏第 21 冊 No. 1349 佛說稱讚如來功德神咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
