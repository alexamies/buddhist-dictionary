持世陀羅尼經
大唐三藏法師玄奘奉　詔譯

[0666c06]  如是我聞。一時薄伽梵。在憍餉彌國建礫  迦林。與大苾芻眾五百人俱。菩薩摩訶薩俱  胝數及諸天人阿素洛等無量大眾前後圍
繞。時彼國中有一長者名為妙月。容範溫  華志韻閑遠。男女僮僕其數眾多。於佛法  僧深生敬信。來詣佛所頂禮佛足。繞百千匝
却住一面。合掌恭敬而白佛言。世尊欲問如  來應正等覺少所疑事。唯願大慈垂愍聽許。

[0666c14]  爾時世尊哀愍彼故。以慈軟音告言。長者恣  汝意問。吾當為汝方便分別令汝心喜。時彼  長者歡喜踊躍。稽首作禮合掌請言。世尊云
何善男子善女人。諸貧賤者可令得富貴。  諸有病者可令病愈。諸有罪者可令罪滅。諸  危懼者可令安樂。

[0666c20]  爾時世尊知而故問。長者何緣作如是請。  時彼長者重白佛言。世尊我等在家多諸眷  屬。資財乏少難可周濟。又多疹疾罪累危懼。
故請世尊開示方便。令貧賤者得大財位。周  給親屬廣修惠施。鐃益一切倉庫無盡。令有  病者四大康和。勤修善業身心無惓。令有罪
者速得除滅。身壞命終生於善趣。令危懼者  身心安樂。親近供養佛法僧寶。速證無上正  等菩提。

[0666c29]  爾時世尊告彼長者。善男子我於過去無數  劫前遇佛世尊。名持金剛海音如來應正等  覺明行圓滿善逝世間解無上丈夫調御士天
人師佛薄伽梵。為欲利樂諸有情故。說陀羅  尼名曰持世。我時聞已歡喜踴躍。受持讀誦  廣為他說。利益安樂無量有情。由是因緣福
慧增長。速證無上正等菩提。為諸天人說微  妙法。今為汝說此陀羅尼。汝天人等皆應諦  聽。聞已受持廣為他說。此神呪力不可思  議。令諸有情皆獲利樂。陀羅尼曰。

[0667a10]  呾姪他　蘇魯閉　跋達邏筏底　瞢揭麗  頞折麗　頞摺鉢麗　喝伽哳尼　喝鞞達  尼　薩寫罰底　馱娜罰底　達那罰底　室利  沫底　鉢拉婆罰底
罯沫麗　毘沫麗　魯盧  蘇　縷波毘沫麗　頞捺捺悉諦　毘呾悉諦  毘濕縛繫　始  [狂-王+央]  矩麗　茫矩麗　毘毘謎  杜杜謎　呾呾麗　呾洛呾洛
罰折麗罰折  麗　羯  [齒*來]  羯  [齒*來]  (去聲)  罰栗殺尼　昵澁波達尼  罰折洛達洛　呾他揭多薩點　娑揭洛　昵  懼衫　呾他揭耽頞
奴颯沫洛　颯沫洛達  磨薩點颯沫洛　僧伽薩點颯沫洛呾吒呾吒  譜洛譜洛　譜刺耶　跋洛跋洛　尼蘇瞢  揭麗　扇多沫底　瞢揭羅罰底　蘇跋達洛  罰底
阿揭車阿揭車　三沫閻阿奴颯沫洛  莎訶　阿罰制喃　頞奴颯沫洛莎呵　鉢  刺婆  (去聲)  凡頞奴颯沫洛莎呵　絰栗砧　頞  奴颯沫洛莎訶　毘折閻
頞奴颯沫洛莎訶  薩縛薩埵毘捺閻頞奴颯沫莎呵

[0667a28]  此陀羅尼具大神力。若有善男子善女人。至  心受持廣為他說。諸惡神鬼天龍藥叉。人非  人等皆不能害。諸利樂事晝夜增長。若能至
誠供養三寶。念誦如是大陀羅尼。經七晝夜  時無暫闕。諸天龍神皆生歡喜。自末冥雨  所須財穀。飢饉疫癘皆悉消除。所有罪障無
不殄滅。一切危懼並得安寧。福慧漸增所求  如意。速證無上正覺菩提。

[0667b07]  爾時佛告妙月長者。汝應信受此陀羅尼。憶  念誦持廣為他說。所求利樂無不諧遂。時彼  長者聞佛所說。歡喜踴躍而白佛言。我能受
持廣為他說。利益安樂無量有情。唯願世尊  慈悲護念。世尊告曰如是如是。時彼長者合  掌恭敬。右繞世尊百千匝已。頂禮佛足歡喜  而去。

[0667b14]  爾時世尊告阿難曰。妙月長者諸庫藏中。種  種財穀今悉盈滿。尊者阿難歡喜白佛。何因  緣故妙月長者。諸庫藏中欻然盈滿。佛告阿
難妙月長者。聞我所說大陀羅尼。深信歡喜  受持讀誦。願為無量有情宣說。由斯福力庫  藏皆。滿汝等亦應受持讀誦廣為他說此陀
羅尼。令此三千大千世界。諸有情類皆得利  樂。我觀世間天魔梵等。無能毀越此陀羅尼。  文句正真不可壞故。諸薄福者不可得聞。所
以者何如是章句。三世諸佛同所稱揚。以不  思議神力加被。令聞持者皆獲利樂。尊者阿  難深心歡喜。以妙伽陀而讚頌曰。

諸佛不思議　　所說法亦爾  
能正奉行者　　果報亦復然  
一切智法王　　滅生老病死  
已到勝彼岸　　稽首大覺尊

[0667c01]  爾時阿難踴躍歡喜。禮佛合掌白言世尊。今  此法門當名何等。我等今者云何奉持。佛告  阿難。此名妙月長者所問。亦名能感一切財
位。亦名愈疾亦名滅罪。亦名能除一切危懼。  亦名諸佛同所稱揚。亦名諸佛神力加被。亦  名持世陀羅尼經。汝當奉行勿令忘失。利  益安樂一切有情。

[0667c08]  時薄伽梵說此經已。無量聲聞及諸菩薩。并  諸天人阿素洛等。一切大眾聞佛所說。皆大  歡喜信受奉行。

持世陀羅尼經

* * *

【經文資訊】大正藏第 20 冊 No. 1162 持世陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
