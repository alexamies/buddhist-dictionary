四分律卷第二十一  (初分之二十一)
姚秦罽賓三藏佛陀耶舍  共竺佛念等譯

百眾學法之三

[0707b07]  爾時佛在舍衛國祇樹給孤獨園。時有居士  請諸比丘欲供設種種飲食，即其夜辦具，  明日往白時到。諸比丘，著衣持鉢往其家
就座而坐，居士手自斟酌飲食。時有六群  比丘頰食，居士見已嫌言：「此沙門釋子不  知慚愧，食如似獼猴。」時諸比丘聞，其中有
少欲知足、行頭陀、樂學戒、知慚愧者，嫌責  已，往世尊所，頭面禮足在一面坐，以此因  緣具白世尊。世尊爾時以此因緣集比丘
僧，如上呵責六群比丘，乃至最初犯戒已，  告諸比丘：「自今已去與比丘結戒，集十句  義乃至正法久住，欲說戒者當如是說：不  得頰食食，尸叉罽賴尼。」

[0707b19]  是中頰食者，令  兩頰鼓起，如似獼猴狀耶！

[0707b20]  若故作大滿口  鼓起頰食者，犯應懺突吉羅。以故作故，犯  非威儀突吉羅；若不故作，犯突吉羅。

[0707b22]  比丘  尼乃至沙彌、沙彌尼，突吉羅。是為犯。

[0707b23]  不犯  者，或時有如是病，或日時欲過，或命難、梵  行難，疾疾食者無犯。

[0707b25]  無犯者，最初未制戒，  癡狂、心亂、痛惱所纏。  (四十一竟)

[0707b27]  爾時佛在舍衛國祇樹給孤獨園。時有居士  請諸比丘供設種種好美食，即夜辦具，明日  往白時到。諸比丘，著衣持鉢往其家就
座而坐，居士手自斟酌飯食。六群比丘嚼飯  作聲食，居士見已嫌言：「此沙門釋子無有  慚愧，乃至何有正法？如上食如似猪狗、駱
駝、牛驢、烏鳥。」時諸比丘聞，其中有少欲知  足、行頭陀、樂學戒、知慚愧者，嫌責六群比  丘言：「云何嚼飯作聲食？」諸比丘往世尊所，
頭面禮足在一面坐，以此因緣具白世尊。  世尊爾時以此因緣集比丘僧，如上訶責  六群比丘，乃至最初犯戒已，告諸比丘言：  「自今已去與比丘結戒，集十句義乃至正
法久住，欲說戒者當如是說：不得嚼飯  作聲食，尸叉罽賴尼。」

[0707c12]  若比丘故嚼飯作聲  食者，犯應懺突吉羅。以故作故，犯非威儀  突吉羅；若不故作，犯突吉羅。

[0707c14]  比丘尼、式叉  摩那、沙彌、沙彌尼，突吉羅。是謂為犯。

[0707c15]  不犯者，  或時有如是病，嚼乾餅及燋飯、肉苷  �  苽果、菴婆羅果、閻蔔果、蒲萄、胡桃、椑桃、梨、風  梨，無犯。

[0707c18]  無犯者，最初未制戒，癡狂、心亂、痛  惱所纏。  (四十二竟)

[0707c20]  爾時世尊在舍衛國祇樹給孤獨園。時有  居士請諸比丘供設種種好食，即夜辦具，  明日往白時到。諸比丘著衣持鉢往詣其
家就座而坐，居士手自斟酌飲食。六群比  丘大噏飯食，居士見已嫌言：「此沙門釋子無  有慚愧，乃至何有正法？如上食如似猪狗、
駱駝、牛驢、烏鳥。」時諸比丘聞，其中有少欲知  足、行頭陀、樂學戒、知慚愧者，嫌責六群比  丘已，往世尊所，頭面禮足在一面坐，以此
因緣具白世尊。世尊爾時以此因緣集比  丘僧，如上呵責六群比丘，乃至最初犯戒已，  告諸比丘：「自今已去與比丘結戒，集十句
義乃至正法久住，欲說戒者當如是說：不  得大噏飯食，尸叉罽賴尼。」

[0708a04]  是中噏飯者，  張口遙呼噏食。

[0708a05]  若比丘故噏飯食，犯應懺  突吉羅。以故作故，犯非威儀突吉羅；若不  故作，犯突吉羅。

[0708a07]  比丘尼乃至沙彌、沙彌尼，突  吉羅。是謂為犯。

[0708a08]  不犯者，或時有如是病，若  口痛，若食羹，若食酪、酪漿、酥毘羅漿，若  苦酒，無犯。

[0708a10]  無犯者，最初未制戒，癡狂、心亂、  痛惱所纏。  (四十三竟)

[0708a12]  爾時佛在舍衛國祇樹給孤獨園。時有居士  請諸比丘供設種種好食，即其夜辦具，明  日往白時到。諸比丘著衣持鉢往詣其家
就座而坐，居士手自斟酌飲食。六群比丘吐  舌舐食。時居士見已嫌言：「此沙門釋子  無有慚愧，乃至何有正法？如上食如似猪
狗、駱駝、牛驢、烏鳥。」時諸比丘聞，其中有少欲  知足、行頭陀、樂學戒、知慚愧者，嫌責六群  比丘已，往世尊所，頭面禮足在一面坐，
以此因緣具白世尊。世尊爾時以此因緣  集比丘僧，如上呵責六群比丘，乃至最初  犯戒已，告諸比丘言：「自今已去與比丘結  戒，集十句義乃至正法久住，欲說戒者當
如是說：不得舌舐食，尸叉罽賴尼。」

[0708a25]  舌舐  者，以舌舐飯摶食。

[0708a26]  若比丘故作舌舐食，犯  應懺突吉羅。以故作故，犯非威儀突吉羅；  若不故作，犯突吉羅。

[0708a28]  比丘尼乃至沙彌、沙彌  尼，突吉羅。是謂為犯。

[0708a29]  不犯者，或時有如是  病，或時被縛；或手有泥及垢膩污手，舌舐  取，無犯。

[0708b02]  無犯者，最初未制戒，癡狂、心亂、痛  惱所纏。  (四十四竟)

[0708b04]  爾時佛在舍衛國祇樹給孤獨園。爾時有居  士請諸比丘供設種種好食，即夜辦具，明  日往白時到。諸比丘著衣持鉢往詣其家
就座而坐，居士手自斟酌飲食。時有六群  比丘振手而食，居士見已嫌言：「此沙門釋子  無有慚愧，乃至何有正法？如上食如似王、
若王大臣。」時諸比丘聞，其中有少欲知足、  行頭陀、樂學戒、知慚愧者，嫌責已往世尊  所，頭面禮足在一面坐，以此因緣具白世
尊。世尊爾時以此因緣集比丘僧，如上呵  責，乃至最初犯戒已，告諸比丘：「自今已去  與比丘結戒，集十句義乃至正法久住，欲
說戒者當如是說：不得振手食，尸叉罽  賴尼。」若比丘故作振手食，犯應懺突吉羅。  以故作故，犯非威儀突吉羅；若不故作，犯  突吉羅。

[0708b19]  比丘尼乃至沙彌、沙彌尼，突吉羅。是  謂為犯。

[0708b20]  不犯者，或時有如是病，或食中有  草有蟲，或時手有不淨欲振去之，或有  未受食手觸而污手振去之，無犯。

[0708b22]  無犯者，  最初未制戒，癡狂、心亂、痛惱所纏。  (四十五竟)

[0708b24]  爾時佛在舍衛國祇樹給孤獨園。時有居士  請諸比丘供設種種好食，即夜辦具，明日  往白時到。諸比丘著衣持鉢往詣其家就
座而坐，居士手自斟酌飲食。時有六群比  丘手把散飯食，居士見已嫌言：「此沙門釋子  無有慚愧，乃至何有正法？如上食如似鷄
鳥耶？」時諸比丘聞，其中有少欲知足、行頭  陀、樂學戒、知慚愧者，嫌責已往世尊所，頭  面禮足在一面坐，以此因緣具白世尊。世
尊爾時以此因緣集比丘僧，如上呵責六  群比丘，乃至最初犯戒已，告諸比丘：「自今  已去與比丘結戒，集十句義乃至正法久  住，欲說戒者當如是說：不得手把散飯
食，尸叉罽賴尼。」

[0708c08]  把散飯者，散棄飯也。

[0708c09]  若比丘故作手把散飯食，犯應懺突吉羅。  以故作故，犯非威儀突吉羅；若不故作，犯  突吉羅。

[0708c11]  比丘尼乃至沙彌、沙彌尼，突吉羅。是  謂為犯。

[0708c12]  不犯者，或時有如是病，或時食中  有草有蟲，或有不淨污，或有未受食捨棄，  無犯。

[0708c14]  無犯者，最初未制戒，癡狂、心亂、痛惱  所纏。  (四十六竟)

[0708c16]  爾時佛在舍衛國祇樹給孤獨園。時有居士  請諸比丘供設種種好食，即夜辦具，明日  往白時到。諸比丘著衣持鉢往至其家就
座而坐，居士手自斟酌飲食。時有六群比  丘以不淨膩手捉飲器食。居士見已嫌  言：「沙門釋子無有慚愧，乃至何有正法？如  上以不淨手捉飲器，如似王王大臣。」時
諸比丘聞，其中有少欲知足、行頭陀、樂學  戒、知慚愧者，嫌責已往世尊所，頭面禮足  在一面坐，以此因緣具白世尊。世尊爾時
以此因緣集比丘僧，如上呵責六群比丘，  乃至最初犯戒已，告諸比丘：「自今已去與  比丘結戒，集十句義乃至正法久住，欲說  戒者當如是說：不得污手捉飲器，尸叉
罽賴尼。」

[0709a01]  是中污手者，有膩飯著手。

[0709a01]  若比丘  故作不淨膩手捉飲器者，犯應懺突吉羅。  以故作故，犯非威儀突吉羅：若不故作，犯  突吉羅。

[0709a04]  比丘尼乃至沙彌、沙彌尼，突吉羅。是  謂為犯。

[0709a05]  不犯者，或時有如是病，或草上受  葉上受洗手受無犯。

[0709a06]  無犯者，最初未制戒，  癡狂、心亂、痛惱所纏。  (四十七竟)

[0709a08]  爾時佛在舍衛國祇樹給孤獨園。時有六群  比丘在居士家食已洗鉢，棄洗鉢水及餘  食狼藉在地。居士見已譏嫌言：「沙門釋子
無有慚愧，乃至何有正法？如上多受飲食  如飢餓之人，而捐棄狼藉如王大臣。」時諸  比丘聞，其中有少欲知足、行頭陀、樂學戒、
知慚愧者，嫌責已往世尊所，頭面禮足在  一面坐，以此因緣具白世尊。世尊爾時以  此因緣集比丘僧，如上呵責六群比丘，乃
至最初犯戒已，告諸比丘：「自今已去與比  丘結戒，集十句義乃至正法久住，欲說戒  者當如是說：不得洗鉢水棄白衣舍內，尸  叉罽賴尼。」

[0709a20]  是中洗鉢水者，雜飯水。

[0709a20]  若比丘故  作洗鉢水棄白衣舍內，犯應懺突吉羅。以  故作故，犯非威儀突吉羅；若不故作，犯突  吉羅。

[0709a23]  比丘尼乃至沙彌、沙彌尼，突吉羅。是謂  為犯。

[0709a24]  不犯者，或時有如是病，或時以器  若澡槃承取水持棄外，無犯。

[0709a25]  無犯者，最初  未制戒，癡狂、心亂、痛惱所纏。  (四十八竟)

[0709a27]  爾時佛在舍衛國祇樹給孤獨園。時六群比  丘大小便涕唾生草菜上。時有居士見已嫌  言：「沙門釋子無有慚愧，外自稱言：『我知正
法。』如是何有正法？大小便及涕唾生草菜  上，如猪狗駱駝牛驢。」時諸比丘聞其中有  少欲知足、行頭陀、樂學戒、知慚愧者，嫌責
已往世尊所，頭面禮足在一面坐，以此因  緣具白世尊。世尊爾時以此因緣集比丘  僧，如上呵責六群比丘，乃至最初犯戒已，  告諸比丘：「自今已去與比丘結戒，集十
句義乃至正法久住，欲說戒者當如是說：  不得大小便涕唾生草菜上，尸叉罽賴尼。」  如是世尊與比丘結戒已。

[0709b10]  病比丘不堪避  生草菜，疲極。佛言：「病比丘無犯。自今已去  當如是說戒：不得生草菜上大小便涕唾，  除病，尸叉罽賴尼。」

[0709b13]  若比丘不病，故生草菜上  大小便者，犯應懺突吉羅。以故作故，犯  非威儀突吉羅；若不故作，犯突吉羅。

[0709b15]  比丘  尼乃至沙彌、沙彌尼，突吉羅。是謂為犯。

[0709b16]  不  犯者，或時有如是病，若在無草菜處大小  便流墮生草菜上，或時為風吹，或時為  烏所銜而墮生草菜中者，無犯。

[0709b19]  無犯者，最  初未制戒，癡狂、心亂、痛惱所纏。  (四十九竟)

[0709b21]  爾時佛在舍衛國祇樹給孤獨園。時六群比  丘水中大小便涕唾。居士見已嫌言：「此沙門  釋子無有慚愧，外自稱言：『我知正法。』如是
何有正法？水中大小便，如似猪、狗、牛、驢、駱駝。」  時諸比丘聞，其中有少欲知足、行頭陀、樂  學戒、知慚愧者，嫌責六群比丘已往世尊
所，頭面禮足在一面坐，以此因緣具白世  尊。世尊爾時以此因緣集比丘僧，如上呵  責六群，乃至最初犯戒，已告諸比丘：「自今
已去與比丘結戒，集十句義乃至正法久  住，欲說戒者當如是說：不得水中大小便  涕唾，尸叉罽賴尼。」如是世尊與比丘結戒。

[0709c04]  時病比丘避有水處，疲極。佛言：「病者無犯。  自今已去當如是說戒：不得淨水中大小  便涕唾除病，尸叉罽賴尼。」

[0709c06]  若比丘故於水  中大小便涕唾，犯應懺突吉羅。以故作故，  犯非威儀突吉羅；若不故作，犯突吉羅。

[0709c08]  比  丘尼乃至沙彌、沙彌尼，突吉羅。是謂為犯。

[0709c10]  不犯者，或時有如是病，或時於岸上大小  便流墮水中，或時為風吹烏銜墮水中，無  犯。

[0709c12]  無犯者，最初未制戒，癡狂、心亂、痛惱所  纏。  (五十竟)

[0709c14]  爾時佛在舍衛國祇樹給孤獨園。時六群比  丘立大小便。居士見已嫌言：「此沙門釋子無  有慚愧，外自稱言：『我知正法。』如是何有正
法？立大小便，如似牛、馬、猪、羊、駱駝。」時諸比丘  聞，其中有少欲知足、行頭陀、樂學戒、知  慚愧者，嫌責六群比丘已往世尊所，頭面
禮足在一面坐，以此因緣具白世尊。世尊  爾時以此因緣集比丘僧，如上訶責六群  比丘，乃至最初犯戒，已告諸比丘：「自今已
去與比丘結戒，集十句義乃至正法久住，  欲說戒者當如是說：不得立大小便，尸叉  罽賴尼。」如是世尊與比丘結戒。

[0709c25]  時諸病比  丘疲極不堪蹲。佛言：「病者無犯。自今已去  當如是說戒：不得立大小便，除病，尸叉罽  賴尼。」

[0709c28]  若比丘故作立大小便者，犯應懺突  吉羅。以故作故，犯非威儀突吉羅；若不故  作，犯突吉羅。

[0710a01]  比丘尼乃至沙彌、沙彌尼，突吉  羅。是謂為犯。

[0710a02]  不犯者，或時有如是病，被繫  縛，或時脚  [蹲-酋+(十/田/ㄙ)]  有垢膩，若泥污，無犯。

[0710a03]  無犯  者，最初未制戒，癡狂、心亂、痛惱所纏。  (五十一竟)

[0710a05]  爾時佛在舍衛國祇樹給孤獨園。時有六群  比丘，與不恭敬反抄衣人說法。時諸比丘聞，  其中有少欲知足、行頭陀、樂學戒、知慚愧
者，嫌責六群已往世尊所，頭面禮足在一  面坐，以此因緣具白世尊。世尊爾時以此  因緣集比丘僧，如上訶責六群比丘，乃至
最初犯戒，已告諸比丘：「自今已去與比丘  結戒，集十句義乃至正法久住，欲說戒者  當如是說：不得與反抄衣不恭敬人說法，
尸叉罽賴尼。」爾時諸比丘疑病反抄衣者，不  敢為說法。佛言：「病者無犯。自今已去，不得  與反抄衣不恭敬人說法，除病，尸叉罽賴
尼。」若比丘故為反抄衣不恭敬無病人說法，  犯應懺突吉羅。以故作故，犯非威儀突吉  羅；若不故作，犯突吉羅。

[0710a19]  比丘尼乃至沙彌、  沙彌尼，突吉羅。是謂為犯。

[0710a20]  不犯者，或時有  如是病，若為王王大臣，無犯。

[0710a21]  無犯者，最  初未制戒，癡狂、心亂、痛惱所纏。  (五十二竟)

[0710a23]  不得為衣纏頸者說法，除病，尸叉罽賴尼。  如上。  (三)

[0710a25]  不得為覆頭者說法，除病，尸叉罽賴尼。如  上。  (四)

[0710a27]  不得為裹頭者說法，除病，尸叉罽賴尼。如  上  (五)  。

[0710a29]  不得為叉腰者說法，除病，尸叉罽賴尼。  如上。  (六)

[0710b02]  不得為著革屣者說法，除病，尸叉罽賴尼。  如上。  (七)

[0710b04]  不得為著木屐者說法，除病，尸叉罽賴尼。  如上。  (八)

[0710b06]  不得為騎乘者說法，除病，尸叉罽賴尼。如  上。  (九)

[0710b08]  爾時佛在舍衛國祇樹給孤獨園。時六群比  丘止宿佛塔中。時有諸比丘聞，其中有少欲  知足、行頭陀、樂學戒、知慚愧者，嫌責六群
比丘言：「云何止宿佛塔中？」往世尊所頭面  禮足在一面坐，以此因緣具白世尊。世尊  爾時以此因緣集比丘僧，如上呵責六群，
乃至最初犯戒。「自今已去與比丘結戒，集十  句義乃至正法久住，欲說戒者當如是說：  不得在佛塔中止宿，尸叉罽賴尼。」如是世  尊與比丘結戒。

[0710b17]  時有比丘疑，不敢為守護  故止宿佛塔中。佛言：「為守護故無犯。自  今已去應如是說戒：不得在佛塔中止宿，  除為守護故，尸叉罽賴尼。」

[0710b20]  若比丘故為佛  塔中止宿，犯應懺突吉羅。以故作故，犯非  威儀突吉羅；若不故作，犯突吉羅。

[0710b22]  比丘尼  乃至沙彌、沙彌尼，突吉羅。是謂為犯。

[0710b23]  不犯  者，或時有如是病，若為守護故止宿，或為  強力者所執，或命難、梵行難止宿，無犯。

[0710b25]  無  犯者，最初未制戒，癡狂、心亂、痛惱所纏。  (六十竟)

[0710b27]  爾時佛在舍衛國祇樹給孤獨園。時有六群  比丘藏財物置佛塔中。諸比丘聞，其中有  少欲知足、行頭陀、樂學戒、知慚愧者，嫌責
六群比丘已往世尊所，頭面禮足却坐一  面，以此因緣具白世尊。世尊爾時以此因  緣集比丘僧，如上呵責六群比丘，乃至最  初犯戒已，告諸比丘：「自今已去與比丘結
戒，集十句義乃至正法久住，欲說戒者當  如是說：不得藏財物置佛塔中，尸叉罽  賴尼。」如是世尊與比丘結戒。

[0710c07]  時比丘有疑，  不敢為堅牢故藏財物著佛塔中。佛言：「若  為堅牢無犯。自今已去應如是說戒：不  得藏財物置佛塔中，除為堅牢，尸叉罽
賴尼。」

[0710c11]  若比丘故為持財物置佛塔中，除為  堅牢，犯應懺突吉羅。以故作故，犯非威儀  突吉羅；若不故作，犯突吉羅。

[0710c13]  比丘尼乃至  沙彌、沙彌尼，突吉羅。是謂為犯。

[0710c14]  不犯者，或  時有如是病，為堅牢故藏著佛塔中，或  為強力者所執，或命難、梵行難，無犯。

[0710c16]  無犯  者，最初未制戒，癡狂、心亂、痛惱所纏。  (六十一竟)

[0710c18]  爾時佛在舍衛國祇樹給孤獨園。時六群比  丘著革屣入佛塔中。諸比丘聞，其中有少  欲知足、行頭陀、樂學戒、知慚愧者，嫌責六
群比丘：「云何汝等著革屣入佛塔中？」諸比  丘呵責已，往詣世尊所頭面禮足在一面  坐，以此因緣具白世尊。世尊爾時以此因
緣集比丘僧，如上呵責六群比丘，乃至最  初犯戒。「自今已去與諸比丘結戒，集十句  義乃至正法久住，欲說戒者當如是說：不  得著革屣入佛塔中，尸叉罽賴尼。」

[0710c27]  若比丘  故為著革屣入佛塔中者，犯應懺突吉羅。  以故作故，犯非威儀突吉羅；若不故作，犯  突吉羅。

[0711a01]  比丘尼乃至沙彌、沙彌尼，突吉羅。是  謂為犯。

[0711a02]  不犯者，或時有如是病，或為強  力者所執將入塔中，無犯。

[0711a03]  無犯者，最初  未制戒，癡狂、心亂、痛惱所纏。  (二竟)

[0711a05]  不得手捉革屣入佛塔中，尸叉罽賴尼。  如上。  (三)

[0711a07]  不得著革屣遶塔行，尸叉罽賴尼。如上。  (四)

[0711a09]  不得著富羅入佛塔中，尸叉罽賴尼。如  上。  (五)

[0711a11]  不得手捉富羅入佛塔中，尸叉罽賴尼。如  上。  (六)

[0711a13]  爾時佛在舍衛國祇樹給孤獨園。時六群比  丘在塔下坐食已，留殘食及草污地而去。  諸比丘聞，其中有少欲知足、行頭陀、樂學
戒、知慚愧者，嫌責六群比丘已。往世尊所  頭面禮足在一面坐，以此因緣具白世  尊。世尊爾時以此因緣集比丘僧，呵責六  群比丘如上，乃至最初犯戒。「自今已去與
比丘結戒，集十句義乃至正法久住，欲說  戒者當如是說：不得塔下坐食，尸叉罽賴  尼。」如是世尊與比丘結戒。

[0711a22]  時諸比丘，作塔  已施食、作房已施食、若施池井、若眾集坐  處迮狹，疑佛未聽我等塔下坐食。往白
佛，佛言：「聽坐食，不應留草及食污地。」時  有一坐食比丘，若作餘食法不食。比丘若  有病比丘不敢留殘食草污地。佛言：「聽
聚著脚邊，出時持棄之。自今已去當如是  說戒：不得塔下坐食留草及食污地，尸叉  罽賴尼。」

[0711b01]  若比丘故為在塔下食已留草及  殘食污地者，犯應懺突吉羅。以故作故，犯  非威儀突吉羅；若不故作，犯突吉羅。

[0711b03]  比丘  尼乃至沙彌、沙彌尼，突吉羅。是謂為犯。

[0711b04]  不  犯者，或時有如是病，或時聚一處出時持  棄，無犯。

[0711b06]  無犯者，最初未制戒，癡狂、心亂、痛  惱所纏。  (七竟)

[0711b08]  爾時佛在舍衛國祇樹給孤獨園。時六群比  丘擔屍死從塔下過，護塔神瞋。諸比丘聞，  其中有少欲知足、行頭陀、樂學戒、知慚愧
者，嫌責六群比丘言：「云何汝等於佛塔下  擔死屍過？」呵責已往詣佛所，頭面禮足在  一面坐，以此因緣具白世尊。世尊爾時以
此因緣集比丘僧，如上呵責六群比丘，乃  至最初犯戒。「自今已去與比丘結戒，集十  句義乃至正法久住，欲說戒者當如是說：  不得擔死屍從塔下過，尸叉罽賴尼。」

[0711b17]  若比  丘故擔死屍從塔下過者，犯應懺突吉羅。  以故作故，犯非威儀突吉羅；若不故作，犯  突吉羅。

[0711b20]  比丘尼乃至沙彌、沙彌尼，突吉羅。是  謂為犯。

[0711b21]  不犯者，或時有如是病，或時須  此道行，或為強力者所將去，無犯。

[0711b22]  無犯者，  最初未制戒，癡狂、心亂、痛惱所纏。  (八竟)

[0711b24]  不得塔中埋死屍，尸叉罽賴尼。如上。  (九)

[0711b25]  不得在塔下燒死屍，尸叉罽賴尼。如上。  (七十)

[0711b27]  不得向塔燒死屍，尸叉罽賴尼。如上。  (七十一)

[0711b28]  不得佛塔四邊燒死屍使臭氣來入，尸叉  罽賴尼。如上。  (二)

[0711c01]  爾時佛在舍衛國祇樹給孤獨園。時有六群  比丘持死人衣及床從塔下過，彼所住處  神瞋。諸比丘聞，其中有少欲知足、行頭陀、
樂學戒、知慚愧者，嫌責已往至佛所，頭  面禮足在一面坐，以此因緣具白世尊。世  尊爾時以此因緣集比丘僧，如上呵責六  群比丘，乃至最初犯戒。「自今已去與比丘
結戒，集十句義乃至正法久住，欲說戒者  當如是說：不得持死人衣及床從塔下  過，尸叉罽賴尼。」如是世尊與比丘結戒。

[0711c10]  爾  時諸糞掃衣比丘疑，不敢持如是衣從塔  下過。比丘白佛，佛言：「聽浣染香熏已持來  入。自今已去應如是說戒：不得持死人衣
及床從塔下過，除浣染香熏，尸叉罽賴尼。」

[0711c15]  若比丘故持死人糞掃衣，不浣、不染、不熏，  從塔下過，犯應懺突吉羅。以故作故，犯非  威儀突吉羅；若不故作，犯突吉羅。

[0711c17]  比丘尼  乃至沙彌、沙彌尼，突吉羅。是謂為犯。

[0711c18]  不犯  者，或時有如是病，若浣染香熏者無犯。

[0711c19]  無  犯者，最初未制戒，癡狂、心亂、痛惱所纏。  (三)

[0711c21]  不得佛塔下大小便，尸叉罽賴尼。如上。  (四)

[0711c22]  不得向佛塔大小便，尸叉罽賴尼。如上。  (五)

[0711c23]  不得遶佛塔四邊大小便使臭氣來入，  尸叉罽賴尼。如上。  (六)

[0711c25]  不得持佛像至大小便處，尸叉罽賴尼。如  上。

[0711c26]  有三事不犯，或時有如是病，或時道由  中而過，或為強力者所持將去，無犯。  (七)

[0712a02]  不得在佛塔下嚼楊枝，尸叉罽賴尼。如上。  (八)

[0712a04]  不得向佛塔嚼楊枝，尸叉罽賴尼。如上。  (九)

[0712a05]  不得佛塔四邊嚼楊枝，尸叉罽賴尼。如  上。  (八十)

[0712a07]  不得在佛塔下涕唾，尸叉罽賴尼。如上。  (八十  一)

[0712a09]  不得向佛塔涕唾，尸叉罽賴尼。如上。  (二)

[0712a10]  爾時佛在舍衛國祇樹給孤獨園。爾時六群  比丘佛塔四邊涕唾。時諸比丘見已嫌責言：  「汝等云何塔四邊涕唾耶？」諸比丘往世尊所，
頭面禮足在一面坐，以此因緣具白世尊。  世尊爾時以此因緣集比丘僧，訶責六群  比丘，乃至最初犯戒，如上。告諸比丘：「自今
已去與比丘結戒，集十句義乃至正法久  住，欲說戒者當如是說：不得塔四邊涕  唾，尸叉罽賴尼。」

[0712a18]  若比丘故為塔四邊涕唾  者，犯應懺突吉羅。以故作故，犯非威儀突  吉羅；若不故作，犯突吉羅。

[0712a20]  比丘尼乃至沙  彌、沙彌尼，突吉羅。是謂為犯。

[0712a21]  不犯者，或時  有如是病，或為大鳥銜置塔邊，或為風吹  去，無犯。

[0712a23]  無犯者，最初未制戒，癡狂、心亂、痛  惱所纏。  (三)

[0712a25]  爾時佛在舍衛國。時六群比丘向塔舒脚。  諸比丘聞，其中有少欲知足、行頭陀、樂學  戒、知慚愧者，嫌責已往詣佛所，頭面禮足
在一面坐，以此因緣具白世尊。世尊爾時  以此因緣集比丘僧，呵責六群比丘，乃至  最初犯戒，如上已，告諸比丘：「自今已去與
比丘結戒，集十句義乃至正法久住，欲說  戒者當如是說：不得向塔舒脚坐，尸叉  罽賴尼。」如是世尊與比丘結戒。

[0712b04]  彼比丘疑，  不敢向塔間舒脚。佛言：「中間有隔，聽。自今  已去當如是說戒：不得向塔舒脚坐，尸叉  罽賴尼。」

[0712b07]  若比丘故作向塔舒脚者，犯應  懺突吉羅。以故作故，犯非威儀突吉羅；若  不故作，犯突吉羅。

[0712b09]  比丘尼乃至沙彌、沙彌尼，  突吉羅。是謂為犯。

[0712b10]  不犯者，或時有如是病，  若中間隔障，或為強力者所持，無犯。

[0712b11]  無  犯者，最初未制戒，癡狂、心亂、痛惱所纏。  (四)

[0712b13]  爾時佛在拘薩羅國遊行，向都子婆羅門  村。爾時六群比丘安佛塔在下房已、在上  房住。諸比丘聞，其中有少欲知足、行頭陀、
樂學戒、知慚愧者，嫌責六群已，往世尊  所，頭面禮足在一面坐，以此因緣具白世  尊。世尊爾時以此因緣集比丘僧，呵責六
群比丘，乃至最初犯戒。「自今已去與比丘結  戒，集十句義乃至正法久住，欲說戒者當  如是說：不得安佛塔在下房已、在上房  住，尸叉罽賴尼。」

[0712b22]  若比丘故為安佛塔在下  房已在上房住，犯應懺突吉羅。以故作故，  犯非威儀突吉羅；若不故作，犯突吉羅。

[0712b24]  比  丘尼乃至沙彌、沙彌尼，突吉羅。是謂為犯。

[0712b25]  不  犯者，或時有如是病，持佛塔在下房已  在上房住；或命難、梵行難，無犯。

[0712b27]  無犯者，最  初未制戒，癡狂、心亂、痛惱所纏。  (五)

[0712b29]  人坐、己立，不得為說法，尸叉罽賴尼。如上。  彼疑，不敢為病人說法。佛言：「聽。自今已去  應如是說戒：人坐己立不得為說法，除病，
尸叉罽賴尼。」

[0712c03]  若比丘，人坐己立故為說法  者，犯應懺突吉羅。以故作故，犯非威儀突  吉羅；若不故作，犯突吉羅。

[0712c05]  比丘尼乃至沙  彌、沙彌尼，突吉羅。是謂為犯。

[0712c06]  不犯者，或時  有如是病，若王王大臣捉立，無犯。

[0712c07]  無犯者，  最初未制戒，癡狂、心亂、痛惱所纏。  (六)

[0712c09]  人臥、己坐，不得為說法，除病，尸叉罽賴尼。  如上。  (七)

[0712c11]  人在座、己在非座，不得為說法，除病，尸叉  罽賴尼。如上。  (八)

[0712c13]  人在高坐、己在下坐。不得為說法，除病，  尸叉罽賴尼。如上。  (九)

[0712c15]  人在前行、己在後，不得為說法，除病，尸  叉罽賴尼。如上。  (九十)

[0712c17]  人在高經行處、己在下經行處，不應為說  法，除病，尸叉罽賴尼。如上。  (九十一)

[0712c19]  人在道、己在非道，不應為說法，除病，尸叉  罽賴尼。如上。  (二)

[0712c21]  爾時佛在舍衛國祇樹給孤獨園。時六群比  丘携手在道行或遮他男女。諸居士見已  皆譏嫌言：「沙門釋子不知慚愧，外自稱言：
『我知正法。』如是有何正法？携手在道行，  如似王王大臣豪貴長者。」諸比丘聞，其中  有少欲知足、行頭陀、樂學戒、知慚愧者，嫌
責六群比丘已，往世尊所，頭面作禮在一  面住，以此因緣具白世尊。世尊爾時以此  因緣集比丘僧，呵責六群比丘，乃至最初
犯戒。「自今已去與比丘結戒，集十句義乃  至正法久住，欲說戒者當如是說：不得携  手在道行，尸叉罽賴尼。」

[0713a03]  若比丘故作，犯應  懺突吉羅。以故作故，犯非威儀突吉羅；若  不故作，犯突吉羅。

[0713a05]  比丘尼乃至沙彌、沙彌尼，  突吉羅。是謂為犯。

[0713a06]  不犯者，或時有如是  病，或時有比丘患眼闇須扶接，無犯。

[0713a07]  無犯  者，最初未制戒，癡狂、心亂、痛惱所纏。  (三)

[0713a09]  爾時佛在舍衛國祇樹給孤獨園。時有一比  丘在大樹上受夏安居，於樹上大小便下。  爾時樹神瞋，伺其便欲斷其命根。爾時諸
比丘聞，嫌責已往白世尊。世尊爾時以此因  緣集比丘僧，如上呵責此一比丘言：「汝所  為非，非威儀、非沙門法、非淨行、非隨順
行，所不應為。云何乃於樹上大小便？」呵責  已告諸比丘：「自今已去不得樹上安居，不  得遶樹大小便。若先有大小便處，大小便
無犯。」以無數方便呵責已，告諸比丘：「此癡  人！多種有漏處，最初犯戒，自今已去與比丘  結戒，集十句義乃至正法久住，欲說戒者
當如是說：不得上樹過人，尸叉罽賴尼。」  如是世尊與比丘結戒。

[0713a22]  爾時諸比丘向拘  薩羅國遊行，於道中值惡獸，恐怖上樹  齊人，自念言：「世尊制戒不得上樹過人。」不
敢過上，即為惡獸所害。爾時諸比丘以  此因緣往白佛，佛言：「自今已去聽諸比丘，若  命難、梵行難，得上樹過人。自今已去當如是
說戒：不得上樹過人，除時因緣，尸叉罽賴  尼。」

[0713a29]  若比丘故作上樹過人，犯應懺突吉羅。  以故作故，犯非威儀突吉羅；若不故作，犯  突吉羅。

[0713b02]  比丘尼乃至沙彌、沙彌尼，突吉羅。是  謂為犯。

[0713b03]  不犯者，或時有如是病，或命難、梵  行難，上樹過人無犯。

[0713b04]  無犯者，最初未制  戒，癡狂、心亂、痛惱所纏。  (四)

[0713b06]  爾時佛在舍衛國祇樹給孤獨園。爾時跋難  陀絡囊中盛鉢，貫著杖頭肩上擔。爾時諸  居士見已謂是官人，皆下道避於屏處看
之，乃知是跋難陀。時諸居士皆嫌言：「此沙  門釋子不知慚愧，云何絡囊盛鉢肩上擔在  道而行？如似官人，令我下道避之。」時有比
丘聞，呵責已往白世尊。世尊爾時以此因  緣集比丘僧，呵責跋難陀言：「汝所為非，非  威儀、非沙門法、非淨行、非隨順行，所不
應為。云何汝絡囊盛鉢貫杖頭肩上擔行，  使諸居士下道避之？」以無數方便呵責已，  告諸比丘：「是癡人！多種有漏處，最初犯戒。自
今已去與比丘結戒，集十句義乃至正法  久住，欲說戒者當如是說：不得絡囊盛  鉢貫杖頭著肩上而行，尸叉罽賴尼。」

[0713b20]  若比  丘故作，犯應懺突吉羅。以故作故，犯非威  儀突吉羅；若不故作，犯突吉羅。

[0713b22]  比丘尼  乃至沙彌、沙彌尼，突吉羅。是謂為犯。

[0713b23]  不犯  者，或時有如是病，或為強力者所逼，若  被繫縛，若命難、梵行難，無犯。

[0713b25]  無犯者，最  初未制戒，癡狂、心亂、痛惱所纏。  (五)

[0713b27]  爾時佛在舍衛國祇樹給孤獨園。時有六群  比丘為執杖不恭敬者說法。時諸比丘  聞，呵責如上，往白世尊。世尊爾時亦呵責
如上已，告諸比丘：「自今已去與諸比丘結  戒，集十句義乃至正法久住，欲說戒者當  如是說：人持杖，不應為說法，尸叉罽賴尼。」
彼疑，不敢為病人持杖者說法。佛言：「為病  人，無犯。自今已去與諸比丘結戒：人持  杖不恭敬，不應為說法，除病，尸叉罽賴  尼。」

[0713c07]  若比丘故為持杖者說法，犯應懺突吉  羅。以故作故，犯非威儀突吉羅；若不故作，  犯突吉羅。

[0713c09]  比丘尼乃至沙彌、沙彌尼，突吉羅。  是謂為犯。

[0713c10]  不犯者，或時有如是病，或為王  及大臣，無犯。

[0713c11]  無犯者，最初未制戒，癡狂、心  亂、痛惱所纏。  (六)

[0713c13]  人持劍，不應為說法，除病，尸叉罽賴  尼。如上。  (七)

[0713c15]  人持鉾，不應為說法，除病，尸叉罽賴尼。  如上。  (八)

[0713c17]  人持刀，不應為說法，除病，尸叉罽賴尼。  如上。  (九)

[0713c19]  人持蓋，不應為說法，除病，尸叉罽賴尼。  如上。  (一百竟)

[0713c21]  七滅諍法

[0713c22]  如是七悔過法，半月半月說戒經來。若有  諍事起，即應除滅，應與現前毘尼，當與現  前毘尼；應與憶念毘尼，當與憶念毘尼；
應與不癡毘尼，當與不癡毘尼；應與自言  治，當與自言治；應與覓罪相，當與覓罪  相；應與多人覓罪，當與多人覓罪；應  與如草覆地，當與如草覆地。

◎

四分律卷第二十一

* * *

【經文資訊】大正藏第 22 冊 No. 1428 四分律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
