菩薩瓔珞經卷第十四
  (一名現在報)

姚秦涼州沙門竺佛念譯

十方法界品第三十九

[0116c08]  爾時，世尊將欲滅度，却後九十日當取般泥  洹，告四部眾：「吾昔成佛於摩竭國，既成佛  後在法樂講堂，十方恒沙一切菩薩皆來
雲集來至我所，各各勸進令我說法。

[0116c11]  「爾時，有  菩薩名優鉢蓮花藏，而白我言：『世人多愚，  不識真法，唯願世尊，敷演正義，令一切眾，得  蒙解脫。』

[0116c14]  「復有菩薩名波頭摩藏，來至我所，前  白我言：『沈翳生死，流轉五道，唯願世尊，開  甘露門，久飢虛者，得蒙濟度。』

[0116c16]  「復有菩薩名曰  喜藏，前白我言：『世多有苦惱，縛著十二緣，  不覩大聖顏，唯願當濟度。』

[0116c18]  「復有菩薩名栴檀  藏，前白佛言：『五濁鼎沸世，不識真正法，慧  日既以降，唯願除闇冥。』

[0116c20]  「復有菩薩名金剛  藏，前白佛言：『眾生然熾劇，恒貪著五欲，不  識如來性，唯願頒宣法。』

[0116c22]  「復有菩薩名曰力藏，  前白佛言：『一切世無常，生滅各有限，尊今既  降形，何不時說法？』

[0116c24]  「復有菩薩名無垢藏，前  白佛言：『尊今如蓮花，不著諸塵垢，內外悉平  等，布現如來法。』

[0116c26]  「復有菩薩名清淨藏，前白  佛言：『天師久不現，世人恒在冥，尊今既降  形，唯願時說法。』

[0116c28]  「復有菩薩名如來藏，前白  佛言：『過去諸恒沙，如來、等正覺，出現皆說法，  尊今何故默？』

[0117a01]  「復有菩薩名曰濡首，前白佛  言：『生世值佛難，聞尊經法難，得受人身難，度  脫眾生難。』

[0117a03]  「復有菩薩名曰慈氏，前白佛言：『一  切眾苦患，皆由恩愛生，世多非法人，唯願  尊開悟。』

[0117a05]  「復有菩薩名曰師子，前白佛言：『夫  人欲聞法，斷除三礙形，尊今無上師，願度  一切人。』

[0117a07]  「復有菩薩名曰無量界，前白佛言：『佛  力無所畏，法界不思議，過去當來佛，說法  於此處。』

[0117a09]  「復有菩薩名虛空藏，前白佛言：『本  無等正覺，無染無所污，平等度脫人，何故  寂然住？』

[0117a11]  「復有菩薩名曰慧造，前白佛言：『生  死甚為苦，如人沒在淵，尊今大船師，唯願  時渡濟。』

[0117a13]  「復有菩薩名曰光造，前白佛言：『眾  行今已盡，已離三界苦，慈悲四等心，本誓  今所在。』

[0117a15]  「復有菩薩名曰法造，前白佛言：『眾  生界難量，一切恩愛會，三寶久斷絕，願尊  時說法。』

[0117a17]  「復有菩薩名曰無著，前白佛言：『智  慧光明降，照除三毒冥，世人五苦患，唯尊演  正法。』

[0117a19]  「復有菩薩名曰無畏，前白佛言：『執意  如金剛，弘誓甚牢固，心淨如虛空，願救諸厄  人。』

[0117a21]  「復有菩薩名曰護覺，前白佛言：『智人已  降形，當度無數人，願救濟一切，使得至彼  岸。』

[0117a23]  「復有菩薩名曰無生，前白佛言：『正法不  思議，曉達者甚少，無數劫積行，願莫唐其  功。』

[0117a25]  「復有菩薩名曰神足，前白佛言：『慧眼今  已降，當度不肖人，本無平等慧，令離諸苦  患。』

[0117a27]  「復有菩薩名曰雷聲，前白佛言：『眾行本  無慧，智達一切人，明斷諸塵垢，尊今正是  時。』

[0117a29]  「復有菩薩名曰雷音，前白佛言：『佛尊過  一切，智行無數劫，自生自然滅，無量無過  尊。』

[0117b02]  「復有菩薩名曰常悲，前白佛言：『尊本積  苦行，經歷生死難，佛日今已出，莫知愚癡  冥。』

[0117b04]  「復有菩薩名曰幻化，前白佛言：『思惟一  切法，幻化亦非真，道當以平等，願尊時敷演。』

[0117b06]  「復有菩薩名曰無厭，前白佛言：『三世眾生苦，  未聞八正道，最勝今已降，渴仰天師久。』

[0117b07]  「復  有菩薩名曰勇猛，前白佛言：『是以無數世，積  行不可量，威神  覆  一切，願除一切惱。』

[0117b09]  「復有  菩薩名曰覺知，前白佛言：『佛慧無有量，演  法無有窮，住本亦不住，願轉正法輪。』

[0117b11]  「復有  菩薩名曰善行，前白佛言：『無生本無生，今  日尊已生，現形於五濁，願度一切人。』

[0117b13]  「復有  菩薩名曰正見，前白佛言：『三界第一尊，天  人所供養，轉法震大千，如今寂然默。』

[0117b15]  「復有菩  薩名曰法淨，前白佛言：『設從無數劫，欲歎  尊功德，究盡百福業，未盡如毫釐。』

[0117b17]  「復有菩  薩名曰無相，前白佛言：『本無本無相，尊今  出眾相，行盡得作佛，何為入禪定？』

[0117b19]  「復有菩  薩名不思議，前白佛言：『一切眾生類，不見  生滅苦，了本知眾相，唯尊願時赴。』

[0117b21]  「復有  菩薩名曰導首，前白佛言：『一切諸法空，因  緣共合會，久不轉法輪，何為入正定？』

[0117b23]  「復有  菩薩名曰輪轉，前白佛言：『平等無憎愛，愍  念一切故，尊今已顧屈，何為復睡眠？』

[0117b25]  「復有  菩薩名無量辯才，前白佛言：『大聖人中尊，經  歷劫數懃，今已成正覺，願愍一切人。』

[0117b27]  「復有菩  薩名曰生盡，前白佛言：『一切眾行本，盡歸  於無常，常身非常身，尊今計常身。』

[0117b29]  「復有菩  薩名曰本末空，前白佛言：『虛空無邊際，眾  生難覺悟，本無如來現，時演勿有疑。』

[0117c02]  「復有  菩薩名曰多悲，前白佛言：『夫欲自利者，先  度一切人，尊從眾生出，今違本誓願。』

[0117c04]  「復有  菩薩名曰顯德，前白佛言：『神足無量法，六  度無增減，眾相自嚴身，願尊時屈神。』

[0117c06]  「復有  菩薩名曰一意，前白佛言：『十方諸菩薩，盡  來詣忍土，欲得聞正法，唯尊時覺悟。』

[0117c08]  「復有  菩薩名曰不虛妄，前白佛言：『世尊大慈愍，  思惟入正定，無量已過量，時至可說法。』

[0117c10]  「復  有菩薩名曰喜樂，前白佛言：『知生無量行，  行過三界表，尊今三世尊，願度三界人。』

[0117c12]  「復  有菩薩名曰本無，前白佛言：『尊今極神妙，道  力不思議，成佛為眾生，何不轉法輪？』

[0117c14]  「復有  菩薩名摩訶衍，前白佛言：『三乘同一趣，未  聞正法言，尊今當分別，令知泥洹要。』

[0117c16]  「復有  菩薩名曰劫數，前白佛言：『人生當歸滅，捨  一復就一，唯願尊降伏，不生不復滅。』

[0117c18]  「復有  菩薩名曰受證，前白佛言：『生老病死痛，五  陰為禍原，十二牽連縛，唯尊願拔濟。』

[0117c20]  「復有  菩薩名曰不眴，前白佛言：『我等所居剎，去  此甚久遠，唯願今世尊，說法使我聞。』

[0117c22]  「復有  菩薩名曰捷疾智，前白佛言：『尊具七覺意，具  足四等心，當悟諸不悟，願尊度脫之。』

[0117c24]  「復有  菩薩名曰常舉手，前白佛言：『大人眾相滿，顯  揚一切法，已得離諸著，亦使眾生離。』

[0117c26]  「復有  菩薩名曰法意，前白佛言『過去諸如來，說  法無有量，尊今既成佛，願時轉法輪。』

[0117c28]  「復有  菩薩名日月盛滿，前白佛言：『世間皆非常，  一切皆歸空，解知無所生，尊今人中上。』

[0118a01]  「復  有菩薩名曰無量稱，前白佛言：『身淨不造惡，  口淨言誠信，超越一切上，過於諸天人。』

[0118a03]  「復  有菩薩名曰無與等，前白佛言：『如來從如生，  降神度生死，但當時說法，何為懷猶豫？』

[0118a05]  「復  有菩薩名曰遠離，前白佛言：『從無央數劫，  時時乃有佛，如日現花敷，何為不現光？』

[0118a08]  「復有菩薩名曰威神，前白佛言：『十力無有  比，獲空無相願，法身如安明，唯願開甘露。』

[0118a09]  「復  有菩薩名曰道力，前白佛言：『空觀無想念，行  亦寂然滅，從是自致佛，天人所恭敬。』

[0118a11]  「復有  菩薩名無所倚，前白佛言：『眾生若干種，不  識解脫門，須尊前將導，乃到無畏處。』

[0118a13]  「復有  菩薩名閑靜觀，前白佛言：『人心如流水，念  念皆生惡，尊當斷其根，永滅無萌兆。』

[0118a15]  「復有  菩薩名無盡意，前白佛言：『越度生死海，淨  修行梵行，眾生甚飢虛，說法令充足。』

[0118a17]  「復有  菩薩名不違信，前白佛言：『三界都熾然，眾  生無恃怙，尊當慈愍念，為說真有要。』

[0118a19]  「復有  菩薩名善權現，前白佛言：『通盡一切藏，安  處無為境，究盡本無行，今尊何思慮？』

[0118a21]  「復有  菩薩名達本原，前白佛言：『四大聚一處，皆  由宿識行，癡愛共相生，願尊示現法。』

[0118a23]  「復有  菩薩名曰山岳，前白佛言：『所以諸佛興，濟  度三千世，使無明眾生，永斷三惡道。』

[0118a25]  「復有  菩薩名曰逮覺，前白佛言：『未獲今已獲，不  種生死本，世尊心常定，願從禪定起。』

[0118a27]  「復有  菩薩名曰賢護，前白佛言：『一切諸法本，生  滅無所起，智達三界苦，盡斷諸有漏。』

[0118a29]  「復有  菩薩名無與等，前白佛言：『諸佛法不異，唯  化人為本，本從等意來，大慈今所在。』

[0118b02]  「復有  菩薩名曰大天，前白佛言：『眾生宿有限，得  覩如來形，未聞真諦法，唯願時演說。』

[0118b04]  「復有  菩薩名曰行道，前白佛言：『今覩身色相，一  切眾行具，至誠逮正覺，何不行佛事？』

[0118b06]  「復有  菩薩名曰離垢，前白佛言：『本尊所發願，乃  為阿僧祇，令彼顛倒等，乃覩於正路。』

[0118b08]  「爾時，  復有菩薩名曰無盡，前白佛言：『觀顏如花開，  容貌無等雙，功德過八難，何故而寂然？』

[0118b10]  「復  有菩薩名曰無悕望，前白佛言：『十力哀出  世，教化天世人，從此至彼岸，賢聖所行業。』

[0118b13]  「復有菩薩名曰佛慧，前白佛言：『從此虛空際，  遍滿十方世，皆來欲聽法，洗除心垢患。』

[0118b14]  「復  有菩薩名曰人本，前白佛言：『三界悉苦患，亦  無逃避處，唯須神力接，爾乃永得安。』

[0118b16]  「復有  菩薩名曰天王，前白佛言：『身垢三百五，恒  染污人心，當以智慧光，蠲除令無餘。』

[0118b18]  「復有  菩薩名曰無怒，前白佛言：『我從平等慧，故  來省覲尊，欲聽無量法，修習本無行。』

[0118b20]  「復有  菩薩名曰無欲，前白佛言：『我憶過去世，有  佛名能仁，勸進令說法，如尊無有異。』

[0118b22]  「復有  菩薩名曰入定，前白佛言：『曾聞成佛道，三  覆轉法輪，如今何為默，不聞一轉聲？』

[0118b24]  「復有  菩薩名曰海相，前白佛言：『今我得通智，皆  聞於正法，愍彼眾生等，故勸請如來。』

[0118b26]  「復有  菩薩名師子吼，前白佛言：『一相本無相，諸  法悉空寂，眾生所不達，尊今當分別。』

[0118b28]  「復有  菩薩名曰大豪，前白佛言：『天尊甚巍巍，眾  相無有比，欲聞瓔珞法，開悟一切人。』

[0118c01]  「復有  菩薩名曰樂居，前白佛言：『如花優曇鉢，億  千劫乃出，佛亦過於是，今現何自隱？』

[0118c03]  「復有  菩薩名曰趣道，前白佛言：『法法自相生，不  染三界有，願雨七覺花，普潤一切人。』

[0118c05]  「復有  菩薩名曰講法，前白佛言：『眾生無緣想，當  以法因緣，空淨心無垢，尊當具分別。』

[0118c07]  「復有  菩薩名曰眼通，前白佛言：『尊本行此願，當  度不度者，今日期已至，願說空無慧。』

[0118c09]  「復有  菩薩名曰無頂相，前白佛言：『世間甚可愍，顛  倒眾生多，迷惑於正道，願示慧明處。』

[0118c11]  「復有  菩薩名曰得總持，前白佛言：『憶念過去世，與  尊共弘誓，當度恒沙人，令至無為岸。』

[0118c13]  「復有  菩薩名曰無與等，前白佛言：『尊今廣長舌，如  花覆面形，皆由說正法，故獲此福報。』

[0118c15]  「復有  菩薩名曰大施，前白佛言：『尊本惠施人，不  望受其報，今得人中尊，巍巍乃如是。』

[0118c17]  「復有  菩薩名曰究竟淨，前白佛言：『六度大智慧，當  遍於世間，令愚惑之徒，悉趣本無行。』

[0118c19]  「復有  菩薩名無著觀，前白佛言：『四辯無所著，應  對一切人，一一決斷疑，皆由宿報緣。』

[0118c21]  「復有  菩薩名曰好喜，前白佛言：『昔緣善知識，成  就道法門，今既得成佛，非法云何果？』

[0118c23]  「復有  菩薩名甚深智，前白佛言：『興造一切行，眾  德自瓔珞，唯佛能演暢，從有至邊際。』

[0118c25]  「復有  菩薩名花鬘子，前白佛言：『功德累劫積，解  無真際法，德為三界尊，斯由聞法報。』

[0118c27]  「復有  菩  薩名曰色相，前白佛言：『如來丈六身，金  剛至難壞，願以無形法，普及諸萌兆。』

[0118c29]  「復有  菩薩名觀外身，前白佛言：『如日光所照，普  除一切冥，今未覩佛光，願示威儀相。』

[0119a02]  「復有  菩薩名具足相，前白佛言：『常想無常法，係  意入禪定，離垢過三界，度脫一切人。』

[0119a04]  「復有  菩薩名純熟根，前白佛言：『諸佛所行法，唯  度人為事，已果本所願，快哉時說法。』

[0119a06]  「復有菩  薩名曰眾生根，前白佛言：『法界不思議，眾  生根亦然，願以神足力，示現於一切。』

[0119a08]  「復有  菩薩名曰通慧，前白佛言：『光相如雪山，世  人所宗仰，今雖覩一寶，唯願說二寶。』

[0119a10]  「復有  菩薩，前白佛言：『佛道甚深妙，講授一切法，  當王於三界，皆由諸法本。』

[0119a12]  「復有菩薩名曰極  微，前白佛言：『十方諸世尊，遣我等來此，唯  欲聞正法，不樂賢聖默。』

[0119a14]  「復有菩薩名曰色身，  前白佛言：『無量諸佛等，戒律清淨具，自得  復授彼，充飽一切願。』

[0119a16]  「復有菩薩名淨音聲，前  白佛言：『十慧十無生，十法想知滅，十地功  德具，十力願說法。』

[0119a18]  「復有菩薩名曰常定，前  白佛言：『我今最下劣，眾智未廣普，唯願尊  今日，示我神足道。』

[0119a20]  「復有菩薩名曰無底，前  白佛言：『本我自發誓，要當聞言教，尊今不  說法，我終不捨去。』

[0119a22]  「復有菩薩名曰焰光，前  白佛言：『佛道甚為難，法起無有盡，能淨一  切垢，乃應入道真。』

[0119a24]  「復有菩薩名曰法眼，前  白佛言：『無量總持門，聲震於天地，說法度  眾生，令得成佛道。』

[0119a26]  「復有菩薩名曰慈仁，前  白佛言：『諸法甚深奧，如空無端緒，達本無  諸道，故號人中尊。』

[0119a28]  「復有菩薩名曰一乘，前  白佛言：『生死塵勞垢，八難為垣牆，此苦莫  能濟，唯佛能度脫。』

[0119b01]  「復有菩薩名曰盛明，前  白佛言：『苦哉老病死，三界為大患，慧日既  降出，然默不說法。』

[0119b03]  「復有菩薩名曰長壽，前  白佛言：『世人壽命短，更樂所縛著，六識所  囋  咂  ，唯願尊消滅。』

[0119b05]  「復有菩薩名曰算數，前  白佛言：『一切眾生類，三毒所覆蔽，願尊當  降神，療以法醫藥。』

[0119b07]  「復有菩薩名合曼掌，前  白佛言：『聲震於十方，道降甘露雨，無盡深  法藏，非佛誰能宣。』」

[0119b09]  爾時，世尊告諸大眾：「斯  等菩薩百千億數，各各勸進興敬道法，各各  說請慇懃於佛。吾當爾時，放舌相光明，普照
三千大千世界，還攝光已告眾菩薩：『吾今所  以得廣長舌，分別諸法悉無所有，復以八聲  震動十方無量佛國悉令聞知。』」

[0119b14]  爾時，世尊與  諸大眾，而說頌曰：

「一切諸法本，　　因緣合會生，  
十方諸剎土，　　空寂皆無形。  
道意自然著，　　功德眾相滿，  
分別內外法，　　無形無所有。  
我聞既成佛，　　度脫一切人，  
有大法瓔珞，　　莊嚴佛土淨。  
卿等欲得聞，　　究盡本末空，  
一一當分別，　　令至無為岸。  
吾昔四弘誓，　　當度不度者，  
豈須諸人請，　　令各有怨心？  
吾本初發意，　　亦不限齊人，  
但緣未及道，　　故復默然耳。」

[0119b28]  爾時，眾會一切菩薩聞佛說偈，各各踊躍不  能自勝，皆稱善哉歎未曾有：「如來將欲敷演  法教，度脫眾生為成法界，三世勞苦悉蒙解  脫。」

[0119c02]  爾時，座上未得神通凡夫學人二萬餘眾，  皆發無上正真道意，各各發願善心生焉，欲  得聞此大法瓔珞。

菩薩瓔珞經十智品第四十

[0119c06]  爾時，彌勒菩薩白佛言：「世尊！云何？菩薩摩訶  薩先習何法、有何功德，得成無上正真等正  覺，應大法瓔珞乎？」

[0119c08]  佛告彌勒：「善哉！族姓子！諦  聽諦聽，善思念之！若有菩薩摩訶薩，欲成無  上正真等正覺，與大法瓔珞相應者，欲斷生
死根原者，欲興顯如來正法者，欲得無量定  意如世尊者，欲得如爾法性遊戲者，如是菩  薩摩訶薩，當學無量智門。

[0119c13]  「云何為無量智門？  彌勒！善聽！如來、至真、等正覺有十明智，一意  一念一時之頃，悉知無量眾生境界，分別思
惟不失法界，便成無上至真等正覺。

[0119c16]  「云何為  十明智？所謂十明智者，菩薩摩訶薩一時之  頃，能使三千大千世界一切眾生盡生兜術  天，共修善行各無異心，令餘眾生無覺知者。

[0119c20]  「復次，彌勒！菩薩摩訶薩一時之頃，能使三千  大千世界一切眾生，成菩薩道法法成就，與  諸賢聖共相娛樂，有異眾生無覺知者。

[0119c22]  「復次，  彌勒！菩薩摩訶薩一時之頃，能使三千大千  世界其中眾生未立根德力者，同時出家修  無上梵行，剃除鬚髮著三法衣，手持應器行
十二法，時到分衛福度一切，或時坐禪分  別身觀，然有眾生無覺知者。

[0119c27]  「復次，彌勒！菩  薩摩訶薩一時之頃，能使三千大千世界一  切眾生，成菩薩道詣樹王下，吉祥獻草結加
趺坐，內自思惟：『今日當成無上至真，必然  不疑，先當感動一切世界，神通得道賢聖之  人來擁護我，令餘眾生無覺知者。』

[0120a03]  「復次，彌勒！  菩薩摩訶薩一時之頃，能使三千大千世界  一切眾生，成菩薩道皆轉法輪，四諦如爾法
苦習盡道，亦令眾生修而得度，隨其所念  成三乘果，令餘眾生無覺知者。

[0120a07]  「復次，彌勒！菩  薩摩訶薩一時之頃，能使三千大千世界一  切眾生，諸根純熟具五分法身，眾相具足弘
誓成就，施行佛事降伏魔兵，然餘眾生無覺  知者。

[0120a11]  「復次，彌勒！菩薩摩訶薩一時之頃，能  使三千大千世界一切眾生，成菩薩道盡成如  來等正覺，入佛意三昧，各各分身教化眾生
入賢聖法律，令餘眾生無覺知者。

[0120a14]  「復次，彌勒！  菩薩摩訶薩一時之頃，能使三千大千世界一  切眾生，成菩薩道入如意定意，盡令山河石
壁瓦石草木變為七寶，給施貧苦普令充足，  然後乃說六度無極，令餘眾生無覺知者。

[0120a18]  「復  次，彌勒！菩薩摩訶薩一時之頃，能使三千大  千世界一切眾生，成菩薩道入金剛定意，能  化一切盡黃金色，如佛色相而無有異，皆令
成就成無上道，令餘眾生無覺知者。

[0120a22]  「復次，  彌勒！菩薩摩訶薩一時之頃，能使三千大千  世界一切眾生成菩薩道，過去當來今現在  得佛根力覺意，分別空無相願，覺了諸法悉
無所有，使餘眾生無覺知者。

[0120a26]  「復次，彌勒！如  是菩薩摩訶薩行十明智，至成無上正真之  道，必然不疑。」

[0120a28]  爾時，彌勒白佛言：「世尊！今聞  如來、至真、等正覺所說正法，坦然大悟，願令  眾生逮此智慧。」

菩薩瓔珞經應時品第四十一

[0120b03]  爾時，法妙菩薩白佛言：「云何菩薩摩訶薩進  修無上正真之道成最正覺，執持威儀應時  之行，乃能具足大法瓔珞？」

[0120b05]  佛告法妙：「若有菩  薩摩訶薩，欲得具足成無上至真等正覺，具  足如來大法瓔珞，當修十慧大法瓔珞，便能  具足大法瓔珞。

[0120b08]  「於是，族姓子！若有善男子、善  女人，欲聞如來大法瓔珞應時之行者，諦聽  諦聽，善思念之！云何為十？所謂十者，若菩
薩摩訶薩自知時到，當成無上至真等正覺，  便不失期詣樹王下，執弘誓心，心如虛空斷  除眾想，是謂菩薩摩訶薩應時之行。

[0120b13]  「復次，法  妙！若復菩薩審自知已，今我時到化彼眾生，  姓氏字氏不越局界，要當度脫一切眾生，然  後乃定，是謂菩薩摩訶薩應時之行。

[0120b16]  「復次，法  妙！若復菩薩深自知已，我今當成無上等正  覺，復當授菩薩決，國土翼從方面所在，是  謂菩薩摩訶薩應時之行。

[0120b19]  「復次，法妙！若復菩  薩審自知已，我今已獲眾智自在，當使眾生  如我無異，尋時入彼而教化之，普令眾生獲
此自在無礙之法，是謂菩薩摩訶薩應時之  行。

[0120b23]  「復次，法妙！若復菩薩入解脫門施行佛事，  變化一切形礙之法，皆令歸於無盡之藏，亦  使眾生同己所得，是謂菩薩摩訶薩應時之  行。

[0120b26]  「復次，法妙！菩薩審自知已，我今已獲無  形四空定法，及四等心慈悲喜護，復以此定  教化眾生，普令一切同己所得，是謂菩薩摩
訶薩應時之行。

[0120b29]  「復次，法妙！若復菩薩審自知  已，執持威儀不失禮節，可行知行、可坐知坐，  晝夜孜孜不違道教，到時入城不左右顧視，
福度眾生其慧無量，亦使眾生同己所得，是  謂菩薩摩訶薩應時之行。

[0120c04]  「復次，法妙！若菩薩  審自知已，觀眾生根本應度不度，受彼信施  量腹而食，還至閑靜坐臥思惟：『今所受施以
支四大，得行道德成最正覺，復以此法化導  一切，普令眾生同己所得。』是謂菩薩摩訶薩  應時之行。

[0120c09]  「復次，法妙！若復菩薩審自知已，如  我今日應賢聖律，導化一切無有增減，漸漸  前進入五道中，察彼心意而度脫之。若入人
道為說禁戒，令彼眾生知犯罪之苦，示以正  道而度脫之。若入天道處彼天宮，為說無常  磨滅之法，勸勉使修十善之行，捨天重位
修無上道。若入畜生苦痛之中，為說抵揬  欺詐之法，使生善心改更之義。若入餓鬼醜  陋之中，為說慳貪縛著之心，使發善心改往
修來。若入地獄受罪人中，為說五逆難救之  法，復令地獄眾生心開意解善心得生，畢  其罪苦得復人中。是謂菩薩摩訶薩應時之  行。

[0120c21]  「復次，法妙！若復菩薩審自知已，眾行已  具眾智自在，得不思議，當以神足感動一切。  自試神足而無罣礙，從一佛國至一佛國，承
事諸佛禮敬世尊，務修梵行稟受不及，亦使  眾生同己所得。是謂，法妙！菩薩摩訶薩修此  十慧應時之行者，得成無上正真之道成最  正覺，便能具足大法瓔珞。」

菩薩瓔珞經十不思議品第四十二

[0120c29]  爾時，道勝子菩薩白佛言：「世尊！云何菩薩  摩訶薩，入五道中周旋往來，教化眾生淨佛  國土，成無上至真最正覺乎？行不思議大法
瓔珞耶？」

[0121a03]  佛告道勝子菩薩曰：「諦聽諦聽，善思  念之！若有菩薩摩訶薩，欲成無上至真等正  覺，行不思議大法瓔珞者，當修十法。云何為
十？若有菩薩摩訶薩，入五道生死隨類而化，  一加趺坐遍滿十方諸佛世界，復以音響震  動三千大千世界，於中教化一切眾生，悉發無
上正真道意，乃使眾生無覺知者，是謂菩薩  摩訶薩所行正法應不思議。

[0121a10]  「復次，道勝子！若  復菩薩摩訶薩，入五道中教化眾生，以一句  義充足一切諸佛世界，有形之類悉得聞知，
然彼眾生亦不自覺，從所聞法皆發無上正  真道意，是謂菩薩摩訶薩修於正法不思議  行。

[0121a15]  「復次，道勝子！若復菩薩摩訶薩，入五道  中教化眾生，以一光明遍照三千大千剎土，  其見光者皆發無上正真道意，然不見形，皆
令一切入解脫門，是謂菩薩摩訶薩修於正  法不思議行。

[0121a19]  「復次，道勝子！若復菩薩摩訶薩，  入五道中教化眾生，一意一念一時之頃，以  一法身遍滿三千大千世界，皆使眾生普令
聞知，盡令眾生具足法界，然彼眾生不知所  從聞，皆發無上正真道意，是謂菩薩摩訶薩  修於正法應不思議。

[0121a24]  「復次，道勝子！若復菩薩  摩訶薩，入五道中教化眾生，以神足力盡化  三千大千世界一切眾生盡作佛形，然彼各
各相教為說十二懃苦之行，共相濟度不可  稱量。然彼眾生不自覺知，為誰所度？是謂  菩薩摩訶薩修於正法應不思議。

[0121a29]  「復次，道勝  子！若復菩薩摩訶薩，入五道中教化眾生，以  一智慧分別一切無形之法無所罣礙，普使
有形之類解此正要而得度脫。若彼眾生不  自覺知，如我今日為誰所度？是謂菩薩摩訶  薩修於正法應不思議。

[0121b05]  「復次，道勝子！若復菩  薩摩訶薩，入五道中教化眾生，一念之中盡  能普見一切諸法，分別法界行不思議，皆使
眾生聞此道教，同時成道無所障礙。然彼眾  生不自覺知為所從聞，是謂菩薩摩訶薩修  於正法應不思議。

[0121b10]  「復次，道勝子！若復菩薩摩  訶薩，入五道中教化眾生，令彼眾生盡得神  通，遊戲十方無量世界，聞諸十方諸佛說法，
解知諸法如幻如化。然彼眾生不自覺知，如  我今日為誰開悟？是謂菩薩摩訶薩修於正  法應不思議。

[0121b15]  「復次，道勝子！若復菩薩摩訶薩，  入五道中教化眾生，使三世中一切有形，成  等正覺皆悉成就，是謂菩薩摩訶薩修於正  法應不思議。

[0121b18]  「復次，道勝子！若復菩薩摩訶薩，  入五道中教化眾生，入深法藏分別妙智，超  越過去當來現在，獨步三界亦無等侶，復令
眾生與己無異，是謂菩薩摩訶薩修於正法  應不思議。是謂，道勝子！菩薩五根德力入五  道中教化眾生，諸法殊勝不可測量，亦非  羅漢辟支所知。」

菩薩瓔珞經無我品第四十三

[0121b26]  爾時，有菩薩名曰心智，白佛言：「若有菩薩摩  訶薩，分別身觀解無我想，云何成就菩薩道  觀？」

[0121b28]  爾時，世尊告心智菩薩曰：「若有菩薩欲得  成就菩薩道觀者，當行十法。云何為十？若  有菩薩摩訶薩，未住菩薩位安處無為，究竟
道本成就弘誓，自觀無我復化眾生如己無  異，是謂菩薩摩訶薩無我之行。

[0121c03]  「復次，心智！若  復菩薩摩訶薩，能化無身現有形身，復化有  身現無形身，以有我為無我、以無我為有
我，於中化導一切眾生，是謂菩薩摩訶薩  具足一切心智之法。

[0121c07]  「復次，心智！若菩薩摩訶  薩，欲成如來、至真、等正覺，成無生心，解諸法  本不可樂法，是謂菩薩摩訶薩無我之心得
成如來、至真、等正覺。

[0121c10]  「復次，心智！若復菩薩摩  訶薩，已得空心解我無有亦無生滅，復以此  法教化一切知無我想，有此智慧不自稱揚，
於諸深法最為第一，是謂菩薩摩訶薩為修  第一無我之行。

[0121c14]  「復次，心智！若菩薩摩訶薩，若  有善男子、善女人，分別一切諸法相，亦不  見法眾相之本，及其一切諸法之本亦復如
是，眾生起無我想內外諸法及一切智，是謂  菩薩摩訶薩修無我行。

[0121c18]  「復次，菩薩摩訶薩！若  復善男子、善女人，見劫成敗、見劫不成敗，不  以成為喜、不成為憂，於兩中間不起吾我
想，菩薩摩訶薩逮無我法。」

[0121c21]  佛復告心智菩薩：  「若有善男子、善女人，捨一切身入滅盡三昧，  分別行本知所從來，出要無為至於大道，是  謂菩薩摩訶薩無我之行。

[0121c24]  「復次，心智！若有善  男子、善女人得無我心，分別一切十二因緣，  生者不知所以生、滅者不知所以滅，於諸法
本悉無我想，是謂菩薩摩訶薩於諸法本無  我之行。

[0121c28]  「復次，心智！若復菩薩摩訶薩，分別  一切諸法之本，亦不見近亦不見遠，本無所  生亦無所起，是謂菩薩無我之行。

[0122a01]  「復次，心智！  若有菩薩摩訶薩，於不起法忍解知心識悉  無所有，於中得成無上至真等正覺，亦不見
成亦不見不成，是謂菩薩摩訶薩無我之行。

[0122a05]  「如是，心智！若有善男子、善女人，欲得具足  學無我之行者，必至堅固，終成無上正真之  道。

[0122a07]  「復次，心智！若有善男子、善女人，欲具足一  切諸法者，當學無我之法。云何為無我？所  謂無我者，究竟至成此亦無我，分別四大思
惟本原此亦無我，一切諸佛出世教化此亦  無我，不見眾生有所度脫，坐樹王下降伏魔  兵悉無所有，是謂菩薩無我之行。不見三世
總持法本，無所著智亦不在內外，分別思惟  悉無所有，是謂菩薩無我之行。」

[0122a14]  佛復告心智：  「若復善男子、善女人，入空定意究竟如來深  法之藏，亦不在此亦不在彼，解知一切悉無
所有。若復善男子、善女人，以神足力入定意  定，顯曜一切無相法觀。云何為無相？諸佛  世尊所教化，度脫一切不以言教，是謂無相。
云何為無相？一切諸佛於眾生本而自遊戲，  是謂無相。坐一樹下得成無上正真之道，是  謂無相之行。如是，心智！若有菩薩摩訶薩，習
持此法逮無我法者，便成無上正真之道。」

◎

◎菩薩瓔珞經等乘品第四十四

[0122a25]  爾時，座中有菩薩名曰淨眼，即從座起，偏露  右臂，長跪叉手，前白佛言：「云何？世尊！菩薩摩  訶薩，發趣大乘至無礙慧，為修何法滅大乘
跡？」

[0122a28]  爾時，世尊告淨眼菩薩曰：「善哉，善哉！族  姓子！今汝發問者，皆佛威神之所致也。諦  聽諦聽，善思念之！吾當以偈發遣汝疑。」

[0122b01]  是時，  世尊便說頌曰：

「不以壞敗色，　　得趣平等道，  
觀色道不異，　　乃能乘大乘。  
思惟色與道，　　如爾性亦然，  
不見壞敗道，　　智者所修行。  
道性本無壞，　　尋究不可盡，  
最應第一義，　　乘此至無礙。  
愚者心顛倒，　　求道陰持入，  
染著於三界，　　不離受生分。  
諸法無受取，　　上下及中間，  
不見有散落，　　此名趣大乘。  
若見法非法，　　在二意不動，  
亦不生二見，　　發趣亦復然。  
二為有為法，　　亦名無為法，  
除二不見二，　　乃應無上道。  
超越凡夫地，　　未至賢聖道，  
得趣未成就，　　亦是世福田。  
能離世八法，　　猶華不著水，  
超越百劫行，　　爾乃趣大乘。  
在在修正業，　　處處現神足，  
度人不見度，　　心口意密行。  
不退生死道，　　心亦無怯弱，  
執意如金剛，　　最應無礙慧。  
虛空無善惡，　　法界恒清淨，  
法亦本無法，　　豈有染污者？  
不見捨邪法，　　而修無上道，  
復無下劣人，　　是為大乘相。  
諸法本無相，　　如空不可持，  
求相本自空，　　智者當覺知。  
夫欲行無礙，　　善權為第一，  
充彼眾生願，　　將導至道場。  
善友為正法，　　牢固不忘捨，  
永離陰持入，　　不習調疑蓋。  
若使佛出世，　　及以取滅度，  
正法恒存在，　　終以不變易。  
諸法有正證，　　善惡不朽敗，  
真際性亦然，　　常住不移動。  
所修極甚深，　　魔界無所著，  
諸法亦復然，　　永離邪見黨。  
欲求無上道，　　不著修行法，  
非有想無想，　　是應無礙慧。  
佛慧無所著，　　法法無所生，  
無見起滅道，　　乃應大乘行。  
或以頭目施，　　信心無所捨，  
不見有受者，　　妄想無所著。  
諸法本無生，　　尋究無窠窟，  
法相亦復然，　　端緒不可見。  
若人欲究空，　　欲知其邊岸，  
晝夜思憶念，　　唐勞其功夫。  
愚惑執吾我，　　計常不能離，  
墜墮三塗難，　　不獲究竟處。  
真人賢聖道，　　三達無罣礙，  
猶未盡空原，　　況復斯等類？  
人皆計是常，　　無明不自照，  
滋長生死苦，　　何由至解脫？  
財施無所著，　　欲求無上道，  
施道二不俱，　　何況永究竟？  
禁戒無我行，　　安處第一法，  
亦復無此相，　　念戒慧度行。  
不修自然得，　　智除無明根，  
戒具清淨道，　　淨如月無垢。  
身如泡聚沫，　　亦如電過目，  
意根如野馬，　　戒為清淨道。  
最勝無等倫，　　眾聖天中天，  
息心一切惡，　　寂定度無極。  
犯戒及持戒，　　定亂無若干，  
分別諸法界，　　戒為無漏道。  
獲忍度無極，　　堪受諸苦惱，  
普慈諸眾生，　　無有高下想。  
追憶過去法，　　生滅不久停，  
稱譏毀譽法，　　安能得其便。  
節節解其形，　　終不生惡念，  
分別內外事，　　身心鏗然住。  
怨  讎  欲來害，　　滅此危脆身，  
忍之如地載，　　不計有好惡。  
忍辱大弘誓，　　見對無想念，  
故使諸眾生，　　見者莫不欣。  
欲截大乘海，　　慎莫懷怯弱，  
端身正其心，　　便獲無生忍。  
本從無數劫，　　流轉生死中，  
為一眾生故，　　躬被弘誓鎧。  
諸法無起滅，　　復無壞敗想，  
愚人心顛倒，　　不解過去慧。  
法界性常住，　　學者不究竟，  
當了知本末，　　生者無所生。  
眾生不深達，　　微妙無礙慧，  
當求巧方便，　　除去顛倒心。  
諸佛興出世，　　不值度所度，  
亦復不放捨，　　精進勇力彊。  
分別一切法，　　如幻野馬光，  
求實無果報，　　如空觀無形。  
眾生不諦念，　　自興染著想，  
漸示至道教，　　令知無為處。  
方便念此義，　　所願者必得，  
一一思惟觀，　　無礙智慧成。  
念持內外行，　　處處求空性，  
無猗無所著，　　生死本末淨。  
進學樂空閑，　　獨處無所畏，  
思惟禪定慧，　　善趣六神通。  
在眾猶如野，　　一心無錯亂，  
不失威儀法，　　是謂微妙定。  
定法有若干，　　息意無漏行，  
增上二解脫，　　是謂微妙定。  
遍觀一切法，　　安處心不移，  
於一復數一，　　是謂微妙定。  
道心遂牢固，　　滅意心永息，  
接度淳淑人，　　是謂微妙定。  
恒憶等正覺，　　如來法身道，  
厭患諸色想，　　是謂微妙定。  
復修六思念，　　不違次第行，  
除念無思想，　　是謂微妙定。  
四雙八輩人，　　從生無為道，  
無數非有數，　　是謂微妙定。  
智者修四禪，　　不用識空定，  
了別內外身，　　是謂微妙定。  
十方諸佛等，　　遙見此眾生，  
不由眼見色，　　自然成道教。  
亦復見此人，　　在在方說法，  
不生耳聲想，　　識滅不復著。  
眾生想無量，　　一意而悉知，  
不興二心見，　　便生若干念。  
憶念過去劫，　　恒沙不可數，  
前心後亦然，　　勇猛不懈怠。  
復遊無量剎，　　示現神足道，  
心住身自隨，　　令知變化法。  
演說甘露道，　　不失進趣行，  
從劫至百劫，　　不盡無礙慧。  
逮智度無極，　　分別陰持入，  
為人說妙法，　　不計有吾我。  
行權方便道，　　等分淫怒癡，  
因緣無垢著，　　令知清淨道。  
本我自造行，　　解脫無所畏，  
緣等合會成，　　諸法無處所。  
自觀亦觀佛，　　觀空法亦然，  
生死泥洹逕，　　智者乃覺悟。  
善解智慧性，　　令求慧光明，  
億載塵闇冥，  [火*霍]  然見大明。  
此智謂大智，　　佛智不思議，  
將導眾生類，　　成此無上智。  
夫計一切智，　　無能過是者，  
修此眾智具，　　大乘道果成。  
餘  智雖有號，　　非有真實道，  
此智眾智上，　　救濟一切難。  
若欲求智慧，　　如求虛空性，  
無心疾於彼，　　況復生亂想？  
虛空無量界，　　無形不可見，  
此智亦復然，　　無量無邊岸。  
假使一切人，　　乘此智慧舟，  
遊戲生死岸，　　直至泥洹海。  
若人百千劫，　　欲歎此功德，  
智慧大炬明，　　無能盡其藏。  
無盡不可盡，　　亦無八無閑，  
能誦無礙慧，　　天人中最尊。  
初不墮惡趣，　　六情常完具，  
生天及人中，　　豪貴眾中上。  
一切眾生類，　　皆當成道智，  
受持此正法，　　未曾懷恐懼。  
擁護正法本，　　安處無為道，  
當轉正法輪，　　布現於世間。  
於億百千劫，　　終不墮生死，  
必成等正覺，　　斯由無礙慧。  
勇猛人中上，　　降伏魔官屬，  
精進智慧彊，　　總持不忘失。  
如有一人念，　　普飲江河水，  
周行遊四域，　　不能盡其源。  
智者權方便，　　思慮內自念，  
唯飲四海水，　　爾乃普周遍。  
欲成無上道，　　無礙智慧光，  
受持念諷誦，　　受莂亦不久。  
雖佛未出世，　　現相三十二，  
便為行佛事，　　廣濟無量人。  
今我成正覺，　　三界第一尊，  
斯由受持此，　　無礙大慧藏。」

[0124b01]  當其世尊說此法時，甚深難量不可思議，亦  非羅漢辟支所及。爾時，座上十千天人，皆發  無上正真道意。復有三萬七千菩薩得不起
法忍。復有無量比丘，有漏心得解脫；四十  六姟眾生，諸塵垢盡得法眼淨。

菩薩瓔珞經三界品第四十五

[0124b07]  是時，有菩薩名淨施王，前白佛言：「世尊！如我  從佛所聞正要法甚深，若有菩薩摩訶薩受  菩薩記號，則受六十二見邪逕之道。何以故？
六十二見者，皆出生菩薩、出生菩薩道果。道  果者，則出生六十二見。所以者何？菩薩道果  不從欲界、不從色界、不從無色界得，不從有
為無為、有漏無漏得。何以故？菩薩名字不可  得亦無處所，六十二見邪逕名號亦復如是，  本竟清淨無形而不可見。

[0124b15]  「云何？世尊！猶如有  人欲得尋究虛空邊際，料量齊限青黃赤白，  復與五陰施設名字，色痛想行識，是生是滅、
是有為是無為、是有漏是無漏、是有常法是  無常法、是苦是樂。云何？世尊！此士夫於深  法中有慧不乎？」

[0124b20]  佛告淨施王菩薩：「虛空無形  而不可見，云何立字與作名號？欲於空中求  空，此事不然。」

[0124b22]  爾時，施王菩薩白佛言：「如是，  世尊！菩薩道果及無礙慧，三十七品、空無相  無願、六十二見，悉無所有而不可見，亦如虛
空無形不可護持，諸法之相非願求可得。何  以故？本無所有故，以超三界越過三世。若不  爾者，佛及菩薩道便生二見，以有二見便有
二想，以有二想便墮邪部，以墮邪部便入五  趣，已入五趣流轉生死，誹謗賢聖道言非道，  亦不言有賢聖法律。愚惑之人自相謂言：『佛
異道異生死亦異，生死既異豈有泥洹？亦復  無佛修菩薩道，何況當有成無礙慧乎？此事  不然。』」

[0124c04]  爾時，坐上有菩薩名曰究竟，問淨施王  曰：「云何？族姓子！菩薩摩訶薩發趣大乘辯無  礙慧，得成無上至真等正覺。」

[0124c06]  淨施王菩薩曰：  「若有菩薩從初發意至成無上等正覺者，習  菩薩行非為不習，亦不捨正法而習邪業，亦
不見行菩薩道，亦不見不行菩薩道，是謂菩  薩摩訶薩以過行地習無所習。」

[0124c10]  究竟菩薩復  問淨施王曰：「云何？族姓子！菩薩摩訶薩以  過行地習無所習，而修無上道得菩薩號？」

[0124c12]  淨  施王報究竟菩薩曰：「不受取一切諸法之相，  眼耳鼻口身心，以過此界故超諸地習無所  習。」

[0124c15]  究竟菩薩復問：「云何？族姓子！以過行地習  無所習乎？」

[0124c16]  淨施王菩薩報究竟菩薩曰：「不遍  過諸地習菩薩道。何以故？一切諸法出生菩  薩道教。」

[0124c18]  究竟菩薩曰：「云何？族姓子！諸法復有  境界乎？何以故說超過諸地習無所習？」

[0124c19]  淨施  王菩薩曰：「諸法如如道性亦如，亦不見來時  亦不見去時，是故菩薩摩訶薩出生道教習  無所習。」

[0124c22]  究竟菩薩謂淨施王菩薩曰：「族姓子！  云何發趣道心？」

[0124c23]  淨施王曰：「如道如。」

[0124c23]  究竟菩  薩曰：「云何如道如？」

[0124c24]  淨施王曰：「夫道如者，亦  不在過去當來今現在，是故菩薩摩訶薩於  三世中不見道性清淨如亦清淨，爾乃發無
上至真等正覺，如過去如如、未來如如、現在  如如，自然性空，亦不見來亦不見去，趣無  所趣，爾能發無上至真等正覺習無所習。」

[0124c29]  究  竟菩薩復問：「云何發無上至真等正覺習無  所習？」

[0125a02]  淨施王菩薩曰：「失道徑者乃能發趣於  道，加以大哀令無恐懼，雖處三界五無間處  不懷其勞，等心周遍能發道意習無所習。」

[0125a04]  究  竟菩薩復問：「云何？族姓子！若如無目焉得視  瞻？吾今倍生狐疑，唯願開解，今當為我說  之，除去猶豫，令心得寤。如汝所云，失道徑
者能發趣於無上道，加以大哀令無恐懼，於  平等法亦無增減。是病無能療之，唯族姓子  為我演說，令心重疑而得微輕。」

[0125a10]  淨施王菩薩  曰：「善哉，善哉！族姓子！令發汝問者，皆佛威  神之所感也。今文殊師利為眾上首，因可請  求令知機變。」

[0125a13]  時，究竟菩薩謂文殊師利：「向我  狐疑。淨施王言：『云何？族姓子能解。』唯願演  說令無餘難。」

[0125a15]  時，文殊師利報究竟菩薩曰：「大  哀菩薩三界無礙，若入深妙其法審諦習無  所習，亦無所著亦無所疑，亦無所難亦無所
畏。若如是者已為得哀，得住本際而得安身，  無所歸者得受其歸。雖處三界五無間處不  損其勞，等心周遍能發道意習無所習。」

[0125a20]  究  竟菩薩復問：「云何？文殊師利！以何為本？若  如所言習無所習，諸法所生可有異乎？可以  眼耳鼻舌身意異乎？大哀菩薩平等異乎？」

[0125a23]  文  殊師利言：「且止！且止！族姓子！其言道者，非  有道也。若不念有吾我壽命眾生之類，是者  以得大哀，等心周遍能發道意習無所習。」

[0125a26]  究  竟菩薩復問：「文殊師利！夫道性如，不持三  界不捨三界，云何得發無上至真等正覺道  乎？」

[0125a29]  文殊師利曰：「心無所持亦不有緣，亦不  因四大地水火風，亦不猗五陰色痛想行識，  亦不於六衰興六塵勞。不念有德、不念無德，
不著於俗、不生道心，無罪福念、無慧無愚，不  見有餘、不見無餘，亦不見戒身、定身、慧身、解  脫身、解脫所見身，不見纏縛生死染著、泥洹
清淨，不見本無生滅著斷。亦不見有常無常、  苦空無我，悉觀諸法寂泊虛空，住如是者住  無所住，已得等哀平等無二習無所習，得發
無上至真等正覺，雖處三界五無間處不辭  其勞。」

[0125b10]  究竟菩薩聞是法已，倍復踊躍不能自  勝：「唯願文殊師利！令我逮此無習之習，獲泥  洹第一無礙，復緣此法而得安隱。」

[0125b12]  文殊師利  答曰：「族姓子！若住學地習無所習，然有悕望  於諸法者，便有所緣欲得安隱。此則不然。所
以者何？若無所緣則無安隱，豈得從緣得  獲泥洹？其法寂靜無所從來，不緣過去念滅  不斷，不想現在有計常心，不慮未來有對無
對。是故諸法不住有習亦無所習，不見有念  亦無所念，亦不有安亦無所安，亦不貢高無  有斷滅，一切諸法無聞無聲亦無音響，不見
有餘不見無餘，是則名曰得處安隱而獲泥  洹，通達諸法無起滅想。」

[0125b22]  文殊師利復告究竟  菩薩曰：「若族姓子若念無念不生於念，中間  無意後無災異，設當生念有災異者，是則不
安。從本至竟不脫有患亦無患，若當分別不  見有災不見無災，是乃名曰通達泥洹永處  安隱，無復往還有習無習，應第一義。」

[0125b27]  爾時，究  竟菩薩言：「云何？文殊師利！若有士夫作是說  言：『空有住耶？空無住耶？空有習無習耶？有生
無生耶？』若言是者，其義云何？」

[0125c01]  文殊師利言：「云  何？族姓子！若空有住若空無住，若空有猗無  猗，有習無習，有生無生，有願無願，有想無
想，其念是者，云何得至泥洹應於無習？」

[0125c04]  時，  究竟菩薩曰：「云何？族姓子！空者亦不有住亦  不無住，亦不緣二亦不緣一，復無中間。離  此者，當復云何得至泥洹第一無習？」

[0125c07]  文殊師  利答言：「若空有住亦無所住，若空無住本無  所住，有猗無猗，有習無習，有生無生，有  願無願，有相無相，本無有相非不有相，相
亦無相，無相亦無相。一切諸法亦復如是，不  見有作不見無作，非不有作非不無作，不見  有相無相，不見有異無異、有求無求，不念我
有所作我無所作，不猗身口意言善惡行，是  乃應於第一無習。所以者何？無生死想，不  著有為不著無為，不緣三世根本深固，不言
泥洹永寂無為。是謂，族姓子！菩薩大士從初  發意乃至成佛，於其中間不生是者，應於無上  無習不習。」

[0125c19]  時  ，究竟菩薩復問：「云何？文殊師利！  何謂覺欲菩薩有求無求、有生死無生死，不  念三世有盡無盡、有至不至、有常無常，復於
諸法覺禪三昧有增有減？作如是者，豈有生  死不乎？」

[0125c23]  文殊師利言：「云何？族姓子！生死何所  止處？」

[0125c24]  答言：「處無所處。」

[0125c24]  又問：「云何？與道合耶？」

[0125c25]  答曰：「生死者則與道合，道者則是生死。」

[0125c25]  究  竟菩薩言：「云何？族姓子！日明闇冥共合不乎？」

[0125c27]  文殊師利言：「族姓子！明與闇合，但汝不見  謂為不合。」

[0125c28]  究竟菩薩又問：「云何？族姓子！冥  止在何所？」

[0125c29]  文殊師利言：「不可見者，是謂闇冥。  處無所處。所以者何？若日出時月亦俱照，豈  可復言無益於明乎？共相受入不可離別。族
姓子且聽！如日出時冥為所在？歸東歸西歸  南歸北，四維上下為在何所？勿生斯觀。所以  者何？闇者常在無所歸趣，明亦如是與闇共
合，當觀此義生死與道合，道則是生死。」

[0126a06]  文  殊師利復語究竟菩薩言：「近取方喻，智者以  此自悟。須彌山者，東黃金色，南水精色，西  琉璃色，北白銀色，其有趣者色豈有異乎？莫
造斯觀。所以者何？色者是一亦無若干，但  愚者念謂為有異。是故，正士！道與生死合，生  死與道合，其知此者，一切諸法亦復如是。何
以故？皆悉空故。云何生念於諸法中言不合  者，此事不然。」

[0126a14]  時，究竟菩薩復問文殊師利：「未  解脫者，復與解脫合乎？」

[0126a15]  對曰：「如是。」

[0126a15]  又問：「云何？  族姓子！解脫未解脫合耶？」

[0126a16]  答曰：「未脫者已脫，  已脫者不念有脫、不念無脫。無脫者無性，無  性者無生，無生者亦不見來時亦不見去時，  是謂為道亦為泥洹。」

[0126a19]  又問：「云何無求無脫而  為大道？」

[0126a20]  文殊師利言：「於脫不念有脫，是為不  脫、是為道，不生二見者乃應泥洹。」

[0126a21]  究竟菩薩  又問：「其道者與泥洹異乎？」

[0126a22]  文殊師利言：「不也。  族姓子！道一無二，道則是泥洹，泥洹則是道，  亦無若干。」

[0126a24]  究竟菩薩復問：「頗復有法出於泥  洹耶？」

[0126a25]  答曰：「無也。」

[0126a25]  又問：「誰處泥洹言泥洹耶？  有法從來，此是俗法，此是道法，此生死法，此泥  洹法？」

[0126a27]  文殊師利言：「無處所者則是泥洹，亦  無往者亦無來者，無生無滅亦無著斷。其知  道者亦復如是，道等泥洹亦等，求之不可見
亦無處所，是故道等泥洹亦等。」

[0126b01]  究竟菩薩又  問：「頗有巧便住無所住而學道耶？」

[0126b02]  文殊師利  報曰：「住無所住異於道耶？欲從此法而學道  乎？」

[0126b04]  究竟菩薩又問：「何者是道？何者非道？」

[0126b04]  文殊  師利言：「住無所住者此則為道，何得從住而  學道乎？此則不然。從有為法至無為法，從淨
戒身、三昧身、智慧身從住學乎？此亦不然。是  故當知，不從無住而學道也。夫學道者，不  緣三十七品、空無相願、戒、定、慧、解脫、知見
品，諸禪三昧身相眾好，權現適化，布施、持  戒、忍辱、精進、一心、智慧、解脫而學於道，此法  不然。何以故？道者非學亦無有學，不見貢
高住無所住，作如是者乃應於道。不緣三界  論慧之想，復不見法成無上道，作此觀者  乃有住處，如道性空泥洹亦空。是故，正士！勿  生狐疑於泥洹道。」

[0126b16]  爾時，究竟菩薩復問文殊  師利言：「若善男子、善女人，欲求無上至真等  正覺，當行何法而得至道？」

[0126b18]  文殊師利報言：「族  姓子！若善男子、善女人，從初發意乃至成  佛，於其中間不失道心，雖處五無間處亦不
復畏，五陰、六衰、生老病死，世間苦惱魔若魔  天，無能奈何。若男子、女人欲求道者，亦不  見法有常無常、有為無為、有漏無漏、有脫無
脫，亦不見法是我所非我所、我人壽命、善惡  所趣，悉空悉寂，一切法性生死泥洹亦復如  是。諸世俗法及與度世凡夫佛法、學不學法
聲聞緣覺，普皆一等而無差別，解空無相，棄  捐諸種無生無行，於此法等修如此業，隨宜  分別作如是學，乃謂為道。」

[0126b29]  爾時，究竟菩薩讚  文殊師利言：「善哉，善哉！如所說者饒益一切。  我自思惟，不敢有疑於諸法相。何以故？如諸
法者，無吾無我亦無壽命，分別法觀平等無  二。如來至真解脫無礙，唯佛能察演布說耳。  所以者何？如來以盡諸漏，愛欲聲色穢患未
曾復起，貪欲結網人尊皆脫，諸生死苦已斷  無餘，善權方便住無所住，處形教化為人執  勞，皆為眾生而演經典，使趣無為泥洹大道，
所盡以盡無所復盡，所度以度無所復度，  施為佛事廣濟無量。復以聖慧漸度彼岸，獨  善無伴亦無疇匹，應正覺律習無所習，心
無憒亂專精一意，常懷慚愧如恥不及，內外  清淨如水澄淨，聖慧道德如海無厭，定意三  昧遊無量界，賢聖默然以自娛樂，真諦受證
終無有疑。今文殊師利！賜有此德難量難測，  現不思議總持法門，亦使鄙賤逮此深藏，多  所饒益感動一切。」

[0126c17]  爾時，文殊師利說此法時，  有七萬二千立行菩薩住不退轉地，皆逮得  深法之藏。復有無量眾生皆發無上正真道
意。梵釋四天王、天龍鬼神，皆興供養，散花燒  香加敬微意向文殊師利。

菩薩瓔珞經卷第十四

* * *

【經文資訊】大正藏第 16 冊 No. 0656 菩薩瓔珞經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
