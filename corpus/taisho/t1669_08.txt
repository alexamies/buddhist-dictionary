大宗地玄文本論卷第八
馬鳴菩薩造

真諦三藏譯

◎獨地非亂一定一定道路大決擇分第十  五

[0681c23]  如是已說一切虛空一切微塵數量高王大決  擇分。次當說獨地非亂一定一定。道路大決  擇分。其相云何。偈曰。

非亂道路中　　亦有金剛位  
一一位各各　　有本存一故  
一百二數成　　依位立轉相  
則有五種重　　謂上一本一  
俱轉及不雜　　圓滿具足位

[0682a02]  論曰。就獨地非亂一定一定道路分中。亦有  五十一種真金剛位。一一位位皆悉各各有  本存一。以此義故。一百二數成立而已。如偈
非亂道路中亦有金剛位一一位各各有本存  一故一百二數成故。依如是位。建立轉相則  有五種。云何為五。一者上上一一轉相門。二
者本本一一轉相門。三者俱行不離轉相門。  四者區區不雜轉相門。五者圓滿具足轉相  門。是名為五。如偈依位立轉相則有五種。重
謂上一本一俱轉及不雜圓滿具足位故。第  一轉相形相如何。偈曰。

五十一種位　　一各攝五十  
一時一處轉　　然不可合一

[0682a15]  論曰。云何名為上一一門。所謂五十一種位。  一一位位各攝五十一時處轉。若爾合集應  作一體。各別一轉不可合一。如偈五十一種
位一各攝五十一時一處轉然不可合一故。  如是已說上上一一轉相門。次當說本本一  一轉相門。其相云何。偈曰。

五十一本一　　一各攝五十  
一時一處轉　　然不可合一

[0682a23]  論曰。云何名為本一一門。所謂五十一種本。  一一種本一各攝五十一時處轉。若爾合集  應作一體。各別一轉不可合一。如偈五十一
本一一各攝五十一時一處轉然不可合一  故。如是已說本本一一轉相門。次當說俱行  不離轉相門。其相云何。偈曰。

本一及上一　　互各攝諸位  
俱轉不捨離　　然不可合一

[0682b02]  論曰。云何名為俱行轉門。所謂本一五十一  法。一一各各攝上一五十一法。上一五十一  法。亦能攝彼本。俱行俱轉不相離故。然各別
別一時處轉不可合一。如偈本一及上一互  各攝諸位俱轉不捨離然不可合一故。如是  已說俱行不離轉相門。次當說區區不雜轉  相門。其相云何。偈曰。

本上一切位　　一一皆各各  
安住自家中　　不攝他法故

[0682b11]  論曰。云何名為區不雜門。所謂所有一切種  種本上諸位。一一各各唯安住自家中。亦不  移轉亦不出入。亦不攝他亦不定常。常恒具
足遍廣大故。如偈本上一切位一一皆各各  安住自家中不攝他法故。故如是已說區區  不雜轉相門。次當說具足圓滿轉相門。其相  云何。偈曰。

前所說四門　　一切時處等  
無礙自在轉　　名具足圓滿

[0682b20]  論曰。云何名為具足轉門。所謂如前所說四  門。一時轉一處轉。異時轉異處轉。一轉離轉  總轉別轉。無礙自在故。如偈前所說四門。一
切時處等無礙自在轉名具足圓滿故。摩訶  衍大陀羅尼金剛神呪修多羅中。作如是說。  一一一切一切離雜有無一稱一量法藏門海
中。總有二法。云何為二。一者是總二者是別。  言別者。四種俱輪地故。言總者。四種俱輪自  在轉故。乃至廣說故。

獨地獨天一種廣大無二山王大決擇分  第十六

[0682c02]  如是已說獨地非亂一定一定道路大決擇  分。次當說獨地獨天一種廣大無二山王大  決擇分。其相云何。偈曰。

此山王體中　　則有二種門  
謂自性本本　　如次應觀察

[0682c07]  論曰。就此獨地獨天一種廣大無二山王體  中。則有二門。云何為二。一者本一自性。位地  門。二者本一之本位地門。是名為二。如其次
第應審觀察。如偈此山王體中則有二種門。  謂自性本本如次應觀察故。自性位地形相  如何。偈曰。

彼本一法中　　不待他自然  
有五十一位　　是名自性位  
如是五十一　　一一皆各各  
有五百法門　　周遍廣大轉

[0682c17]  論曰。云何名為自性位地。所謂如前所說五  十一種本一法中。一一各各不待他力。自然  自性有五十一真金剛位。是故說言自性位
地。如偈彼本一法中不待他自然有五十一  位是名自性位故。如是各各五十一位。一一  各各有五百法門之大海。亦周遍轉亦廣大
轉。如偈如是五十一一一皆各各有五百法  門周遍廣大轉故。於此位中亦如前說五種  大門。具足具足圓滿圓滿應審思擇。如是已
說本一自性位地門。次當說本一之本位地  門。其相云何。偈曰。

五十一本法　　亦各有本法  
名空空空一　　此中亦有位

[0683a01]  論曰。本一所依空空空一中。亦有諸位。一一  位位皆悉各各十萬法門。具足圓滿無闕失  轉。於此位中亦有前說五種大門。具足具足
圓滿圓滿。應審思擇。品論修多羅中。作如是  說禪定摩訶衍體中。則有三大門。云何為三。  一者上地安立廣大海會門。二者宗本有有
有一門。三者根本空空空一門。如是三門皆  有諸位。具足圓滿同轉異轉等。乃至廣說  故◎。

大宗地玄文本論卷第八

* * *

【經文資訊】大正藏第 32 冊 No. 1669 大宗地玄文本論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
