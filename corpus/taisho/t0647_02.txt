力莊嚴三昧經卷中


隋天竺三藏那連提耶舍譯

[0715b17]  爾時，佛告長老阿難：「汝今可喚諸比丘集。」

[0715b17]  是  時阿難受佛教已，即歷處處告諸比丘說如  是言：「汝等當知：世尊導師今命於汝，汝等當  往。」

[0715b20]  時諸比丘聞是語已，一切皆往，見佛坐於  師子座上，光顏挺特、威德最尊，合掌低頭頂  禮佛足，禮畢右遶各向蓮華座中而坐。

[0715b22]  爾時，  三千大千世界一切遍滿諸妙蓮華，其華開  敷皆如寶座。又，此世界天栴檀樹、曼陀羅  樹、天眾香樹，是諸林木一切皆各高七多羅。
彼樹枝葉悉是蓮華，諸蓮華中皆滿菩薩結  加趺坐，及此五百羅漢聲聞皆亦結加坐蓮  華座，乃至有頂一切天、龍宮殿林苑悉有蓮華，  亦各皆坐蓮華之上。

[0715b29]  時此三千大千世界如是  種種天香、栴檀和合普熏，芬芳充遍。聞者愛  樂，悅樂熙怡；香風觸身清涼調適，能令眾生  各皆歡喜。

[0715c04]  爾時，如來在師子座入於影現三昧之中。以  是三昧神力因緣，東方一切諸佛剎中所有  眾生皆作是念：「如來、世尊今獨對我，憐愍於
我、知於我心、解我言語；以知我心、憐愍我  故，稱於我心為我說法，不為餘人。」

[0715c08]  如是，南方、  西方、北方、四維、上、下一切眾生乃至有頂諸  天、龍、神皆如是念：「佛獨對我，不對餘人。」說法、  知心，亦復如是。

[0715c12]  爾時，文殊師利童子於蓮華上恭敬起立，偏  袒右肩向於如來，一心頂禮，長跪合掌而白  佛言：「大聖世尊！一切世間愚癡眾生不信如
是深妙之語：如來、世尊、多陀阿伽度、阿羅訶、  三藐三佛陀菩提覺了得如來智、自在智、不  可量智、無等等智、不可數智、阿僧祇智、大  智、佛智、一切種智。」

[0715c18]  佛言：「如是如是。文殊  師利！一切世間不可思議；如是，多陀阿伽度、  阿羅呵、三藐三佛陀菩提覺了及如來智乃
至一切種智，亦復如是不可思議。諦聽諦聽，  文殊師利！譬如世間有於一人，以如恒河沙  等三千大千世界土地盡末作塵，如是諸塵
合為一聚，以口一吹各令舊塵還復本剎，如  先不異無有虧盈。於意云何？文殊師利！是  可信不？」

[0715c26]  文殊師利白佛言：「世尊！是事難信，  世間眾生實無信者。」

[0715c27]  佛告文殊師利：「如是如  是。我今說言多陀阿伽度、阿羅呵、三藐三佛  陀菩提覺已此如來智乃至一切種智，亦復  如是，一切世間眾生難信。

[0716a02]  「復次，文殊師利！譬如世間有於一人，以恒  河沙等三千大千諸世界中所有災水——其波  濤涌乃至二禪——盡皆掬取，悉內於一小藕孔
中；既內中已，而是藕根不大、不破。於意云  何？文殊師利！是可信不？」

[0716a06]  文殊師利白佛  言：「世尊！是事難信，世間眾生實無信者。」

[0716a08]  佛告文殊師利：「如是如是。我今說言多陀  阿伽度、阿羅呵、三藐三佛陀菩提覺已此如  來智乃至一切種智，亦復如是，一切世間  眾生難信。

[0716a12]  「復次，文殊師利！譬如世間有於一人，以恒河  沙等三千大千諸世界中所有劫火——其炎猛  熾乃至梵天——彼一切火并其烟炎盡皆吸取
內自腹中；如是竟已，或復食於一箇小棗、  或一胡麻、及一粳米，壽命住世逕恒沙劫，  身不被燒、又亦不死。於意云何？文殊師利！  是可信不？」

[0716a18]  文殊師利白佛言：「世尊！是事難  信，世間眾生實無信者。」

[0716a19]  佛告文殊師利：「如  是如是。我今說言多陀阿伽度、阿羅呵、三藐  三佛陀菩提覺已此如來智乃至一切種智，  亦復如是，一切世間眾生難信。

[0716a23]  「復次，文殊師利！譬如世間有於一人，以恒河  沙等三千大千諸世界中所有一切四方、四維、  及以上下毘嵐猛吹，一切風輪盡皆和合，以
手遮取置於一箇小芥子中，而是芥子不大、  不寬、不迮、不毀。於意云何？文殊師利！是可信  不？」

[0716a28]  文殊師利白佛言：「世尊！是事難信，世間  眾生實無信者。」

[0716a29]  佛告文殊師利：「如是如是。  我今說言多陀阿伽度、阿羅呵、三藐三佛陀菩  提覺已此如來智乃至一切種智，亦復如是，  一切世間眾生難信。

[0716b04]  「復次，文殊師利！譬如世間有於一人，以恒河  沙等三千大千諸世界中一切虛空，其人欲  一結加趺坐滿此虛空，或一劫住、或半劫
住。於意云何？文殊師利！是可信不？」

[0716b07]  文殊師利  白佛言：「世尊！是事難信，世間眾生實無信者。」

[0716b09]  佛告文殊師利：「如是如是。我今說言多陀阿  伽度、阿羅呵、三藐三佛陀菩提覺已此如來  智乃至一切種智，亦復如是，一切世間眾生  難信。

[0716b13]  「復次，文殊師利！譬如世間有於一人，以恒  河沙等三千大千諸世界中所有一切諸眾生  心，是人如是以一念頃合此無量眾生之心
置於一處，令成一心。於意云何？文殊師利！是  可信不？」

[0716b17]  文殊師利白佛言：「世尊！是事難信，  世間眾生實無信者。」

[0716b18]  佛告文殊師利：「如是如  是。我今說言多陀阿伽度、阿羅呵、三藐三佛  陀菩提覺了此如來智乃至一切種智，亦復
如是，一切世間眾生難信。」

[0716b22]  爾時，智輪大海辯才童子於華座上偏袒右  肩，胡跪合掌復白佛言：「世尊！多陀阿伽度、阿  羅呵、三藐三佛陀，阿耨多羅三藐三菩提覺
已，如來智、自在智、不可思議智、不可量智、  無等等智、不可數智、阿僧祇智、大智、佛智、  一切種智，其義云何？」

[0716b27]  佛告智輪大海辯才童  子言：「善男子！諦聽諦聽，善思念之，我當為汝  分別解說。

[0716b29]  「善男子！一切眾生平等故，一切法  亦平等，此如來智；一切法平等故，一切眾  生亦平等，此如如不異、如如實如如，智輪
童子！當知此名如來智。是智因緣故，如來  處智、非處智、處非處智，如來實知。

[0716c05]  「復次，智輪大海辯才童子！如來知一切眾生  自在生故，一切法亦自在生；一切法因緣自  生故，一切眾生亦因緣自生。此如來智。何
以故？一切眾生非自作、非他作，非過去、現在  及以當來，推求不得。何以故？作者無故。無作  者故，一切眾生過去世空、現在世空、當來
亦空，眾生如是，無作者故。一切法亦如是，  無過去、當來及現作者。何以故？作者悉無。  若有說言：『有作者』者，當知是人虛誑妄語。智
輪童子！當知此名如來自在智。是智因緣故，  一切行業所趣，如來實知。

[0716c16]  「復次，智輪大海辯才童子！如來知一切眾生  不可思議智故，如一切眾生不可思議智，  如是，一切法亦不可思議智故，如一切法不
可思議智；如是，一切眾生不可思議知、亦一  切法不可思議知。何以故？非一切眾生彼意  識可見、可知。猶如虛空，無有別異、不可覺知，
一切眾生真實體性不可思量。如是，一切眾  生實義因緣不可思議故，一切法亦不可思  議；如一切法不可思議故，如是，一切眾生亦
不可思議。智輪童子！當知此名如來不可思  議智。是智因緣故，過去、現在及以當來一  切垢淨因緣、果報，如來實知。

[0716c28]  「復次，智輪大海辯才童子！如來知一切眾生  不可量故，一切法亦不可量智；一切法不可  量故，一切眾生亦不可量智。何以故？非一
切眾生心意識不可見、不可知，如虛空不可  稱、如一切眾生實義不可量。如是，一切眾生  不可量故，一切法亦不可量；一切法不可量
故，一切眾生亦不可量。智輪童子！當知此  名如來不可思量智。是智因緣故，一切眾  生，根精進差別眾生，如來實知。

[0717a08]  「復次，智輪大海辯才童子！如來知一切眾生  平等故，一切法平等智；一切法平等故，亦  一切眾生平等智。何以故？若涅槃體性與一
切眾生有異者，則是譬喻不相應。當知：涅  槃、眾生，一不二故，如一切眾生體性不異涅  槃故，非不異如如。一切眾生平等故，一切法
亦平等；一切法非平等故，亦一切眾生非平  等智。智輪童子！當知此名如來無等等智。  是無等等智因緣故，一切眾生無量界、種種  界，如來實知。

[0717a18]  「復次，智輪大海辯才童子！如來知一切眾生  不可數因緣故，亦一切法不可數智；一切法  不可數因緣故，亦一切眾生不可數智。如法
界體性不可數，如是，智輪大海辯才童子！一  切眾生離自分故不可數，如是，一切法亦不  可數；亦一切眾生不可數故，一切法不可數、
乃至一切眾生不可數。智輪童子！當知此名  如來不可數智。是不可數智因緣故，如來一  切眾生種種樂心，如來實知。

[0717a27]  「復次，智輪大海辯才童子！如來知一切眾生  阿僧祇因緣故，一切法阿僧祇智；如一切  法阿僧祇因緣故，一切眾生阿僧祇智；亦一
切眾生阿僧祇因緣故，一切法阿僧祇智。智  輪童子！當知此名如來阿僧祇智。是阿僧祇  智因緣故，如來一切禪定解脫及三摩提、三
摩跋提、煩惱寂滅、起動、斷除，如來實知。

[0717b05]  「復次，智輪大海辯才童子！如來知一切眾生  大故，亦一切法大智；一切法大智故，亦一  切眾生大智離於障礙。離障礙者，此名一切
眾生名字；又，離障者名為離暗。離於暗者，  此名體性照耀光明；照  耀  明者，於諸境界無  有塵垢；無塵垢故，名離障礙。眾生大界一而
無異，此名眾生體性大界；一切眾生大界因  緣故，亦一切法離於塵垢不異故大；亦一切  法大故，一切眾生大。可知離塵垢一切法離
暗。若有說言：『一切有暗生』者，無有是處。智輪  童子！此名如來離暗大智。亦大智因緣故，如  來天眼見一切眾生生死，現在、當來天人中
生、地獄、畜生、餓鬼中生，餘業因緣眾生受生，  如來實知。

[0717b19]  「復次，智輪大海辯才童子！如來知過去、現在、  未來一切眾生因緣故，亦過去、現在、未來一  切法如來智；亦過去、現在、未來一切法因緣
故，亦過去、現在、未來一切眾生如來智。智輪！  如過去、現在、未來三世法界叵見，爾時過去、  現在、未來三世眾生界亦不可見；如過去、現
在、未來眾生界叵見，爾時過去、現在、未來一  切法界亦不可見。此不可見法性、法體、一切  佛身及非佛身、眾生身等，一種無異。智輪童
子！當知此名如來佛智。是智因緣故，一切三  世所有生死，如來實知。

[0717c01]  「復次，智輪大海辯才童子！如來知一切眾生  一切智故，如來一切法一切種智；如來一切  法一切智故，如來一切眾生一切種智；一
切眾生一切智故，如來智；如來智因緣故，一  切眾生一切智如來智。智輪童子！如一切  眾生一切智故，如來智；如是，如來智，一切
眾生一切智。如是，一切法一切智因緣故，如  來一切智因緣故，乃至一切法一切智。如  是，智輪！此過去、當來、現在佛，如來過去一
切智、當來一切智、現在一切智，是智一切  故，如來過去生義智、亦當來生義智、亦現  在生義智。智輪！是名如來一切種智。是一  切種智因緣故，如來漏盡智實智。

[0717c13]  「云何是  智？過去世空、當來世空、現在世空，三世  皆空。無生、無盡，無住、無異，非如、非異，如
如，名如來智；作因緣無，名自在智；離心、意、  識諸境界，故名不可思議智；虛空無異故，名  不可量智；無等因緣故，名無等等智；法界
無數故，名不可數智；阿僧祇阿僧祇因緣故，  名阿僧祇智；無障礙因緣故，名為大智；過去、  當來、現在佛因緣故，名為佛智；過去、現在及
以當來一切諸有智因緣故，是名如來一切種  智。

[0717c23]  「此一切智、一切智處，及名味句、一切字語、  和合因緣，我今字字如是略說：一切處順如  來、多陀阿伽度、阿羅呵、三藐三佛陀勝阿耨多
羅三藐三菩提智，此名如來智、自在智、不  可思議智、不可量智、無等等智、不可數智、  阿僧祇智、大智、佛智、一切種智。」

[0717c29]  爾時，智輪大海辯才童子白佛言：「世尊！云何  眾生力因緣生故，如來力亦生；如來力生故，  眾生力亦生？」

[0718a02]  佛言：「如是，智輪童子！如來力、眾  生力，此之二力一不異故，名為一界如。眾生  力因緣，如來力生；如來力因緣，眾生力生；是
故，如來一切智覺。」

[0718a06]  爾時，智輪大海辯才童子白佛言：「世尊！云何  如來、多陀阿伽度、阿羅呵、三藐三佛陀一切種  智生？」

[0718a08]  佛言：「十二因緣生故，智輪童子！如  來、多陀阿伽度、阿羅呵、三藐三佛陀一切種智  生。智輪童子！十二因緣者，所謂眼、色、耳、聲、
鼻、香、舌、味、身、觸、意、法。此因緣智故，一切種智  生  (言因緣智故，恐因緣生故)  。」

[0718a13]  爾時，智輪大海辯才童子白佛言：「世尊！無量  如來、多陀阿伽度、阿羅呵、三藐三佛陀，一切  智眼、一切智色、一切智耳、一切智聲、一切
智鼻、一切智香、一切智舌、一切智味、一切  智身、一切智觸、一切智意、一切智法？」

[0718a17]  如是  問已，佛報智輪大海辯才童子言：「無量一切  眾生，一切眾生眼、一切眾生色、一切眾生
耳、一切眾生聲、一切眾生鼻、一切眾生香、一  切眾生舌、一切眾生味、一切眾生身、一切眾  生觸、一切眾生意、一切眾生法。如是，智輪童
子！如來、多陀阿伽度、阿羅呵、三藐三佛陀，一  切智眼、一切智色、一切智耳、一切智聲、一切  智鼻、一切智香、一切智舌、一切智味、一切智
身、一切智觸、一切智意、一切智法。無量如來，  一切智眼、一切智色、一切智耳、一切智聲、一  切智鼻、一切智香、一切智舌、一切智味、一切
智身、一切智觸、一切智意、一切智法；如是，一  切眾生亦一切智眼、一切智色、一切智耳、一  切智聲、一切智鼻、一切智香、一切智舌、一
切智味、一切智身、一切智觸、一切智意、一切  智法。」

[0718b04]  佛告智輪：「於汝意云何？頗有一色不為  眾生眼見者不？」

[0718b05]  智輪言：「世尊！無有一色不  為眾生眼所見者，但令是色悉皆覩見。」

[0718b06]  佛言：  「智輪！而世間中有如是色，亦為眾生眼不見  不？」

[0718b08]  智輪言：「世尊！無如此色眾生不見。」

[0718b08]  佛言：  「智輪！無如此色於世間中，亦一切智眼不見  者。智輪童子！此之方便，當知無量一切眾生
眼，如是，一切智眼；無量一切眾生色，如是，一  切智色。

[0718b13]  「復次，智輪大海辯才童子！於世間中，頗有一  聲亦為一切眾生耳識不聞者不？」

[0718b14]  智輪言：「世  尊！無如是聲不為眾生耳不聞者。」

[0718b15]  佛言：「智  輪！無如是聲於世間中，亦一切智耳不聞者。  智輪童子！此之方便，當知無量一切眾生耳，
如是，一切智耳；無量一切眾生聲，如是，一切  智聲。

[0718b20]  「復次，智輪大海辯才童子！於世間中，頗有一  香亦為一切眾生鼻中不嗅者不？」

[0718b21]  智輪言：「世  尊！無如是香不為眾生鼻不嗅者。」

[0718b22]  佛言：「智輪！  無如是香於世間中，亦一切智鼻不熏者。智  輪童子！此之方便，當知無量一切眾生鼻，如
是，一切智鼻；無量一切眾生香，如是，一切  智香。

[0718b27]  「復次，智輪大海辯才童子！於世間中，頗有一  味亦為一切眾生舌中不甞者不？」

[0718b28]  智輪言：「世  尊！無如是味不為眾生舌不嘗者。」

[0718b29]  佛言：「智  輪！無如是味於世間中，亦一切智舌不嘗  者。智輪童子！此之方便，當知無量一切眾生
舌，如是，一切智舌；無量一切眾生味，如是，一  切智味。

[0718c05]  「復次，智輪大海辯才童子！於世間中，頗有一  觸亦為一切眾生身中不覺者不？」

[0718c06]  智輪言：「世  尊！無如是觸不為眾生身不覺者。」

[0718c07]  佛言：「智  輪！無如是觸於世間中，亦一切智身不覺者。  智輪童子！此之方便，當知無量一切眾生身，
如是，一切智身；無量一切眾生觸，如是，一切  智觸。

[0718c12]  「復次，智輪大海辯才童子！於世間中，頗有一法  亦為一切眾生意中不知者不？」

[0718c13]  智輪言：「世尊！  無如是法不為眾生意不知者。」

[0718c14]  佛言：「智輪！  無如是法於世間中，亦一切智意不知者。智輪  童子！此之方便，當知無量一切眾生心，如是，
一切智心；無量一切眾生法，如是，一切智  法。如是，一切眾生心者，一切智心者；一切  眾生法者，一切智法者；此之二種，一無有  異。

[0718c21]  「復次，智輪大海辯才童子！如一切眾生眼、一  切眾生色，乃至一切眾生意、一切眾生法，一  切智眼、一切智色，乃至一切智意、一切智法，
如是二邊是一法界。

[0718c24]  「智輪！如是，無量一切眾  生眼，如是一切智眼，乃至無量一切眾生意  法，如是一切智意法。如是，如來、多陀、阿伽
度、阿羅呵、三藐三佛陀眼智、眼煩惱智、眼  寂滅智、眼煩惱寂滅智，色智、色煩惱智、色  寂滅智、色煩惱寂滅智，耳智、耳煩惱智、耳
寂滅智、耳煩惱寂滅智，聲智、聲煩惱智、聲寂  滅智、聲煩惱寂滅智，鼻智、鼻煩惱智、鼻寂滅  智、鼻煩惱寂滅智，香智、香煩惱智、香寂滅
智、香煩惱寂滅智，舌智、舌煩惱智、舌寂滅智、  舌煩惱寂滅智，味智、味煩惱智、味寂滅智、味  煩惱寂滅智，身智、身煩惱智、身寂滅智、身煩
惱寂滅智，觸智、觸煩惱智、觸寂滅智、觸煩惱  寂滅智，意智、意煩惱智、意寂滅智、意煩惱寂  滅智，法智、法煩惱智、法寂滅智、法煩惱寂滅
智，一無有異。以無異故，一切眾生眼者，一  切智眼者，乃至一切眾生法者，一切智法者；  是一法界。

[0719a12]  「智輪童子！譬如世間智慧之人自  知於苦、自知於樂、自知不苦、自知不樂。何以  故？身自受故。智輪童子！如是，如來、多陀阿伽
度、阿羅呵、三藐三佛陀，一切眾生眼智、色智、  耳智、聲智、鼻智、香智、舌智、味智、身智、觸智、  意智、法智、煩惱智、寂滅智、亦煩惱寂滅智盡
知。何以故？一切種智得故。

[0719a18]  「一切眾生十二入  智，此名如來名，一切眾生入，此如來色。

[0719a19]  「如來  一切身業，三世隨智慧行；如來一切口業、一切  意業，亦三世隨智慧行。如來一切受、一切種
智現前悉知；如來一切智正知、一切種智正  知，如來以一切種智知有為行。如來一切智、  一切種智知已，彼中亦一切眾生四陰離色，
此名如來名，亦一切眾生色陰，此名如來色；  以如是名色故，如來、多陀阿伽度、阿羅呵、三  藐三佛陀，名一切智、一切見、一切觸、一切覺。」

力莊嚴三昧經卷中

* * *

【經文資訊】大正藏第 15 冊 No. 0647 力莊嚴三昧經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
