金剛頂經瑜伽十八會指歸一卷


開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0284c18]  金剛頂經瑜伽有十萬偈十八會，初會名一  切如來真實攝教王，有四大品：一名金剛界，  二名降三世，三名遍調伏，四名一切義成就表
四智印。於初品中有六曼茶羅，所謂金剛界  大曼茶羅，并說毘盧遮那佛受用身，以五相  現成等正覺
(五相者所謂通達本心、修菩提心、成金剛心、證金剛身、佛身圓滿，此則五智通達)  ，  成佛後以金剛三摩地現發，生三十七智，廣  說曼  荼
羅儀則，為弟子受速證菩薩地佛地  法。第二說陀羅尼曼茶羅，具三十七，此中聖  眾皆住波羅蜜形，廣說入曼茶羅儀軌，為弟
子受四種眼，說敬愛、鉤召、降伏、息災等儀軌。  第三說微細金剛曼茶羅，亦具三十七聖眾，  於金剛杵中畫，各持定印，廣說入曼茶羅儀
軌，為弟子令心堪任、令心調柔、令心自在，說  微細金剛三摩地，修四靜慮法、修四無量心  及三解脫門。第四說一切如來廣大供養羯磨
曼茶羅，亦具三十七，彼中聖眾，各持本幖  幟，供養而住，廣說入曼茶羅法，為弟子說  受十六大供養法，說四種祕密供養法。第五
說四印曼茶羅法，弟子受四種速成就法，  以此曼茶羅求悉地成就，像如上四曼茶羅  中所求悉地，於此像前求成就。

[0285a11]  第六說一印曼茶羅，若持毘盧遮那真言及  金剛薩埵菩薩具十七尊，餘皆具十三，亦  說入曼茶羅儀，與弟子受先行法，修集本尊  三摩地。

[0285a15]  次說降三世大品，有六曼茶羅，如來成等正  覺已，於須彌盧頂轉金剛界輪已，與諸菩  薩名號受職已，摩醯首羅等剛強難化，不可
以寂靜法而受化。盡虛空遍法界一切如來  異口同音，請以一百八名讚禮金剛薩埵。如  是諸天不可以寂靜法而受化，時金剛手菩  薩受一切如來請已，即入悲怒金剛三摩
地，現大威德身，以種種方便調伏，乃至命  終。摩醯首羅死已，自見於下方過六十二恒  河沙世界，名灰莊嚴，彼世界中成等正覺，名
為怖畏自在王如來。執金剛菩薩以脚按之，  誦金剛壽命真言，復得蘇。既受化已，金剛薩  埵則說大曼茶羅，引入諸天，受金剛名號諸  天有五類。

[0285a29]  居上界天王，摩醯首羅等無量諸天及后。

[0285b01]  第二遊虛空諸天，日天子等無量諸天及后。

[0285b02]  第三居虛空天，魔王等無量諸天及后。

[0285b03]  第四地居天，主藏天等無量諸天及后。

[0285b04]  第五地下嚩囉呬天等無量諸天及后。悉皆引  入已，勅諸天建立諸曼茶羅，汝等赴會，所  求一切悉地皆與成辦，此等皆是外金剛部。

[0285b07]  第一說大曼茶羅儀則，皆具三十七，說降伏  法及修神通法。

[0285b09]  第二說祕密曼茶羅，具三十七，說引弟子  儀，此中諸音聲及金剛歌舞。

[0285b11]  第三說法曼茶羅，具三十七，說引入弟子  儀，此中說以慈悲喜捨，作阿毘遮嚕迦法，  微細金剛調心儀軌。

[0285b14]  第四說羯磨曼茶羅，具三十七，說入曼茶羅  儀，令弟子學護摩儀軌，於無量佛菩薩所，成  廣大供養，速得悉地現前，說二十五種護摩
爐隨類所求法。

[0285b18]  第五說四印曼茶羅，具二十一，成就諸藥法  等。已上四曼茶羅中成就法，於此曼茶羅  中成就法於此曼茶羅像前求。

[0285b21]  第六說一印曼茶羅，具十七，說引入弟子及  先行法。

[0285b22]  次為外金剛部眾，說四種曼茶羅，  各說本真言、本印契獻佛。佛為說教勅大曼  茶羅，具三十七，說引入弟子儀，說為弟子使
役外金剛部軌則，此中說大佛頂及光聚佛  頂真言及契，亦通一字頂輪法。

[0285b27]  次說第二教勅三昧耶曼茶羅，彼諸天后等  各獻本真言，佛為說曼茶羅，具三十七，說為  弟子說修藥叉藥叉女法，廣說諸儀軌。

[0285c01]  次第三說教勅法曼茶羅，諸天說真言獻佛，  佛為彼等說曼茶羅，具三十七，說引入弟子  儀，為弟子說諸天之法印已，由此印不違  越本誓。

[0285c05]  次第四說教勅羯磨曼茶羅，具三十七，說引  入弟子儀。彼等諸天各說本真言，佛為說  曼茶羅，說諸天舞儀，說成就諸事業速疾  法。

[0285c08]  次說遍調伏大品，有六種曼茶羅。

[0285c09]  第一大曼茶羅，具三十七，皆觀自在菩薩變  現，說引入弟子儀，此中說十六種成就速疾  神通三摩地儀。

[0285c12]  第二說三昧耶曼茶羅，具三十七，皆觀自在  菩薩變現，說引入弟子儀，此中說鉤召、敬愛  十六種三摩地。

[0285c15]  第三說法曼茶羅，具三十七，皆觀自在菩薩  變現，說引入弟子儀，此中說修心及求智慧  辯才法十六種。

[0285c18]  第四說羯磨曼茶羅，具三十七，皆觀自在菩  薩變現，說引入弟子儀，此中說蓮花部供養  儀，及轉罪障報障、蓋纏業障法。

[0285c21]  第五說蓮花部四印曼茶羅，具二十一，皆觀  自在菩薩變現，說引入弟子儀，此中說成就，  先行法及成就先行如上四種曼茶羅法。

[0285c24]  第六說蓮花部中一印曼茶羅，具十三，皆觀  自在菩薩變現，說引入弟子儀，此中說修本  尊法，通修世間出世間法。

[0286a03]  次說一切義成就大品中，有六曼茶羅。第一  大曼茶羅，具三十七，此中說引入弟子儀，由  入此曼茶羅，除貧匱業，說求豐財，求佛菩薩
位及世間榮位。

[0286a07]  第二祕密三昧耶曼茶羅，具三十七，此中說  引入弟子儀，說求伏藏法，速滿檀波羅蜜福  德聚法。

[0286a10]  第三法曼茶羅，具三十七，此中說引入弟子  儀，說寶部中修三摩地法，令心安住、令心  堪任、令心調柔、令心自在，見虛空藏菩薩  法。

[0286a14]  第四羯磨曼茶羅，具三十七，此中說引入弟  子儀，說加持掘伏藏事業法，并說寶部中廣  大供養諸佛儀。

[0286a17]  第五四印曼茶羅，具二十一，說引入弟子儀，  說修先行法，及說四曼茶羅中悉地法。

[0286a19]  第六一印曼茶羅，具十三，說引入弟子儀，說  修一尊法，及修諸藥等三摩地，皆是則彼婆  伽梵執金剛虛空藏變化。次都說如前一一
曼茶羅中，祕密助成方便散誦。次後示釋迦  牟尼佛，降於閻浮提，變化身八相成道，皆是  普賢菩薩幻化，一切如來還以一百八名，讚  揚金剛薩埵。如是第一會。

[0286a26]  次說第二會，名一切如來祕密王瑜伽，於色  究竟天說。具四大品，廣說微細實相理，及  廣說降摩醯首羅、摩醯首羅天，以偈與金
剛菩薩酬答。

[0286b01]  次說第三會，名一切教集瑜伽，於法界宮殿  說。一切如來異口同音，問金剛薩埵菩薩一  百八問，金剛薩埵菩薩一一答。此經中說大
曼茶羅五部，一一部中五曼茶羅，各具三十  七，都成一大曼茶羅。一一尊各各說四印，所  謂大印、三昧耶印、法印、羯磨印，各說成就
法，此經中說一百二十五種護摩爐，一一爐  所求各異。

[0286b09]  次說第四會，名降三世金剛瑜伽，於須彌盧  頂說。金剛藏等八大菩薩，一一尊各說四種  曼茶羅，初會說降伏摩醯首羅及諸天入
曼茶羅授職位授名號四種曼茶羅，所謂  大曼茶羅、三昧耶曼茶羅、法曼茶羅、羯磨曼  茶羅，及一一尊說引入弟子儀及成就法，  後都說諸尊三昧耶結印次第，及說祕密
禁戒及祕密修行。

[0286b17]  第五會名世間出世間金剛瑜伽，於波羅奈  國空界中，略說五佛曼茶羅，及諸菩薩諸外  金剛部曼茶羅，一一曼茶羅具四種，各說引
入弟子儀及求悉地法。

[0286b21]  第六會名大安樂不空三昧耶真實瑜伽，於  他化自在天宮說。此經中說普賢菩薩曼茶  羅，次說毘盧遮那曼茶羅，次後說金剛藏等，
至金剛拳菩薩及外金剛部，說般若理趣。一  一尊具說四種曼茶羅，各說引入弟子儀，授  理趣般若波羅蜜多法及受四種印法，品  中各說求世間出世間悉地法。

[0286b28]  第七會名普賢瑜伽，於普賢菩薩宮殿中說。  此經中說普賢菩薩等，至金剛拳菩薩及  外金剛部，一一尊各說四種曼茶羅，說引入
弟子儀，說受四種印，修世間出世間悉地。此  經中說修行人無時無方，不依世間禁戒，  以菩提心為先，無為戒為本。

[0286c05]  第八會名勝初瑜伽，於普賢宮殿說。普賢菩  薩等，至外金剛部，各各說四種曼茶羅，說實  相理，及分別諸曼茶羅儀則，稍廣於第七會，
說大略同。

[0286c09]  第九會名一切佛集會拏吉尼戒網瑜伽，於真  言宮殿說。此中說立自身為本尊瑜伽，訶身  外主形像瑜伽者，廣說實相理，并說五部根
源，并說瑜伽法具九味，所謂華麗  (金剛薩埵)  、勇健  (毘盧遮那)  、大悲  (持金剛)  、喜笑  (觀自在)  、瞋怒  (金剛光)  、恐怖
(降三  世)  、厭患  (釋迦牟尼佛)  、奇特  (金剛笑)  、寂靜  (瑜伽中毘盧遮那)  。說普賢  菩薩等，至金剛拳，各說四種曼茶羅，及引入
弟子儀，及受四種印，并說五部中歌讚舞儀。

[0286c17]  第十會名大三昧耶瑜伽，於法界宮殿說。普  賢菩薩等，至金剛拳菩薩十六大菩薩，各  各說四種曼茶羅，說引入弟子儀，受四種印
法。此中說偈云：

「愚童覆無智，　　不知此理趣，  
餘處而求佛，　　不悟此處有。  
十方世界中，　　餘處不可得，  
心自為等覺，　　餘處不說佛。」

[0286c25]  第十一會名大乘現證瑜伽，於阿迦尼吒天  說。毘盧遮那佛等，至金剛毘首羯磨菩薩，  及八大供養四攝出生同真實攝瑜伽，一一
尊具四種曼茶羅四種印，廣說實相理心建  立曼茶羅儀則。

[0287a01]  第十二會名三昧耶最勝瑜伽，於空界菩提  場說。毘盧遮那等四部中上首菩薩，金剛拳  等八菩薩及外金剛部，各各說四種曼荼
羅四印等八。此經中，於自身上建立曼荼  羅，說自身本尊瑜伽，廣說阿字門通達於染  淨，有為無為無礙。

[0287a07]  第十三會名大三昧耶真實瑜伽，於金剛界  曼荼羅道場說。十方一切佛異口同音，請金  剛薩埵，唯願說三昧耶真實教法，我等先已
受訖，唯願金剛薩埵為諸菩薩。既授請已，  說普賢菩薩十七字真言，說適悅不空曼荼  羅，具十七，亦說四種曼荼羅，說一百八道契，
說通求世間出世間悉地。隨此諸菩薩及外  金剛部，各各說本曼荼羅本真言本契印竟，  普賢菩薩說祕密中曼荼羅十七尊支分，各
復入本尊身，共成五尊，同居一蓮花臺，說一  字真言，從眼口及一切支分變異即成印，但  住大印結羯磨印，不待先行不籍結護加持，
亦不假迎請，宿業罪障不能陵逼，亦不障礙  速疾成就。

[0287a21]  第十四會名如來三昧耶真實瑜伽，此經中  普賢菩薩十六大菩薩，四攝成一身，說四種  曼荼羅四印，廣說五部互圓融，如來部即金
剛，蓮花部即寶部，互相涉入，法界即真如，般  若即實際，於假施設有異，於本即一體。次普  賢後諸菩薩及外金剛部，各各說本真言、本  曼荼羅、本印契。

[0287a28]  第十五會名祕密集會瑜伽，於祕密處說，所  謂喻師婆伽處說，號般若波羅蜜宮。此中說  教法壇印契真言，住禁戒，似如世間貪染相
應語。會中除蓋障菩薩等從座而起，禮佛白  言：「世尊大人不應出麁言雜染相應語。」佛言：  「汝等清淨相應語，有何相狀？我之此語，加持
文字，應化緣方便，引入佛道，亦無相狀，成  大利益，汝等不應生疑。」從此廣說實相三摩  地，諸菩薩各各說四種曼荼羅四印。

[0287b08]  第十六會名無二平等瑜伽，於法界宮說。毘  盧遮那佛及諸菩薩并外金剛部等，各各說  四種曼荼羅，具四印，此中說生死涅槃、世間
出世間、自他平等無二種心，舉目聲香味  觸雜染思慮住亂心無二，同真如法界，皆成  一切佛身。

[0287b14]  第十七會名如虛空瑜伽，住實際宮殿說。毘  盧遮那佛、普賢菩薩及外金剛部，一一說四  種曼荼羅，具四種印。此中修行者，與一一尊
相應，皆量同虛空法身相應，離一切萬物，  法體光明量同虛空無來無去。此經中說虛  空三摩地相應法。

[0287b20]  第十八會名金剛寶冠瑜伽，於第四靜慮天。  金剛薩埵菩薩請佛，為大梵天娑訶世界  主說五部瑜伽曼荼羅引入弟子儀，具三十
七，亦說四種曼荼羅，具四印。下至外金剛部，  為弟子受學心念誦，於月輪上右旋列真  言字，注心於一一字，實相理相應，周而復
始，亦通成就世間出世間悉地，不假持珠遍  數以為劑限，但證理門心不散動，住本尊瑜  伽為限。此經中微細說不成就二十種相，及  說隣近悉地多種相。

[0287b29]  瑜伽教十八會，或四千  頌或五千頌或七千頌，都成十萬頌，具五部  四種曼荼羅四印，具三十七尊，一一部具三
十七，乃至一尊成三十七，亦具四曼荼羅四  印，互相涉入，如帝釋網珠光明交映展轉無  限。修行者善達此瑜伽中大意，如遍照佛，一
一身分、一一毛孔、一一相、一一隨形好、一  一福德資糧、一一智慧資糧，住於果位，演說  瑜伽二乘不共佛法，說曼荼羅三昧耶法門
事業，量同虛空，證者如上所說，各各分劑各  不雜亂，圓證四身，所謂自性身、受用身、變化  身、等流身，是能頓作利樂一切有情、諸菩薩
聲聞緣覺及諸外道，名瑜伽金剛乘教法。

金剛頂瑜伽經十八會指歸

[0287c14]  金剛頂瑜伽指歸一卷

* * *

【經文資訊】大正藏第 18 冊 No. 0869 金剛頂經瑜伽十八會指歸  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供，陳伯勳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
