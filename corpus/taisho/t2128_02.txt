一切經音義卷第二  (田)
翻經沙門慧琳撰

[0317c05]  音大般若經從五十二盡三百一卷

大般若波羅蜜多經第五十二卷

[0317c07]  能辦  (蒲慢反韻英辦具也說文從力辡是也辡音皮免反)  。

[0317c08]  統攝  (上通棟反考聲云統領也下商葉反苞咸注論語云攝兼也鄭注禮記云代也說文持也從手聶聲也聶音尼  輒反也)  。

[0317c10]  縱任  (上將用反下壬鴆反從壬從亻也)  。

[0317c11]  蠲除  (决緣反郭璞注方言云蠲除也從益從蜀)  。

[0317c12]  虧損  (驅為反說文氣損也從亐雐聲也或作虧雐音呼)  。

[0317c13]  無邊辯  (皮免反廣雅辯慧也字書捷也說文治也從言辡聲也)  。

[0317c14]  清泠  (歷丁反說文竝從水形聲字也)  。

[0317c15]  遺燼  (夕胤反杜注左傳云火之餘木也說文燭餘也從火  [盡-((烈-列)/皿)+火]  聲也  [盡-((烈-列)/皿)+火]
音同上)  。

第五十三卷

[0317c17]  般僧伽胝  (下音知梵語大衣名也或云僧伽梨是佛所披袈裟也下從九條上至二十五條中間數有等
皆曰大衣披服之時可宣揚法教具足福田之相三衣之中最為上等也)  。

[0317c19]  甞食  (上音常說文云試味曰甞從甘尚聲也)  。

[0317c20]  歠飲  (上釧拙反說文歠飲也從  [(食/酉)*欠]  省叕聲也經文作  [口*((啜-口)/酉)]  或作啜皆俗字下邑錦反說文從酉作
[(食/酉)*欠]  酉者古文酒字也  從酉飲也今省去酉作飲古文從水作  [今/水]  )  。

[0317c22]  寤寑  (上音悟蒼頡篇云寑覺而有言曰寤覺音教說文從  [寐-未+夢]  省吾聲也下侵審反廣雅寢幽也說文寢臥也篆文從
帚從又今順俗從省略從宀侵聲也  [寐-未+夢]  音夢也)  。

[0317c24]  巧屠  (唐胡反考聲云殘殺也說文刳也從尸者省聲也)  。

[0317c25]  剖為  (上普口反蒼頡篇割析也說文剖判也從刀咅聲也咅音土口反)  。

[0318a01]  纏裹  (上直連反下古火反玉篇裹苞也說文裹亦纏也上下從衣果聲)  。

[0318a02]  髮毛  (上方  [革*(卄/(ㄇ@人)/戌)]  反顧野王云首上毛也說文從髟犮聲也髟音必姚反犮音蒲末反)  。

[0318a03]  爪齒  (上側狡反說文手足甲也象形下昌止反說文口齗骨也象口齒形止聲也齗音銀)  。

[0318a04]  筋脉  (上謹欣反周禮醫師以辛養筋說文云肉之力也從肉從竹竹者物之多筋也從力力象筋也經中從草作莇
誤也下育伯反俗字也周禮以醎養脉說文云血理之分行於體中謂之脉從血從  [脈-月]  作衇或作  [覛-見+血]  竝正體字也)  。

[0318a06]  骨髓  (綏  [此/束]  反字統云骨中脂也說文從骨從隨省聲上骨從肉)  。

[0318a07]  心肝  (白虎通云心者禮也。南方火之精也。象火色赤銳而有瓣。如未敷蓮花形。王叔和脉經云心與小膓大膓合為
府其藏神其候口故心有病則失音不能言。說文云象形字也下古安反白虎通云肝者仁也。東方木之精也。仁者好生
象木形而有葉色青。王叔和云肝與膽合為府其神魂其候目故肝實熱則目赤暗。說文從肉干聲銳音聿惠反瓣音白  慢反)  。

[0318a11]  肺腎  (上芳廢反白虎通云肺者義也西方金之精也象金色白王叔和脈經云肺與膀胱合為府其神魄其候鼻故  肺有瘡則鼻不聞香臭說文從肉
[姊-女]  聲也  [姊-女]  音肥味反下臣忍反白虎通云腎者智也北方水之精也色黑陰其形偶脈
經云腎與三焦令為府其神志其耳故腎虛則耳聾說文從肉臤聲臤音啟絃反偶音五苟反)  。

[0318a14]  脾膽  (上婢彌反白虎通云脾者信也中央土之精也象土色黃脈經云脾與胃合為府其神意其候舌故脾有熱則
舌病脣不能收說文從肉卑聲也下答敢反白虎通云膽者肝之府也主仁是以仁者有勇王叔和脈經云膽之病則精  神不守說文從肉詹聲也詹音止兼反)  。

[0318a17]  脬  [田/肉]  (上普包考聲云盛小便器尿脬也王氏脈經云脬囊受九升三合脬轉即小便不通說文膀胱水器也從肉孚
省聲也經文作胞非也下韋畏反白虎通云胃者穀之委也韻英膓胃也說文穀府也從肉象形字之也)  。

[0318a19]  [犀-牛+矢]  [犀-牛+水]  (上音始字指云糞  [犀-牛+矢]
也經從米俗字也說文從尾矢聲也下泥弔反考聲云腹中水也說文從尾從水經從尸  訛略也竝形聲字)  。

[0318a21]  涕唾  (上梯禮反考聲云泣也目出淚涕也詩傳亦云自目而出涕下土課反說文口液也從口從  [怡-台+垂]  省聲或作涶)  。

[0318a22]  涎淚  (上以仙反說文口液也下律墜反廣雅涕淚也說文淚涕也從水戾聲戾音歷弟反)  。

[0318a23]  垢汗  (上古后反下寒旦反)  。

[0318a24]  痰膿  (上噉甘反考聲云胸鬲中水病經作淡非也下奴公反潰血也)  。

[0318b01]  肪  [狦-(狂-王)+月]  (上音方下桑安反韻英云凝脂也通俗文云在腰曰肪在胃曰  [月*冊]  竝形聲字也)  。

[0318b02]  腦膜  (上乃倒反說文作腦頭中髓從肉  [甾-十+乂]  聲有作  [腮-田+(句-口+夕)]  或作  [月*(止/(止*止))]
或作腦並非也  [甾-十+乂]  音與上同下音莫字統云在皮內肉  外曰膜說文云肉間胲膜也胲音古哀反也)  。

[0318b04]  眵聹  (上跢支反韻英云目汁凝也經文作  [膗-隹+虫]  非也撿諸字書竝無此  [膗-隹+虫]  字說文云目傷眥從目從侈省聲眥音疵賜
反下寧挺反上聲文字集略云耵聹耳中垢也古今正字云從耳寧聲也)  。

[0318b06]  [(餐-食)-又+臭]  物  (昌呪反考聲云敗惡氣也說文云禽走而知其跡者犬也自者古鼻也從自從犬或從反作殠經文從死作臰
非也竝無此字)  。

[0318b08]  寶玩  (五灌反孔注尚書云玩戲弄物也說文從王從翫省聲也)  。

[0318b09]  躭著  (上答南反韻英云躭好也考聲翫也從身從躭省聲也躭音同上也)  。

[0318b10]  憺怕  (上談濫反下普百反淮南子云憺滿也怕靜也經文從水作淡泊竝非也訓義別古今正字云憺怕二字竝從  心形聲字也)  。

[0318b12]  皮穿  (昌緣反考聲云穿穴也說文通也從牙在穴中也)  。

[0318b13]  鵰鷲  (上丁遙反穆天子傳曰春山爰有白鳥青鵰執犬羊食象鹿郭璞曰今之鵰亦能食鹿也說文云鵰  [檄-木+身]  也從
鳥彫聲也下音就山海經云  [旦/卄/不]  山多鷲鳥字書從鳥就聲也  [檄-木+身]  音徒官反也)  。

[0318b15]  烏鵲  (上隖姑反說文云孝鳥也下七雀反知太歲所在也博物志曰鵲巢開門常背太歲此非才智任運自然說文  二象形字也)  。

[0318b17]  鴟梟  (上齒之反  籀  文鴟字也說文或從隹作鴟鴟  [垂*隹]  也亦鳶鳥也禮記曰前有塵埃則戴鳶鳴則風起也說文從
[前-刖+(┴*├)]  作  [(前-刖+(十-一+└))/鳥]  開元音義從千作  [千/鳥]
竝音緣下晈姚反鄭箋毛詩云惡鳴鳥也說文梟不孝鳥也從鳥頭在木上象形俗名土梟鳥  也)  。

[0318b20]  虎豹  (上呼古反爾雅甝白虎虪黑虎方言陳宋之間謂之李交江南謂李耳說文云虎者山獸之君也足似人足
故下從人象形亦形聲字甝音含儵音叔虍音呼下包教反說文云貌似虎團文花黑而小於虎從豸從包省聲也豸  音雉也)  。

[0318b23]  狐狼  (上何姑反說文云妖獸也鬼所乘而有三德其色中和小前大後死必首丘從犬從孤省聲也孤字從瓜下朗
當反說文云獸名似犬銳頭白額高前廣後從犬良聲之者也)  。

[0318c01]  或啄  (音卓說文鳥食也從口豖聲也豖音丑錄反豖字即豕字中加一畫之也)  。

[0318c02]  或攫  (歸籰反又音歸碧反亦通淮南子曰鳥竆則搏獸竆則攫蒼頡篇攫搏也說文扟也從手矍聲經文作爴音同
字書竝無爴字未詳所出也矍音王钁反搏音博扟音所巾反矍音凶籰反也)  。

[0318c04]  摣掣  (上但加反廣雅云摣取也釋名云摣叉也五指俱往叉取也或作  [(虎-儿+目)*又]  說文亦作抯從手虘聲虘音昨何反下昌
制反韻英云掣曳也釋名云掣制也制頓之使令順已也從手制聲也)  。

[0318c06]  潰爛  (  回  外反蒼頡篇潰旁决也韻英散也說文漏也從水貴聲也)  。

[0318c07]  蟲  [月*且]  (逐融反爾雅有足曰蟲無足曰豸經文作虫訛略也下七余反說文云蠅乳肉中蟲也從肉從沮省聲也經中  作蛆俗字也)  。

[0318c09]  腐肉  (扶甫反廣雅腐臭也韻英朽也敗也說文腐爛也從肉府聲也)  。

[0318c10]  骨瑣  (蘇果反廣雅云瑣連也字書連環也案言骨瑣者菩薩身骨也佛本行集經云凡夫骨節纔得相柱一夫之
力也菩薩節皆相鉤連如馬銜連瑣相似遂成就廣大那羅延力說文云瑣字從玉  [肖-月+貝]  聲也  [肖-月+貝]  音同上從小從貝經從巢  非也)  。

[0318c13]  皓白  (毫告反韻英云皓素也爾雅白也說文皓字從白從浩省聲也經從曰俗字也)  。

[0318c14]  珂貝  (可何反礦石類也次於玉也埤蒼云珂馬腦也或云潔白如雪所以用纓馬  [腐-付+隹]  也貝者螺貝也一名貝齒珠也  今取白色為喻)
。

[0318c16]  零落  (歷丁反下郎各反本從草經文從兩點下作落非之也)  。

[0318c17]  腨骨  (時耎反或作  [跳-兆+專]  前第一卷已釋訖)  。

[0318c18]  [(暴-(日/共)+夾)*(ㄗ@、)]  骨  (肯逸反經文作  [膫-(日/小)+木]  俗字正體從卪卪音節也)  。

[0318c19]  髀骨  (毘米反經作  [月*坒]  俗字非也)  。

[0318c20]  髖骨  (苦官反埤蒼髖尻也說文云髖髀上也從骨寬聲也)  。

[0318c21]  脊骨  (精亦反考聲云脊理也集訓脊膂也字書云背骨也說文作  [(人*人)/(咎-口+月)]  象形字也)  。

[0318c22]  脇骨  (香業反或作脅從三力從肉俗從三刀非之也)  。

[0318c23]  髆骨  (音博)  。

[0318c24]  頷骨  (胡感頤也也)  。

[0319a01]  頰骨  (兼業反)  。

[0319a02]  骸骨  (遐皆反)  。

[0319a03]  霜封  (風貢反韻英閉也固執也涷也)  。

[0319a04]  鴿色  (甘臘反骨青碧色也)  。

[0319a05]  碎末  (上音蘇對反考聲散也廣雅壞也韻英細破也字書作碎說文  [米*靡]  也從石從淬省  [米*靡]  音眉淬音崔對反)  。

[0319a06]  策勵  (力制反韻英云勸勉也古今正字從力厲聲之也)  。

[0319a07]  唯伺  (司字反候也)  。

[0319a08]  次音梵文  (此經有三十二梵字有與梵音輕重訛舛不同者蓋為此國文字難為敵對自通達梵漢兩國
文字兼善聲韻音方能審之耳今以雙聲疊韻反之即與梵音乖失不為切音也讀者悉之也)  。

[0319a10]  [褒-保+可]  (阿可反)  。

[0319a11]  洛  (此洛與梵音不相當應書囉字上聲兼轉舌即是也)  。

[0319a12]  跛  (波可反正是也)  。

[0319a13]  者  (天竺國梵言中邊有異中天音左輕妙為正北天音者魯質不正今取中天應書左字音則可反也)  。

[0319a14]  娜  (此字梵音有鼻聲應書曩字取上聲兼鼻音即是已上五字正是五髻文殊五字真言也)  。

[0319a15]  砢  (勒可反)  。

[0319a16]  柁  (此字與梵音疎應書娜字那可反)  。

[0319a17]  婆  (此字亦不切當應書麼字音莫可反)  。

[0319a18]  荼  (此字亦乖失應書  [奴/糸]  字音拏雅反  [奴/糸]  則為正也)  。

[0319a19]  橋穢  (此二字非是梵字上居夭反鄭注周禮云橋詐也說文妄也經文從天作矯俗字也)  。

[0319a20]  沙  (取上聲即是也)  。

[0319a21]  縛  (無可反或有加口作嚩為正也)  。

[0319a22]  [多*頁]  (多可反)  。

[0319a23]  也字  (此也字正與梵字相當也)  。

[0319a24]  瑟吒  (二合下吒以上聲呼兩字合為下聲名二合)  。

[0319b01]  迦  (居佉反)  。

[0319b02]  娑  (桑可反)  。

[0319b03]  磨  (莫可反兼有鼻音)  。

[0319b04]  伽  (強何反取此音之去聲也)  。

[0319b05]  他  (他可反)  。

[0319b06]  闍  (是遮反亦是北天邊方音旨若取中天梵音可者為慈砢反正也砢音勒可反)  。

[0319b07]  溼嚩  (上尸入反下無可反二字合為一聲)  。

[0319b08]  達  (此字與梵音乖合用馱字音唐賀反)  。

[0319b09]  捨  (與梵音正相當)  。

[0319b10]  佉  (取上聲呼即是)  。

[0319b11]  羼  (策簡反字是二合亦可書乞產二合也)  。

[0319b12]  薩  [多*頁]  (二合下音多可反二字合為一聲)  。

[0319b13]  若  (而者反梵字是二合亦可書枳孃二合孃取上聲)  。

[0319b14]  辢他  (上郎葛反二合梵音有轉舌亦可書囉他二合者之也)  。

[0319b15]  呵  (呼阿反准數處梵本竝無此呵字)  。

[0319b16]  薄  (傍莫反甚乖梵字乃是婆字去聲婆賀反或書  [波/口]  字亦通用也)  。

[0319b17]  綽  (昌約反甚乖梵音正與瑳字相當錯可反即是蹉字上聲是之也)  。

[0319b18]  [颱-台+立]  磨  (上蘇合反下磨字取上聲兼有鼻音梵音亦是二合也)  。

[0319b19]  嗑嚩  (上音合下無可反二合)  。

[0319b20]  蹉  (倉可反取上聲梵字本是二合亦可書  [多*頁]  [可*多]  娑二合之也)  。

[0319b21]  鍵  (渠產反或書健字亦得)  。

[0319b22]  搋  (傳寫錯謬不成字梵音正當侘字上聲坼賈反侘音勅伽反坼音勅革反)  。

[0319b23]  拏  (儜牙反不切應取上聲或書拏字兼鼻音是奴雅反)  。

[0319b24]  頗  (普我反正相當)  。

[0319c01]  塞迦  (下迦音薑佉反佉取上聲用)  。

[0319c02]  逸婆  (婆取上聲二合或書野婆字也)  。

[0319c03]  酌  (之藥反與梵音極乖其正梵音室者二合字也)  。

[0319c04]  吒  (摘加反今取上聲亦可書  [糸*奓]  字音摘賈反為正)  。

[0319c05]  擇  (音宅此字亦與梵音乖應書搽字取上聲宅賈反為正已下非梵字也)  。

[0319c06]  所詮  (取全反考聲云敘也明也杜注左傳云次也字書平也證也說文衡也從言全聲也)  。

[0319c07]  修治  (下音里孔注尚書云治理也爾雅云治政也說文從水台聲也又音持亦通)  。

[0319c08]  意樂  (五教反)  。

[0319c09]  [(甘/肉)*犬]  足  (伊閻反)  。

[0319c10]  厭倦  (伊爛反)  。

[0319c11]  阿練若  (梵語也亦云阿蘭若此譯為寂靜處也)  。

[0319c12]  杜多  (梵語也古曰頭陀十二種苦行具如本經所說也)  。

[0319c13]  顧戀  (力卷反公悟反)  。

第五十四卷

[0319c15]  慢  [傲-士+出]  (五告反杜注左傳云  [傲-士+出]  不敬也廣雅蕩也說文倨  [傲-士+出]  也從人  [敖-士+出]
聲倨音據敖音五高反也)  。

[0319c16]  厭慽  (青亦反何休注公羊云痛也鄭注論語云憂懼也說文憂也從心戚聲戚音同上從戊尗聲戊音于月反尗音  叔)  。

[0319c18]  藥叉  (梵語地居天眾鬼神也部屬北方毘沙門天王護眾生界善神或散諸山居止)  。

[0319c19]  健達縛  (梵語天名此譯為尋香前卷音義已具釋正梵音云巘達嚩嚩音無可反巘音魚蹇反之也)  。

[0319c20]  阿素洛  (此云非天古譯云不飲酒神也常與三十三天力爭勝負為簡別故故云非天有大神通幻力能現  大身自在無礙也)  。

[0319c22]  辯說  (上皮免反廣雅辯慧也說文從言也)  。

[0319c23]  辦  (白慢反鄭注禮云辦具也說文判也從力辡聲也辡音同上)  。

[0319c24]  忘  [(((嘹-口)-小)-日+羊)*(眉-目+又)]  (上冈方反下保冐反說文報字從  [眉-目+又]  冈字從  [眉-目]
從又  [眉-目+又]  音伏  [眉-目]  音節)  。

[0320a01]  不酬  (時周反俗字也爾雅酬報也說文作醻從酉壽聲)  。

[0320a02]  譏嫌  (上居依反廣雅譏諫也考聲云譴也  [利-禾+夾]  也說文誹也從言幾聲也下形兼反考聲云心惡也說文疑也不平於
心也從女兼聲也譴音企見反)  。

[0320a04]  常預  (羊據反埤蒼云預安也樂也)  。

第五十五第五十六  (已上兩卷無字可音)

第五十七卷

[0320a07]  斷已  (上音段下音以)  。

[0320a08]  紫縹  (茲此反說文帛青赤色也從糸此聲也下漂眇反說文云帛青白色也從糸票聲也糸音覓票音必遙反)  。

[0320a09]  經從第五十八卷已下盡第七十四卷計一十  七卷經文易不要音訓

第七十五卷

[0320a12]  問詰  (企逸反鄭注禮記云問罪也廣雅責也說文問也從言吉省聲也)  。

[0320a13]  他惡  (烏各反孔注尚書云惡醜陋也說文惡過也從心從亞經文從覀作惡者誤亞音烏嫁反也)  。

[0320a14]  決擇  (上祭悅反考聲立决斷也說文水行流也從水夬聲下持格反說文簡選也從手)  。

第七十六卷

[0320a16]  極踴  (渠億反鄭注禮記云極盡也竆也毛詩傳至也已也郭注爾雅遠也廣雅高也說文從水亟聲經從手非也
亟音矜力反下容腫反杜注左傳踴跳躍也何休注公羊上也說文作踊字書作  [起-巳+甬]  從足勇聲也)  。

[0320a18]  極擊  (經歷反桂菀珠叢云擊打也考聲攻也說文攴也從手  [擊-手]  聲  [擊-手]  音同也上攴又作文音普卜反)  。

[0320a19]  極  [火*(日/出/大/((犀-尸)-牛+十))]  (苞貌反爾雅  [日/出/八/((犀-尸)-牛+十)]  落也說文灼也從火
[日/出/八/((犀-尸)-牛+十)]  聲也  [日/出/八/((犀-尸)-牛+十)]  字從日從出從拱從  [(犀-尸)-牛+十]
[(犀-尸)-牛+十]  音滔)  。

第七十七卷

[0320a21]  曦赫  (喜猗反韻詮云赫曦日光也字書光明盛也說文氣也從日兮義聲也經從火非也或作晞亦通也)  。

[0320a22]  蔽諸  (上卑袂反廣雅蔽隱也杜注左傳蔽障也說文從草敝聲敝音毘袂反)  。

[0320a23]  憍尸迦  (上薑妖反下薑佉反梵語即天主帝釋之別號也)  。

[0320a24]  限隔  (耕額反廣雅限界也說文障也從阜鬲聲)  。

[0320b01]  如癕  (癰凶反說文作擁腫也從疒雝聲女厄反也)  。

[0320b02]  如瘡  (楚莊反俗字也玉篇從戈從倉作戧說文作創亦作刀或作  [并*(刃/一)]  古文作  [利-禾+刃]
韻詮云疽疥曰創韻英創痍也說文  傷也從也從刀倉聲之也)  。

[0320b04]  逼切  (彼棘反韻英逼迫也說文近也從辵畐聲或作偪辵音丑略反畐音披億反下切從七)  。

[0320b05]  衰朽  (率追反考聲衰弱也羸也韻英秏也微也說文草雨衣也象形字下休九反孔注尚書云朽腐也爛也古今正  字從木丂聲丂音考之也)  。

[0320b07]  有撗  (獲孟反考聲云不順理也字書云非理而來曰撗說文從木黃聲)  。

[0320b08]  有  [爿-〡+厲]  (營壁反說文云民皆疾也從疒從伇省聲)  。

[0320b09]  有癘  (列滯力大二反鄭注周禮云疫氣不和之疾也說文云惡省聲也從癘省聲也)  。

第七十八卷

[0320b11]  滋潤  (上子思反孔注尚書云滋長也蒼頡篇云液也說文益也從水茲聲也下如順反廣雅潤濕也玉篇飾也說文  水曰潤下從水  [門@壬]  聲也)
。

[0320b13]  充溢  (餘一反爾雅溢盈也)  。

[0320b14]  安撫  (孚武反鄭注周禮撫亦安也杜注左傳云存恤也說文案也從手無聲也)  。

第七十九卷　第八十卷  (竝無可音訓)

第八十一卷

[0320b17]  竊作  (七結反考聲云私取也說文云盜自中出也從穴從二十從米  [├/(咼-┌+┐)]  聲也今順俗從省去二十二十音疾
[├/(咼-┌+┐)]  音薛  也)  。

[0320b19]  解耶  (上諧介反下以遮反)  。

[0320b20]  苾蒭  (上毘逸反下測虞梵語草名也僧肇法師義苾蒭有四勝德一名淨乞食二名破煩惱三名能持戒四名能  怖魔梵文巧妙一言具含四義故存梵言也)
。

[0320b22]  苾蒭尼  (義說同上出家女之總名三例聲明此即女聲也)  。

[0320b23]  鄔波索迦  (上烏古反下薑佉反梵語也唐云近事男能發菩提心受持在家五戒等親近承事大比丘僧  因以為名)  。

[0320c01]  鄔波斯迦  (發菩提心女弟子也義解同前三類聲中前曰男聲此即女聲)  。

[0320c02]  響聲  (虛兩反考聲云響者崖谷應聲也或從音從口從向作響嚮竝同也)  。

[0320c03]  易解  (上以智反下諧介反音下非也)  。

[0320c04]  測度  (上楚力反周禮土圭測影以末地中鄭玄曰揆度也下唐洛反)  。

第八十二卷

[0320c06]  唯極  (翼誰反賈注國語云唯獨也顧野王曰唯由也語辭也)  。

[0320c07]  植眾  (承軄反方言植立也孔注尚書云置也說文戶植也從木直聲也)  。

第八十三卷  (無可音訓)

第八十四卷

[0320c10]  水陸  (流竹反韓詩云高平無水謂之陸爾雅說文亦云高平地也從阜坴聲坴音同上也)  。

從第八十五卷盡第九十八卷計一十四卷  (文易無字可音訓者)

第九十九卷

[0320c14]  仙輩  (博妹反玉篇軰也部也太玄經輩類也說文軍發車百乘為一輩正從非從車俗從北作軰)  。

[0320c15]  汝曹  (漢書云亦輩也)  。

[0320c16]  虛空  (許居反說文從虍從丘或作虛並古文丘字也虍音呼經作虗不成字也)  。

[0320c17]  掩泥  (於撿反鄭箋毛詩掩覆也字書閇也方言藏也說文作揜桂宛珠叢  [僉*殳]  也從手奄聲也)  。

第一百卷

[0320c19]  [僚-小+火]  佐  (力彫反爾雅  [僚-小+火]  官也孔注尚書同官曰僚左氏傳僚玉篇云第九品人也韻英云僚友也助也說文從人寮聲
也或從宀作  [寮-小+火]  )  。

[0320c21]  蘆葦  (上魯都反下萎爾雅葭蘆也郭景純曰蘆即葦之瘦惡者顧野王曰葦大葭也蘆之類也說文從草從皿  [虜-力]  聲  也韋亦聲也
[虜-力]  音魯都反從  [虎-儿+丁]  從  [凵@士]  [凵@士]  音苦外反)  。

[0320c23]  空隙  (鄉逆反廣雅隙裂也賈注國語云舋也說文壁際小孔也從阜從白上下從小經從巢作隟非也)  。

第一百一卷

[0320c25]  唯然  (惟癸反周禮云唯者應辭也蒼頡篇云唯恭於諾案唯即今之諾也)  。

[0321a01]  讎隙  (受流反聲類云讎仇也杜注左傳云對也集訓云惌之匹偶也說文從言雔聲也雔音上同)  。

[0321a02]  殄滅  (上亭典反孔注尚書殄絕也爾雅盡也說文從歺  [珍-王]  聲也經文從尒誤也滅字前卷已釋歺音殘  [珍-王]  音之忍反  也)
。

[0321a04]  懈怠  (上音戒下音代)  。

[0321a05]  擾亂  (上如沼反說文從手從憂聲也憂音奴高反經從憂非也下樂段反爾雅亂治也考聲煩也錯也說文從乙  [辭-辛]  聲也  [辭-辛]
音上同從爪幺  [同-(一/口)+(ㄙ/又)]  又李斯從寸作  [辭-辛+寸]  字林從攴作  [辭-辛+(敲-高)]  俗作乱古文作
[采-木+(一/(戀-心+十))]  幺音腰  [同-(一/口)+(ㄙ/又)]  音癸營反也)  。

[0321a07]  詰  [朿/貝]  (上企吉反下爭革反說文責求也問罪也從貝從策省聲經文作責變體俗字也)  。

[0321a08]  違拒  (上音韋字本單作韋說文云相背也從舛口聲也石經加辵作違舛音喘口音韋辵音丑略反拒字從手也)  。

[0321a09]  螫噉  (上舒亦反又呵各反竝通說文蟲行毒也從虫赦聲也赦音賖夜反之也)  。

[0321a10]  對治  (上都內反廣雅對當也向也說文漢文帝以言多非誠信故去言去口從士作對經從至非也丵音牀學反  下直吏反又直梨反竝通)  。

第一百二卷

[0321a13]  [仁-二+(丙/(敲-高))]  慧  (上毘綿反鄭注論語辦也聲類習也說文安也人有不便更之從人更經作便俗字也下熒桂反韻英云慧悟
也方言云明也考聲察也國語智也從心彗聲也彗音隨銳反也)  。

[0321a15]  [哭/(└@人)]  命  (桑葬反鄭注禮記  [哭/(└@人)]  失也說文亡也從哭亡聲也俗作  [〦/(口*口)/(┌/┌/一)]
非也)  。

[0321a16]  蠱道  (姑五反韻英云蠱毒媚惑人也韻詮云蠱蠱物病害人亦蠱毒也字書云蠧神也說文云腹中蟲也從蟲從皿
或作蛄或有音野道者方言不同耳蟲音逐融反蠧音都固反皿音明秉反)  。

[0321a18]  鬼魅  (上歸葦反說文云人所歸也人死為鬼從甶從人從厶厶姦也春秋傳曰凢鬼有所歸乃不為厲和之至也古  文作  [示*鬼]
鬼音弗象鬼頭也厶音私下眉祕反山海經云魅之為物人身黑首縱目考聲云魅鬼神怪也說文云老物精  也從鬼末聲也或作鬼  [示*末]  聲類作  [魅-未+勿]
皆古字也)  。

[0321a21]  [厂@((甘/肉)*犬)]  禱  (上伊琰反楚辭王逸注云厭也賈注國語合也說文厭苲也從厂厭聲也正作  [袖-由+厭]
今從省下刀老反苞咸注論  語云禱請也廣雅謝也請福於鬼神曰禱說文告事求福曰禱從示壽聲笮音責厂音罕也)  。

第一百三卷

[0321a24]  制多  (古譯或云制底或云支提皆梵語聲轉耳其實一也此譯為廟即寺宇伽藍塔廟等是也)  。

[0321b01]  窣堵波  (上蘇骨反下都古反亦梵語塔也古云蘇偷婆古譯不正也即碎身舍利塼塔也古譯或曰浮圖也)  。

[0321b02]  寶函  (遐緘反俗字相傳誤用函谷秦時關名說文正從木作椷椷篋也廣雅云篋謂之椷韻詮云盛經書器物也經  以寶為匣盛佛舍利)  。

[0321b04]  盛貯  (上音成下知呂反說文貯積也從貝宁直呂聲也)  。

[0321b05]  設利羅  (梵語也古譯訛略或云舍利即是如來碎身靈骨也)  。

第一百四卷  (無可音者)

第一百五卷

[0321b08]  兇悖  (上勗恭反爾雅兇咎也字統恐也說文惡也從人在凶下會意亦是形聲字下蒲沒反鄭注禮記悖逆也說文  亂也或作誖從心孛聲也)  。

[0321b10]  [(餐-食)-又+夭]  [(餐-食)-又+(刀/又)]  (上妖矯反考聲少死曰  [(餐-食)-又+夭]
杜注左傳云短折曰妖古今正字從歺夭聲下摸骨反孔注尚書云沒死也鄭注禮  云  [(餐-食)-又+(刀/又)]  [(餐-食)-又+冬]
也毛詩傳盡也說文從歺殳聲  [刀/又]  音同上見)  。

[0321b12]  譴罰  (上企見反廣雅云譴責也蒼頡篇呵也桂菀珠叢怒也說文讁問也從言遣聲也下煩  [革*(卄/(ㄇ@儿)/戉)]  反考聲云加罪於人
曰罰說文小罪也從刀從詈詈字上從冈石經從寸經或作罸通用也)  。

[0321b14]  聽聞  (體徑反下文同)  。

[0321b15]  補羯娑  (梵語此云垢濁種即邊鄙惡業不信因果之人或云樂作惡也)  。

[0321b16]  屠膾  (上音徒考聲云殘殺也說文云屠刳也分割牲肉曰屠從都省聲也下古外廣雅膾割也說文細切肉也從肉  會聲或作鱠用同刳音枯)  。

[0321b18]  [敲-高+魚]  獵  (上音魚聲類云捕魚也正作  [敲-高+(虎-儿+魚)]  從攴魚聲經文從水作漁水名也在漁陽非  [敲-高+魚]
獵字也下廉葉反考聲犬逐獸  也爾雅獵虐也取也今通謂畋狩為獵說文從犬巤聲也巤音同上也)  。

[0321b20]  戍達羅  (梵語也古云首陀羅或云首陀即是農夫耕墾之儔也)  。

[0321b21]  摩揭陀  (梵語中天竺國名也或云摩竭提皆聲轉也此國中有金剛座菩提樹今猶見在也)  。

[0321b22]  從第一百六卷已下至一百二十六卷計二十  一卷  (文易無可音訓者)

第一百二十七卷

[0321c01]  芬馥  (芳文反方言云芬和也考聲云香氣分布也說文從  [艸-屮]  作  [山/分]  石經從草下馮複反韓詩云馥亦芬也香氣也
[艸-屮]  音恥列反也)  。

[0321c03]  [擭-雈+帚]  拭  (上桑老反廣雅  [擭-雈+帚]  除也或從土作埽下傷力反郭璞注爾雅云清潔也說文從手式聲也或從巾作
[巾*式]  訓用同  也)  。

[0321c05]  [慢-又+心]  蓋  (軒偃反古今正字云車  [慢-又+心]  所以禦熱也張幔網於車上為  [慢-又+心]
或作忓蒼頡篇作軒從巾憲聲下哥艾  反俗字也廣雅蓋覆也說文苫也從草從盇盇音合葢字從草從大從血作葢今經文從羊從皿作盖俗字之也)  。

[0321c07]  篾戾車  (上泯彌反次  [黎-(暴-(日/共))+(恭-共)]  結反下齒耶反梵語訛也正梵音畢  [口*栗]
蹉此譯為下賤種樂垢穢業不知禮義淫祀  鬼神互相殘害也彌音邊蔑反嗟音倉何反也)  。

第一百二十八卷

[0321c10]  踰於  (庾朱反廣雅踰度也說文越也從足俞聲俞字從亼從舟從巜巜水也俞音同亼音精入反巜音古外反下於  字說文作殄從古文鳥字省)  。

[0321c12]  虵蠍  (上社遮反經文作虵俗字也說文從虫從它它音徒何它古者穴居野處相問曰無它下香謁反集訓云螫人
蟲也說文作蠆象形毒蟲也隸書作蠍從虫歇聲今經文作蝎音乃是蝤蠐非蠍也蠆音丑介反蝤音酋蠐音齊也)  。

[0321c14]  身嬰  (益盈反考聲嬰縶也韻詮遭也說文從女賏聲賏從  二貝經從二目從安非也縶音知立反賏音同上也)  。

[0321c16]  癩疾  (來大反俗字也廣雅癩傷也蒼頡篇痛也病也說文正作  [爿-〡+厲]  惡病也從  [爿-〡+厂]  厲省聲也說文賴字從負賴聲
[女*厲]  來大反賴音勒割反  [爿-〡+厂]  音女厄反也)  。

[0321c18]  腫皰  (上之勇反說文腫癕也從肉下疱貌反說文面生熱瘡也說文從皮作皰亦作皰竝同俗從面作靤)  。

[0321c19]  眩瞖  (上玄絹反賈注國語眩惑也蒼頡篇云視之不明說文云目無常主也從目玄聲下於計反郭璞云瞖奄覆也
考聲云目中瞖也說文從目殹聲也殹音一奚反)  。

[0321c21]  枯涸  (上康胡反考聲云木乾死也或從反作  [歹*占]  古字也下何各反賈注國語云涸竭也廣雅盡也說文渴也從水  固聲也)  。

[0321c23]  箱篋  (上想羊反字林箱竹器也考聲篋椷也說文笥也從竹篋聲也或從木作  [柩-久+夾]  類音兼葉反)  。

第一百二十九卷

[0321c25]  枝條  (上紙移反下定彫反竝從木)  。

[0322a01]  莖稈  (上幸耕反說文云枝主也從草巠聲也下哥  [娕*頁]  反集訓云禾稾也廣雅稻黍莖謂之稈說文禾莖也從禾旱聲  也或作  [禾*于]
經文作幹榦皆非本字)  。

[0322a03]  從第一百三十卷已下至第一百六十七卷計  三十八卷經文重疊無可音訓者

第一百六十八卷

[0322a06]  假藉  (情夜反易曰藉用白茅無咎說文祭藉薦也從草聲稓音情亦反)  。

[0322a07]  勸勵  (上匡願反廣雅勸助也考聲教也獎也說文勉也從力雚聲也雚音歡下力滯反桂菀珠叢云勵勉杜注左傳  云相勸也從力厲聲也)  。

[0322a09]  顛倒  (上丁堅反孔注尚書云  [傎*頁]  覆言反倒也廣雅  [傎*頁]  倒也馬融注論語僵仆也說文從足作蹎又從走作
[起-巳+真]  或作傎  竝通經文通作顛俗用非本字也下當老反考聲倒仆也)  。

[0322a11]  [宿-日+囚]  殖  (上相育反考聲云宿久也說文止也從宀音綿  [佰-日+囚]  聲  [佰-日+囚]
音同下時力反孔注尚書殖生也杜注左傳云長也蒼  頡篇息也或作植從木也)  。

[0322a13]  [(工*(几-(厂-一)+手))/心]  懾  (上曲拱反爾雅恐懼也說文從心  [工*丮]  聲也古文作  [工/心]  [工*丮]
音拱從工從  [舉-與]  從乙乙音隱經文因草書漸變為恐訛  也下之業反爾雅懼也字書怕也說文從心聶也經文作慴非本字聶音女獵反)  。

[0322a15]  戒蘊  (皆隘反鄭注儀禮云戒驚也考聲備也字書謹慎也說文從拜持戈戒不虞也下威殞反方言蘊積也馬注論  語包藏也說文從草縕聲也)  。

第一百七十第一百七十一  (上二卷無可音訓者)

第一百七十二卷

[0322a19]  齊何  (上寂細反字書限也考聲分段也假借用也)  。

[0322a20]  不懱  (眠結反說文輕  [仁-二+易]  也從心蔑聲經中單作蔑誤也非本字蔑音同上  [仁-二+易]  音易)  。

[0322a21]  經從第一百七十三已下至第一百八十卷計  八卷  (並無可音訓者)

第一百八十一卷

[0322a24]  不減  (耕斬反考聲云損之令小日減說文減損也從水咸聲也從冫作減非也冫音氷也)  。

[0322a25]  胞胎  (上補交反古文作包象形字也為是胎衣蔡邕石經加肉作胞說文云兒生衣也孔注尚書云裹也莊子云胞
者腹肉衣也俗音普包反非也下他來反廣雅婦人孕二月為胎說文云婦孕二月也蒼頡篇云女人懷妊未生曰胎從  肉台聲也裹音果)  。

[0322b03]  匱正法  (上狂位反匱匣也從匚貴聲或作櫃經云匱法匱者慳法法入身心祕之不說慳惜聖教不肯流傳
藏而祕之猶如匱匣名為匱法佛說此人其罪甚重寧造無間不作匱法)  。

[0322b05]  稍微  (上霜教反韻詮云漸漸也少也廣雅云稍稍小也侵削令小也說文云出物其漸也從禾肖聲也下尾非反左  氏傳微無也字書微細也說文云隱行也從彳
[(肆-聿+殳)-ㄙ+几]  聲也彳音丑尺反  [(肆-聿+殳)-ㄙ+几]  音同上經從山從歹作微俗字訛也)  。

[0322b07]  險惡  (上香撿反杜預注左傳險亦惡也賈注國語危也說文云險阻難也從阜僉聲也下烏各反說文不善也從亞  從西非也)  。

[0322b09]  三災  (宰來反說文云天火曰災古文作巛亦作  [木*火]  古字也三灾有二種大小各別皆在減劫小三灾者飢饉疫病刀
兵大三灾者火風水灾竝在劫末亦名劫灾)  。

[0322b11]  循環  (隨倫反三蒼云循遍也爾雅從也善也說文行也從彳盾聲也盾音順下音還鄭注周禮云環旋也何注公羊  云統也說文從玉睘聲也)  。

[0322b13]  虛羸  (力追反說文瘦也弱也從羊  [嬴-女]  聲也  [嬴-女]  音同上也)  。

[0322b14]  猥雜  (上烏每反廣雅猥也考聲云不正而濫曰猥字書云猥穢也蒼頡篇云猥雜也說文眾犬吠也從犬畏聲也下
才合反字書雜和也考聲參也說文五釆相合也從衣集聲也案雜字正體從衣從集隷書取便移木於衣下作雜又因  草書變衣為立遂相傳作雜失之遠矣)  。

[0322b17]  [病-丙+(雍-〦+一)]  疽  (上億恭反莊子曰瘭疽疥癕司馬彪注云浮熱為瘭不通為  [病-丙+(雍-〦)]
說文腫也從疒雍也或作癰下七余反說文  云久癕為疽從疒且聲且音子余反且說文從月二從一經從且訛略之也)  。

[0322b19]  疥  [病-丙+(雍-〦+一)]  (上音介考聲疥瘡或作蚧說文疥瘙也廣雅瘙瘡也)  。

[0322b20]  風狂  (上音封楊承慶字統序云蟲因風生故風字有虫說文風動蟲生故蟲八日而化從虫凡聲也下衢王反顧野
王曰狂者愚騃驚悸也孔注論語云狂妄觝觸人也失本心也說文作  [狂-王+(山/王)]  [狂-王+(山/王)]  狾也狾狂犬也從犬  [山/王]
聲也騃音崖解反悸  音葵季反  [狂-王+(山/王)]  [山/圭]  竝音逵王反狾音制也)  。

[0322b23]  癲癎  (上丁堅反廣雅癲狂也聲類大風疾說文又作瘨下限姦反聲類小兒病也說文云癎風病也從  [爿-〡+厂]  間聲也姦  音間也)  。

[0322c01]  [癃-(阿-可)]  殘  (上力中反許叔重注淮南子云癃癘也蒼頡篇云固疾也說文病風結也從隆省下藏安反也)  。

[0322c02]  背僂  (力矩反考聲云傴僂俯身也廣雅曲脊也說文尫也從縷省聲也尫音紆王反也)  。

[0322c03]  矬陋  (上坐和反廣雅矬短也下盧豆反王逸注楚辭云陋小也爾雅鄙也孝聲云陋醜惡也說文陿也從阜  [└@丙]  聲也  [└@丙]
音同上也)  。

[0322c05]  攣  [辟/止]  (上力傳反考聲云手足屈弱病也下并亦反顧野王曰足枯不能行也或作癖說文攣從手  [辟/止]  從止竝形聲字
或從足之也)  。

[0322c07]  枯顇  (上苦吾反下情遂反字書云枯顇瘦惡貌或作悴)  。

[0322c08]  頑嚚  (上五關反廣雅云頑鈍也說文摑頭也從頁元聲也下語斤反左氏傳曰心不則德義之經曰頑口不道忠  信之言曰嚚蒼頡篇云嚚惡也說文從
[器-犬]  臣聲也  [木*圂]  音胡本反  [器-犬]  音滓立反也)  。

[0322c10]  誹謗  (上非味反下補浪反大戴禮云立誹謗之木設諫諍之鼓應邵注漢書云橋樑邊板所以書政治之  [億-音+(天*天)]  失也杜
注左傳云謗詛也以言呪詛人也說文二字互相訓謗毀也言皆形聲字也)  。

[0322c12]  自陷  (咸監反王逸注楚辭云陷沒也說文隨也從  [阜-十]  臽聲也臽陷坈阱也從人在臼中經從爪非也  [阜-十]  音負臼音舊
象形字也)  。

[0322c14]  沈溺  (上池林反顧野王曰沈沒也說文從水冘聲也冘音淫下泥歷反禮記孔子曰君子溺于口小人溺于水說文  云沒水中正從人作  [仁-二+水]
今通作溺水溺說文水名也書曰道弱水西流至合  [黎-(暴-(日/共))+(恭-共)]  )  。

[0322c16]  蝸蠃  (上寡華反郭璞注爾雅云蝸牛也說文云蠃也桂苑珠叢云水生殼蟲也下魯和反爾雅  [怡-台+付]  蠃螔蝓蝓此類
非一嬴即蝸牛之大者出海中說文從虫  [嬴-女]  聲經作螺俗字非正也)  。

[0322c18]  爛糞  (分問反說文棄除也從  [┴/(卄*├)/┬]  從廾廾音拱華音般箕屬也象形似米而非米者糞也手推  [┴/(卄*├)/┬]
除棄之會意字也或  作  [弁/土]  皆正也經文從黑或從異竝俗字非正也推音他雷反也)  。

[0322c20]  形貌  (茅豹反古字也說文作皃象人面或從頁作  [(采-木+(豕-一))*頁]  從貌省也)  。

[0322c21]  摜習  (古患反說文或從辵作貫竝云習也爾雅亦同從手貫聲或作串古字也經文從心作慣非也竝無此字也)  。

[0322c22]  從第一百八十二卷已下至第二百九十卷計  一百九卷  (文字並易無可音訓者)

第二百九十一卷

[0323a01]  甘  [這-言+蔗]  (之夜反字書蔗藷也)  。

[0323a02]  劬勞  (具愚反詩傳云劬勞病也鄭注禮記劬亦勞也)  。

[0323a03]  從第二百九十二已下至第二百九十九  並無可音訓者八卷

第三百卷

[0323a06]  涉壙  (上時葉反韓詩涉渡也漢書歷也說文云徒行涉水從步從林會意字今省為涉也下苦謗反毛詩傳曰壙空  也廣雅大也  [孝-子+丁]
聲壙垠原野遠貌也或作曠亦作懭亦通)  。

[0323a08]  放牧  (莫卜反顧野王云牧者畜養之總名也說文養牛馬人也從牛支聲也)  。

[0323a09]  懷孕  (上胡乖反孔注論語懷安也說文念思也從心襄聲也或從女作  [女*褱]  下翼證反鄭注禮記云妊子也廣雅懷  [仁-二+身]
也說文  [〦/(罩-卓+木)]  子也從子聲也古文作  [月*黽]  )  。

第三百一卷  (無可音訓)

一切經音義卷第二

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
