阿毘達磨發智論卷第十七
尊者迦多衍尼子造

三藏法師玄奘奉　詔譯

定蘊第七中得納息第一

五得四起支　　味入生無量  
斷結受果處　　此章願具說

[1008a09]  諸得過去法。彼得過去耶。答彼得。或過去。或  未來。或現在。設得過去。彼得過去法耶。答彼  法。或過去。或未來。或現在。或無為。諸得未
來法。彼得未來耶。答彼得。或未來。或過去。  或現在。設得未來。彼得未來法耶。答彼法。或  未來。或過去。或現在。或無為。諸得現在法。
彼得現在耶。答彼得。或現在。或過去。或未  來。設得現在。彼得現在法耶。答彼法。或現  在。或過去。或未來。或無為。諸得善法。彼得
善耶。答如是。設得善。彼得善法耶。答如是。  諸得不善法。彼得不善耶。答如是。設得不善。  彼得不善法耶。答如是。諸得無記法。彼得
無記耶。答如是。設得無記。彼得無記法耶。答  如是。諸得欲界法。彼得欲界耶。答如是。設得  欲界。彼得欲界法耶。答彼法。或欲界。或不
繫。諸得色界法。彼得色界耶。答如是。設得色  界。彼得色界法耶。答彼法。或色界。或不  繫。諸得無色界法。彼得無色界耶。答如是。設
得無色界。彼得無色界法耶。答彼法。或無色  界。或不繫。諸得學法。彼得學耶。答如是。設  得學。彼得學法耶。答彼法。或學。或非學非無
學。諸得無學法。彼得無學耶。答如是。設得無  學。彼得無學法耶。答彼法。或無學。或非學非  無學。諸得非學非無學法。彼得非學非無學
耶。答彼得。或非學非無學。或學。或無學。設  得非學非無學。彼得非學非無學法耶。答如  是。諸得見所斷法。彼得見所斷耶。答如是。設
得見所斷。彼得見所斷法耶。答如是。諸得修  所斷法。彼得修所斷耶。答如是。設得修所  斷。彼得修所斷法耶。答彼法。或修所斷。或不
斷。諸得不斷法。彼得不斷耶。答彼得。或不  斷。或修所斷。設得不斷。彼得不斷法耶。答如  是。

[1008b13]  諸法善無色起。彼法善心俱耶。答諸法善無  色起。彼法。或善心俱。或不善心俱。或無記心  俱。云何善心俱。答諸法彼心相應。彼心俱有
善無色。云何不善心俱。答如不善心。若退若  生。善法得起。云何無記心俱。答如無記心。若  退若生。善法得起。設法善心俱起。彼法善無
色耶。答諸法善心俱起。彼法。或善無色。或無  記無色。云何善無色。答諸法彼心相應。彼心  俱有善無色。云何無記無色。答如善心勝進。
無記法得起。及住善心。無記諸根長養。大種  增益。彼法得生老住無常。諸法不善無色  起。彼法不善心俱耶。答諸法不善無色起。彼
法。或不善心俱。或無記心俱。云何不善心俱。  答諸法彼心相應。彼心俱有不善無色。云何  無記心俱。答如無記心。若退若生。不善法得
起。設法不善心俱起。彼法不善無色耶。答  諸法不善心俱起。彼法。或不善無色。或善無  色。或無記無色。云何不善無色。答諸法彼心
相應。彼心俱有不善無色。云何善無色。答如  不善心。若退若生。善法得起。云何無記無色。  答如不善心。若退若生。無記法得起。及住不
善心。無記諸根長養。大種增益。彼法得生老  住無常。諸法無記無色起。彼法無記心俱耶。  答諸法無記無色起。彼法。或無記心俱。或善
心俱。或不善心俱。云何無記心俱。答諸法彼  心相應。彼心俱有無記無色。云何善心俱。答  如善心勝進。無記法得起。及住善心。無記諸
根長養。大種增益。彼法得生老住無常。云何  不善心俱。答如不善心。若退若生無記法得  起。及住不善心無記。諸根長養。大種增益。彼
法得生老住無常。設法無記心俱起。彼法無  記無色耶。答諸法無記心俱起。彼法。或無記  無色。或善無色。或不善無色。云何無記無色。
答諸法彼心相應。彼心俱有無記無色。云何  善無色。答如無記心。若退若生。善法得起。云  何不善無色。答如無記心。若退若生。不善法
得起。諸法欲界無色起。彼法欲界心俱耶。答  諸法欲界無色起。彼法。或欲界心俱。或色界  心俱。或無色界心俱。或不繫心俱。云何欲界
心俱。答諸法彼心相應。彼心俱有欲界無色。  云何色界心俱。答如色界心。若生若勝進。欲  界法得起。及住色界心。欲界諸根長養。大種
增益。彼法得生老住無常。云何無色界心俱。  答如住無色界心。欲界諸根長養。大種增益。  彼法得生老住無常。云何不繫心俱。答如不
繫心勝進。欲界法得起。及住不繫心。欲界諸  根長養。大種增益。彼法得生老住無常。設法  欲界心俱。起彼法欲界無色耶。答諸法欲界
心俱起。彼法。或欲界無色。或色界無色。或無  色界無色。或不繫無色。云何欲界無色。答諸  法彼心相應。彼心俱有欲界無色。云何色
界無色。答如欲界心。若退若生。色界法得起。  云何無色界無色。答如欲界心。若退若生。無  色界法得起。云何不繫無色。答如欲界心退。
不繫法得起。諸法色界無色起。彼法色界心  俱耶。答諸法色界無色起。彼法。或色界心俱。  或欲界心俱。或無色界心俱。或不繫心俱。
云何色界心俱。答諸法彼心相應。彼心俱有  色界無色。云何欲界心俱。答如欲界心。若退  若生。色界法得起。云何無色界心俱。答如住
無色界心色界。諸根長養。大種增益。彼法得  生老住無常。云何不繫心俱。答如不繫心勝  進。色界法得起。及住不繫心。色界諸根長養。
大種增益。彼法得生老住無常。設法色界心  俱起。彼法色界無色耶。答諸法色界心俱起。  彼法。或色界無色。或欲界無色。或無色界無
色。或不繫無色。云何色界無色。答諸法彼心  相應。彼心俱有色界無色。云何欲界無色。答  如色界心。若生若勝進。欲界法得起。及住色
界心。欲界諸根長養。大種增益。彼法得生老  住無常。云何無色界無色。答如色界心。若退  若生。無色界法得起。云何不繫無色。答如色
界心。若退若勝進。不繫法得起。諸法無色界  無色起。彼法無色界心俱耶。答諸法無色界  無色起。彼法。或無色界心俱。或欲界心俱。
或色界心俱。或不繫心俱。云何無色界心俱。  答諸法彼心相應。彼心俱有無色界無色。云  何欲界心俱。答如欲界心。若退若生。無色界
法得起。云何色界心俱。答如色界心。若退若  生。無色界法得起。云何不繫心俱。答如不繫  心勝進。無色界法得起。設法無色界心俱起。
彼法無色界無色耶。答諸法無色界心俱起。  彼法。或無色界無色。或欲界無色。或色界無  色。或不繫無色。云何無色界無色。答諸法彼
心相應。彼心俱有無色界無色。云何欲界無  色。答如住無色界心。欲界諸根長養。大種增  益。彼法得生老住無常。云何色界無色。答如
住無色界心。色界諸根長養。大種增益。彼法  得生老住無常。云何不繫無色。答如無色界  心。若退若勝進。不繫法得起。

[1009b16]  諸法學無色起。彼法學心俱耶。答諸法學無  色起。彼法。或學心俱。或非學非無學心俱。云  何學心俱。答諸法彼心相應。彼心俱有學無
色。云何非學非無學心俱。答如非學非無學  心。若退若勝進。學法得起。設法學心俱起。彼  法學無色耶。答諸法學心俱起。彼法。或學無
色。或非學非無學無色。云何學無色。答諸法  彼心相應。彼心俱有學無色。云何非學非無  學無色。答如學心勝進。非學非無學法得起。
及住學心。非學非無學諸根長養。大種增益。  彼法得生老住無常。諸法無學無色起。彼法  無學心俱耶。答諸法無學無色起。彼法或無
學心俱。或非學非無學心俱。云何無學心俱。  答諸法彼心相應。彼心俱有無學無色。云何  非學非無學心俱。答如非學非無學心。若退
若勝進。無學法得起。設法無學心俱起。彼法  無學無色耶。答諸法無學心俱起。彼法。或無  學無色。或非學非無學無色。云何無學無色。
答諸法彼心相應。彼心俱有無學無色。云何  非學非無學無色。答如無學心勝進。非學非  無學法得起。及住無學心。非學非無學諸根
長養。大種增益。彼法得生老住無常。諸法非  學非無學無色起。彼法非學非無學心俱耶。  答諸法非學非無學無色起。彼法。或非學非
無學心俱。或學心俱。或無學心俱。云何非學  非無學心俱。答諸法彼心相應。彼心俱有非  學非無學無色。云何學心俱。答如學心勝進。
非學非無學法得起。及住學心。非學非無學  諸根長養。大種增益。彼法得生老住無常。云  何無學心俱。答如無學心勝進。非學非無學
法得起。及住無學心。非學非無學諸根長養。  大種增益。彼法得生老住無常。設法非學非  無學心俱起。彼法非學非無學無色耶。答諸
法非學非無學心俱起。彼法。或非學非無學  無色。或學無色。或無學無色。云何非學非無  學無色。答諸法彼心相應。彼心俱有非學非
無學無色。云何學無色。答如非學非無學心。  若退若勝進。學法得起。云何無學無色。答如  非學非無學心。若退若勝進。無學法得起。

[1009c26]  諸法見斷無色起。彼法見斷心俱耶。答諸  法見斷無色起。彼法。或見斷心俱。或修  斷心俱。云何見斷心俱。答諸法彼心相應。
彼心俱有見斷無色。云何修斷心俱。答如  修斷心。若退若生。見斷法得起。設法見  斷心俱起。彼法見斷無色耶。答諸法見斷
心俱起。彼法。或見斷無色。或修斷無色。云  何見斷無色。答諸法彼心相應。彼心俱有見  斷無色。云何修斷無色。答如見斷心。若
退若生。修斷法得起。及住見斷心。修斷  諸根長養。大種增益。彼法得生老住無常。諸  法修斷無色起。彼法修斷心俱耶。答諸法
修斷無色起。彼法。或修斷心俱。或見斷  心俱。或不斷心俱。云何修斷心俱。答諸法  彼心相應。彼心俱有修斷無色。云何見斷
心俱。答如見斷心。若退若生。修斷法得起。  及住見斷心。修斷諸根長養。大種增益。彼  法得生老住無常。云何不斷心俱。答如不斷
心勝進。修斷法得起。及住不斷心。修斷諸  根長養。大種增益。彼法得生老住無常。設法  修斷心俱起。彼法修斷無色耶。答諸法修
斷心俱起。彼法或修斷無色。或見斷無  色。或不斷無色。云何修斷無色。答諸法彼  心相應。彼心俱有修斷無色。云何見斷無
色。答如修斷心。若退若生。見斷法得起。云  何不斷無色。答如修斷心。若退若勝進。不  斷法得起。諸法不斷無色起。彼法不斷心俱
耶。答諸法不斷無色起。彼法。或不斷心俱。或  修斷心俱。云何不斷心俱。答諸法彼心相  應。彼心俱有不斷無色。云何修斷心俱。答
如修斷心。若退若勝進。不斷法得起。設法  不斷心俱起。彼法不斷無色耶。答諸法不斷  心俱起。彼法。或不斷無色。或修斷無色。云
何不斷無色。答諸法彼心相應。彼心俱有不  斷無色。云何修斷無色。答如不斷心勝進。  修斷法得起。及住不斷心。修斷諸根長養。  大種增益。彼法得生老住無常。

[1010b05]  一切初靜慮。皆有五支耶。答不染污有五。染  污無五。無何等。答無離生喜樂。一切第二靜  慮。皆有四支耶。答不染污有四。染污無四。無
何等。答無內等淨。一切第三靜慮。皆有五支  耶。答不染污有五。染污無五。無何等。答無正  念正知。一切第四靜慮。皆有四支耶。答不染
污有四。染污無四。無何等。答無捨念清淨。

[1010b12]  味相應初靜慮。入當言味耶。出當言味耶。答  於能味。當言入。於所味。當言出。乃至味相應  非想非非想處。入當言味耶。出當言味耶。答
於能味。當言入。於所味。當言出。諸味相應初  靜慮。皆有覆無記耶。設有覆無記初靜慮。皆  味相應耶。答諸味相應初靜慮。皆有覆無記。
有有覆無記初靜慮。非味相應。謂除愛餘煩  惱現前。乃至諸味相應非想非非想處。皆有  覆無記耶。設有覆無記非想非非想處。皆味
相應耶。答諸味相應非想非非想處。皆有覆  無記。有有覆無記非想非非想處。非味相  應。謂除愛餘煩惱現前。頗有不入初靜慮入
第二靜慮耶。答入。乃至頗有不入無所有處  入非想非非想處耶。答入。頗有不入初靜慮  生梵世耶。答生。乃至頗有不入非想非非想
處生非想非非想處耶。答生。若得初靜慮。非  第二靜慮。彼命終生何處。答或梵世。或極光  淨。或遍淨。或廣果。或空無邊處。或識無邊
處。或無所有處。或非想非非想處。或無處  所。乃至若得無所有處非想非非想處。彼命  終生何處。答或無所有處。或非想非非想處。  或無處所。

[1010c05]  思惟何等入慈定。答與有情樂。思惟何等入  悲定。答拔有情苦。思惟何等入喜定。答慶  諸有情。思惟何等入捨定。答於有情捨慈。斷
何繫結。答無。悲喜捨。斷何繫結。答無。淨初  靜慮。斷何繫結。答無。乃至淨非想非非想處。  斷何繫結。答無。初第二第三解脫。斷何繫結。
答無。空無邊處解脫。斷何繫結。答或空無邊  處。或識無邊處。或無所有處。或非想非非想  處。或無。識無邊處解脫。斷何繫結。答或識無
邊處。或無所有處。或非想非非想處。或無。無  所有處解脫。斷何繫結。答或無所有處。或非  想非非想處。或無。非想非非想處解脫。滅受
想解脫。斷何繫結。答無。初勝處。斷何繫結。  答無。乃至第八勝處。斷何繫結。答無。初遍  處。斷何繫結。答無。乃至第十遍處。斷何繫
結。答無。法智。斷何繫結。答或欲界。或色界。  或無色界。或無類智。斷何繫結。答或色界。或  無色界。或無。他心智。斷何繫結。答無世俗
智。斷何繫結。答或欲界。或色界。或無色界或  無。如世俗智。苦集滅道智空無願無相三摩  地亦爾。

[1010c26]  慈異熟何處受。答或梵世。或極光淨。或遍淨。  或廣果。或無處所。如慈悲捨亦爾。喜異熟何  處受。答或梵世。或極光淨。或無處所。淨初靜
慮異熟何處受。答或梵世。或無處所。淨第二  靜慮異熟何處受。答或極光淨。或無處所。淨  第三靜慮異熟何處受。答或遍淨。或無處所。
淨第四靜慮異熟何處受。答或廣果。或無處  所。淨空無邊處異熟何處受。答或空無邊處。  或無處所。淨識無邊處異熟何處受。答或識
無邊處。或無處所。淨無所有處異熟何處受。  答或無所有處。或無處所。淨非想非非想處  異熟何處受。答或非想非非想處。或無處所。
初第二解脫異熟何處受。答或梵世。或極光  淨。或無處所。淨解脫異熟何處受。答或廣果。  或無處所。空無邊處解脫。乃至非想非非想
處解脫異熟何處受。答或自地。或無處所。滅  受想解脫異熟何處受。答或非想非非想處。  或無處所。初四勝處異熟何處受。答或梵世。
或極光淨。或無處所。後四勝處異熟何處受。  答或廣果。或無處所。如後四勝處。前八遍處  亦爾。後二遍處異熟何處受。答或自地。或無
處所。他心智異熟何處受。答或梵世。或極光  淨。或遍淨。或廣果。或無處所。世俗智異熟何  處受。答或欲界。或色界。或無色界。或無處所。

定蘊第七中緣納息第二

八味淨無漏　　成不成得捨  
退修初入緣　　此章願具說

[1011a24]  有八定。謂四靜慮。四無色。有三定。謂味  相應淨無漏。此中前七。各具三種。第八唯二。  謂除無漏。頗有成就味相應初靜慮非淨無
漏耶。答有。謂欲界愛未盡。頗有成就淨初靜  慮非味相應無漏耶。答有。謂異生生欲界梵  世。梵世愛盡。頗有成就無漏初靜慮非味相
應淨耶。答有。謂聖者生梵世上。頗有成就味  相應淨初靜慮非無漏耶。答有。謂異生生欲  界。欲界愛盡。梵世愛未盡。及生梵世。梵世愛
未盡。頗有成就味相應無漏初靜慮非淨耶。  答無。頗有成就淨無漏初靜慮非味相應耶。  答有。謂聖者生欲界梵世。梵世愛盡。頗有成
就味相應淨無漏初靜慮耶。答有。謂聖者生  欲界。欲界愛盡。梵世愛未盡。及生梵世。梵世  愛未盡。

[1011b10]  頗有不成就味相應初靜慮非淨無漏耶。答  有。謂聖者生欲界梵世。梵世愛盡。頗有不成  就淨初靜慮非味相應無漏耶。答無。頗有不
成就無漏初靜慮非味相應淨耶。答有。謂異  生生欲界。欲界愛盡。梵世愛未盡。及生梵世。  梵世愛未盡。頗有不成就味相應淨初靜慮
非無漏耶。答有。謂聖者生梵世上。頗有不成  就味相應無漏初靜慮非淨耶。答有。謂異生  生欲界梵世。梵世愛盡。頗有不成就淨無漏
初靜慮非味相應耶。答有。謂欲界愛未盡。頗  有不成就味相應淨無漏初靜慮耶。答有。謂  異生生梵世上。

[1011b22]  頗有得味相應初靜慮非淨無漏耶。答有。謂  從梵世愛盡退時。及梵世上沒。生欲界時。  頗有得淨初靜慮非味相應無漏耶。答有。謂
異生欲界愛盡時。頗有得無漏初靜慮非味  相應淨耶。答有。謂依靜慮靜慮中間。入正性  離生。及得阿羅漢果時。頗有得味相應淨初
靜慮非無漏耶。答有。謂梵世上沒。生梵世時。  頗有得味相應無漏初靜慮非淨耶。答無。頗  有得淨無漏初靜慮非味相應耶。答有。謂聖
者欲界愛盡時。頗有得味相應淨無漏初靜  慮耶。答無。

[1011c04]  頗有捨味相應初靜慮非淨無漏耶。答有。謂  梵世愛盡時。頗有捨淨初靜慮非味相應無  漏耶。答有。謂異生從欲界愛盡退時。及欲界
梵世沒。生梵世上時。并梵世沒。生欲界時。頗  有捨淨無漏初靜慮非味相應耶。答有。謂聖  者從欲界愛盡退時。頗有餘捨耶。答無。

[1011c10]  頗有退味相應初靜慮非淨無漏耶。答無。頗  有退淨初靜慮非味相應無漏耶。答有。謂異  生從欲界愛盡退時。頗有退淨無漏初靜慮
非味相應耶。答有。謂聖者。從欲界愛盡退時。  頗有餘退耶。答無。如說初靜慮。乃至無所有  處說亦如是。

[1011c16]  若修淨初靜慮。彼亦修無漏耶。設修無漏初  靜慮。彼亦修淨耶。答應作四句。有修淨初靜  慮非無漏。謂已得淨初靜慮。現在前。若未得
淨初靜慮現在前。而不修無漏。若未得非初  靜慮世俗智現在前。而修淨初靜慮非無漏。  有修無漏初靜慮非淨。謂已得無漏初靜慮
現在前。若未得無漏初靜慮現在前。而不修  淨。若未得非初靜慮世俗智。及未得非初靜  慮無漏智彼現在前。而修無漏初靜慮非淨。
有修淨初靜慮亦無漏。謂未得淨初靜慮現  在前。而修無漏。若未得無漏初靜慮現在前  而修淨。若未得非初靜慮世俗智無漏智。彼
現在前。而修淨初靜慮及無漏。有不修淨初  靜慮亦非無漏。謂已得非初靜慮世俗智無  漏智現在前。若未得非初靜慮世俗智無漏
智。彼現在前。而不修淨初靜慮及無漏。若一  切染污心。無記心。現在前。若住無想定滅盡  定。生無想天。如說初靜慮。第二第三靜慮說。
亦如是。若修淨第四靜慮。彼亦修無漏耶。設  修無漏第四靜慮。彼亦修淨耶。答應作四句。  有修淨第四靜慮非無漏。謂已得淨第四靜慮
現在前。若未得淨第四靜慮現在前。而不修  無漏。有修無漏第四靜慮非淨。謂已得無漏  第四靜慮現在前。若未得無漏第四靜慮現
在前。而不修淨。若未得非第四靜慮世俗智。  及未得非第四靜慮無漏智。彼現在前。而修  無漏第四靜慮非淨。有修淨第四靜慮亦無
漏。謂未得淨第四靜慮現在前。而修無漏。若  未得無漏第四靜慮現在前而修淨。若未得  非第四靜慮無漏智現在前。而修淨第四靜
慮及無漏。有不修淨第四靜慮亦非無漏。謂  已得非第四靜慮世俗智無漏智現在前。若  未得非第四靜慮世俗智無漏智。彼現在前。
而不修淨第四靜慮及無漏。若一切染污心  無記心現在前。若住無想定滅盡定。生無想  天。如說第四靜慮。乃至無所有處說亦如是。

[1012a23]  若最初入無漏初靜慮。爾時所得諸餘未來  無漏心心所法。彼一切當言有尋有伺耶。答  彼或有尋有伺。或無尋唯伺。或無尋無伺。若
最初入無漏第二靜慮。爾時所得諸餘未來  無漏心心所法。彼一切當言喜根相應耶。答  彼或樂根相應。或喜根相應。或捨根相應。若
最初入無漏第三靜慮。爾時所得諸餘未來  無漏心心所法。彼一切當言樂根相應耶。答  彼或樂根相應。或喜根相應。或捨根相應。若
最初。入無漏第四靜慮。爾時所得諸餘未來  無漏心心所法。彼一切當言捨根相應耶。答  彼或樂根相應。或喜根相應。或捨根相應。若
最初入無漏空無邊處。爾時所得諸餘未來  無漏心心所法。彼一切當言空無邊處攝耶。  答彼或空無邊處攝。或識無邊處攝或無所
有處攝。若最初入無漏識無邊處。爾時所得  諸餘未來無漏心心所法。彼一切當言識無  邊處攝耶。答彼或空無邊處攝。或識無邊
處攝。或無所有處攝。若最初入無漏無所有  處。

[1012b14]  爾時所得諸餘未來無漏心心所法。彼一切  當言無所有處攝耶。答彼或空無邊處攝。或  識無邊處攝。或無所有處攝。

[1012b17]  味相應初靜慮。與味相應初靜慮等。為幾緣。  答與自地味相應。為因等無間所緣增上。與  自地淨。為等無間所緣增上。與自地無漏。及
淨無漏上三靜慮。為所緣增上。與餘為一增  上。淨初靜慮。與淨初靜慮等。為幾緣。答與自  地淨。為因等無間所緣增上。與自地無漏味
相應。及淨無漏第二第三靜慮。為等無間所  緣增上。與淨無漏第四靜慮。為所緣增上。與  餘為一增上。無漏初靜慮。與無漏初靜慮等。
為幾緣。答與自地無漏。及無漏第二第三靜  慮為因。等無間所緣增上。與自地淨。及淨第  二第三靜慮。為等無間所緣增上。與淨第四
靜慮。及淨無色。為所緣增上。與無漏第四靜  慮。及無漏無色。為因所緣增上。與餘為一增  上。味相應第二靜慮。與味相應第二靜慮等。
為幾緣。答與自地味相應為因。等無間所緣  增上。與淨初二靜慮。為等無間所緣增上。與  一切無漏靜慮。及淨第三第四靜慮。為所緣
增上。與餘為一增上。淨第二靜慮。與淨第二  靜慮等。為幾緣。答與自地淨為因。等無間所  緣增上。與一切無漏靜慮。及淨初第三第四
靜慮。并自地味相應。為等無間所緣增上。與  餘為一增上。無漏第二靜慮。與無漏第二靜  慮等。為幾緣。答與一切無漏靜慮為因。等無
間所緣增上。與一切淨靜慮。為等無間所緣  增上。與淨無色。為所緣增上。與無漏無色為  因。所緣增上與餘為一增上。味相應第三靜
慮。與味相應第三靜慮等。為幾緣。答與自地  味相應為因。等無間所緣增上。與淨第二第  三靜慮。為等無間所緣增上。與一切無漏靜
慮。及淨初第四靜慮。為所緣增上。與餘為一  增上。淨第三靜慮。與淨第三靜慮等。為幾緣。  答與自地淨為因。等無間所緣增上。與一切
無漏靜慮。及淨初第二第四靜慮。并自地味  相應。為等無間所緣增上。與淨無漏空無邊  處。為等無間增上。與餘為一增上。無漏第三
靜慮。與無漏第三靜慮等。為幾緣。答與無漏  四靜慮空無邊處為因。等無間所緣增上。與  淨四靜慮空無邊處。為等無間所緣增上。與
淨上三無色。為所緣增上。與無漏上二無色  為因。所緣增上。與餘為一增上。味相應第四  靜慮。與味相應第四靜慮等。為幾緣。答與自
地味相應為因。等無間所緣增上。與淨第三  第四靜慮。為等無間所緣增上。與無漏四靜  慮。及淨初第二靜慮。為所緣增上。與餘為一
增上。淨第四靜慮。與淨第四靜慮等。為幾緣。  答與自地淨為因。等無間所緣增上。與無漏  上三靜慮。及淨第二第三靜慮。并自地味相
應。為等無間所緣增上。與淨無漏初二無色。  為等無間增上。與淨無漏初靜慮。為所緣增  上。與餘為一增上。無漏第四靜慮。與無漏第
四靜慮等。為幾緣。答與無漏上三靜慮下二  無色為因。等無間所緣增上。與淨上三靜慮  初二無色。為等無間所緣增上。與淨初靜慮
後二無色。為所緣增上。與無漏初靜慮無所  有處為因。所緣增上。與餘為一增上。味相應  空無邊處。與味相應空無邊處等。為幾緣。答
與自地味相應為因。等無間所緣增上。與自  地淨。及淨第四靜慮。為等無間所緣增上。與  一切無漏靜慮。及淨下三靜慮。為所緣增上。
與餘為一增上。淨空無邊處。與淨空無邊處  等。為幾緣。答與自地淨為因。等無間所緣增  上。與自地無漏。及淨無漏第三第四靜慮。并
自地味相應。為等無間所緣增上。與淨無漏  識無邊處無所有處。為等無間增上。與淨無  漏初第二靜慮。為所緣增上。與餘為一增上。
無漏空無邊處。與無漏空無邊處等。為幾緣。  答與無漏三無色後二靜慮為因。等無間所  緣增上。與淨下三無色後二靜慮。為等無間
所緣增上。與淨初二靜慮。及淨非想非非想  處。為所緣增上。與無漏初二靜慮為因。所緣  增上與餘為一增上。味相應識無邊處。與味
相應識無邊處等。為幾緣。答與自地味相應  為因。等無間所緣增上。與淨下二無色。為  等無間所緣增上。與淨無漏四靜慮。及無漏
下二無色。為所緣增上。與餘為一增上。淨識  無邊處。與淨識無邊處等。為幾緣。答與自地  淨為因。等無間所緣增上。與自地無漏。及淨
無漏第四靜慮空無邊處。并自地味相應。為  等無間所緣增上。與淨無漏無所有處。及淨  非想非非想處。為等無間增上。與淨無漏下
三靜慮。為所緣增上。與餘為一增上。無漏識  無邊處。與無漏識無邊處等。為幾緣。答與無  漏第四靜慮三無色為因。等無間所緣增上。
與淨第四靜慮四無色。為等無間所緣增上。  與淨下三靜慮。為所緣增上。與無漏下三靜  慮為因。所緣增上。與餘為一增上。味相應
無所有處。與味相應無所有處等。為幾緣。答  與自地味相應為因。等無間所緣增上。與自  地淨及淨識無邊處。為等無間所緣增上。與
一切地無漏及淨四靜慮空無邊處。為所緣  增上。與餘為一增上。淨無所有處。與淨無所  有處等。為幾緣。答與自地淨為因。等無間所
緣增上。與無漏三無色。及淨下二無色。并自  地味相應。為等無間所緣增上。與淨非想非  非想處。為等無間增上。與淨無漏四靜慮。為
所緣增上。與餘為一增上。無漏無所有處。與  無漏無所有處等。為幾緣。答與無漏三無色  為因。等無間所緣增上。與淨四無色。為等無
間所緣增上。與淨四靜慮。為所緣增上。與無  漏四靜慮為因。所緣增上。與餘為一增上。味  相應非想非非想處。與味相應非想非非想
處等。為幾緣。答與自地味相應。為因等無間  所緣增上。與淨上二無色。為等無間所緣增  上。與一切地無漏。及下六地淨。為所緣增上。
與餘為一增上。淨非想非非想處。與淨非想  非非想處等。為幾緣。答與自地淨為因。等無  間所緣增上。與淨無漏識無邊處無所有處。
及自地味相應。為等無間所緣增上。與下五  地淨無漏。為所緣增上。與餘為一增上。

說一切有部發智論卷第十七

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
