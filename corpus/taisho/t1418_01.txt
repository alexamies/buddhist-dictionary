佛說一切如來安像三昧儀  軌經
西天譯經三藏朝散大夫試鴻臚少卿  傳法大師臣施護奉　詔譯

[0933b08]  爾時世尊入三摩地。名一切如來金剛安像  三昧。從三昧起。說彼塑畫雕造莊嚴一切佛。  及諸賢聖之眾。安像慶讚儀軌之法。欲造佛
像。先得了知十種法則阿闍梨。復須善知佛  身一切圓滿之相。及停分大小之量。於息災  增益等。真言印法儀軌之事皆悉明了。然得
於彼寺舍殿塔之內造諸尊像。若所造佛像  儀相闕少。不得安像慶讚。若儀相不圓。令彼  眾生現世未來得大苦怖。是故一心求造圓
滿。若圓滿已。令前知法阿闍梨。依真言儀軌。  請佛安像供養慶讚。即得如來賢聖。降臨隨  喜成就功德。若造像畢已經久時。而不行安
像慶讚。於其後時反獲不吉。設復有人供養  禮拜。終無福利。如無智人人相不具。令彼世  間而生輕慢。若阿闍梨請安佛像。而不知法
及闕少儀軌。如酥入灰。欲作護摩必無果報。  是故造像須具相圓滿。令安像慶讚儀軌具  足。令諸有情得大福報。

[0933b26]  爾時有一菩薩而白佛言。世尊佛身無相。猶  若虛空遍一切處。云何今說令安佛像。佛言  汝今諦聽。我為久修行者。說彼法身無相無
為。遍一切處猶在虛空。本自寂然不生不  滅。云何安像。今為初發心眾生。令彼得福作  如是說安像慶讚結淨之法。欲建曼拏羅。先
揀吉星吉日。於結界勝地清淨之處。陳設傘  蓋幢幡香華燈果。然令阿闍梨依法儀軌一  心召請。先於結界地上下。五色粉絣線作曼
拏羅。請五族如來及菩薩眷屬等。須依此根  本儀軌。不得依別儀請召。又阿闍梨入佛堂  殿安像之時。須手腕及指。帶釧鐶等莊嚴於
身。阿闍梨并弟子。一心觀想如來一切圓滿  之相。然後合掌作禮瞻仰聖賢。以清淨香花  香水燈果依法儀軌獻閼伽香燈。獻已入定  心離疑念。誦此真言三遍。

[0933c13]  三摩野薩怛鑁

[0933c14]  三摩野薩怛鑁

[0933c15]  誦此真言已而啟請言。如一切佛安住覩史  陀天。亦如佛在摩邪夫人胎藏。願佛慈悲  住此亦然。願佛恒住弟子某甲。為發菩提心
受此香花供養。請佛像已。復與施主弟子受  戒。所有供養儀則等。一切須依阿闍梨言教  不得怠慢。令彼施主得大果報。請召如來
安住坐位。以香華燈菓飲食。誦真言獻閼伽  供養。所有佛像面東安置。用黃衣蓋覆。阿闍  梨作觀想。想佛如一聚火。誦此真言七遍擲  白芥子。

[0933c25]  唵薩哩嚩  (二合)  播  (引)  波娑普  (二合)  吒那賀曩嚩日  囉  (二合引)  野薩嚩  (二合)  賀

[0933c27]  誦此真言已。復想如來如真實身諸相圓滿。  然以唵阿吽三字安在像身三處用唵字安頂  上。用阿字安口上。用吽字安心上。若誦得本
尊根本真言但安心上。若請召印或金剛印  或鉤印依法而作。若人無力隨力令作。所用  器物或金銀寶玉銅石瓦器木器螺盃及樹
葉。皆得為閼伽供養。若法中使銅器作閼伽。  最上如金石等。佛像故暗。塗香油在上。用草  刷子洗刷令淨。然用歌讚妓樂令童女歌舞  等。復誦香油真言。

[0934a08]  唵薩哩嚩  (二合)  怛他誐多迦野尾戍馱儞  (引)  娑  嚩  (二合)  賀  (引)

[0934a10]  若賢瓶用五或八。以白檀香塗之。種種香  水  滿彼瓶中而即加持。復令童女合線。染成五  色上好新鮮纏瓶周迴。復用五寶五藥花菓
等入於賢瓶。誦最勝佛頂真言或白傘蓋真  言。摋白芥子以為加持。或念息災真言亦得。  若洗浴佛像。先塗香油復用尼俱陀樹葉優
曇樹葉為粖。五穀五種淨水以銅器盛之。洗  浴佛像。然令弟子一切眾人。誦於偈讚及諸  歌樂。以為吉祥之音。適悅尊像如灌頂儀。則  乃誦佛眼菩薩真言能除一切垢。

[0934a20]  唵薩哩嚩  (二合)  囉祖  (引)  波賀囉拏娑嚩  (二合引)  賀  (引)

[0934a21]  誦此真言已。阿闍梨言。如佛降生之時沐浴  佛身。一切如來亦復如是。我今以清淨最上  之水洗浴佛像。復誦灌頂真言。

[0934a24]  唵薩哩嚩  (二合)  怛他  (引)  誐哆  (引)  鼻詵  (引)  迦三摩野  室哩  (二合)  曳  (引)  吽

[0934a26]  若是畫像功德。以鏡照彼所畫功德。用前五  種淨水寫於鏡上。沐浴鏡中影像。若前金銀  等像及所畫  幀  像。

[0934a29]  沐浴畢已即誦著衣真言。

[0934b01]  唵嚩日囉  (二合)  嚩  (引)  娑細  (引)  娑嚩  (二合引)  賀

[0934b02]  次誦安耳真言。

[0934b03]  唵迦囉拏  (二合)  摩路  (引)  馱囉拏吽

[0934b04]  次誦安髮髻真言。

[0934b05]  唵薩哩嚩  (二合)  枳  (引)  娑阿嚩哆  (引)  囉拏吽娑嚩  (二  合)  賀  (引)

[0934b07]  次誦安指甲真言。

[0934b08]  唵薩哩嚩  (二合)  輸曩佉砌那曩囉惹娑嚩  (二合)  賀

[0934b09]  次誦安髭鬚真言。

[0934b10]  唵薩哩嚩  (二合)  娑摩  (二合)  酥嚕  (二合)  馱囉拏吽吽  呬凌  (二合)

[0934b12]  次誦獻塗香真言。

[0934b13]  唵嚩日囉  (二合)  巘弟  (引)  娑嚩  (二合引)  賀  (引)

[0934b14]  次誦安莊嚴真言。

[0934b15]  唵嚩日囉  (二合)  婆囉拏尾部瑟尼娑嚩  (二合)  賀

[0934b16]  誦此真言已。依灌頂儀入曼拏羅。與佛像誦  本尊三昧真言。

[0934b18]  唵吽怛落仡哩惡

[0934b19]  誦此真言已。如是戴冠面東安置佛像。令彼  施主得大福利。

[0934b21]  次用香花等供養。先誦獻花真言。

[0934b22]  唵嚩日囉  (二合)  補瑟閉  (二合引)  吽

[0934b23]  誦此真言已白言。此花最上或水中生或陸  地生。我今志心供養願佛納受。

[0934b25]  次誦獻香真言。

[0934b26]  唵嚩日囉  (二合)  度閉

[0934b27]  誦此真言已白言。此香最上或自然香或和  合香。我今志心供養願佛納受。

[0934b29]  次誦塗香真言。

[0934c01]  唵嚩日囉  (二合)  巘弟  (引)  娑嚩  (二合)  賀

[0934c02]  誦此真言已白言。此是塗香最上殊勝願佛  納受。次誦燈真言。

[0934c04]  唵嚩日囉  (二合)  禰閉  (引)  娑嚩  (二合)  賀

[0934c05]  誦此真言已白言。此是燈供養或酥燈或油  燈光明破暗。我今志心供養願佛納受。消  除一切愚暗。

[0934c08]  次誦食真言。

[0934c09]  唵賓努波  (引)  旦鉢囉  (二合)  底仡哩  (二合)  恨曩娑嚩  (二合)  賀

[0934c11]  誦此真言已白言。此是食供養最上飲食色香  美味一切具足。我今志心供養願佛納受。

[0934c13]  如是供養儀則既已周備。復為佛像開眼之  光明。如點眼相似。即誦開眼光真言二道。

[0934c15]  唵作芻作芻三滿哆　作芻尾戍馱儞  (引)  娑  嚩賀

[0934c17]  唵儞  (引)  怛囉  (二合)  波吒路  (引)  波賀  (引)  囉拏呬凌  (二合)

[0934c19]  次誦佛入定真言。

[0934c20]  唵禰  [尾*(烰-子+日)]  (切身)  儞  (引)  曩三摩  (引)  地  [尾*也]  (切身)  曩必哩  (二合)
拏儞娑嚩  (二合)  賀

[0934c22]  誦此真言已。復令施主弟子入曼拏羅。阿闍  梨白言。汝今請我安慶佛像。我今為汝所作  儀軌悉皆周畢。宜應灌頂誦此真言。

[0934c25]  三摩野薩怛鑁

[0934c26]  次作護摩。或一千或五百或二百五十遍。若  護摩爐宜四方作。用有白乳汁者。濕柴入於  爐內。復用酥酪蜜及五穀合和用作護摩。能
與自身及一切弟子息災增益。即誦作護摩  真言。

[0935a02]  唵嚩日囉  (二合)  喻世  (引)  娑嚩  (二合)  賀

[0935a03]  此是作護摩真言　次誦增壽真言。

[0935a04]  阿誐蹉賀哩賓誐羅禰鉢哆  (二合)  [口*爾]  賀嚩  (二合)  路  (引)  呬哆  (引)  乞叉  (二合)  禰
(引)  呬那那  (引)  波野伊難左  彌  (引)  迦哩焰  (二合)  俱嚕娑嚩  (二合)  賀

[0935a07]  此是增壽真言。

[0935a08]  次誦息災增益真言。

[0935a09]  唵嚩日囉  (二合)  布瑟吒  (二合)  曳娑嚩  (二合)  賀

[0935a10]  此是息災增益真言。

[0935a11]  次為火天於護摩爐。安置座位作其觀想。觀  護摩爐三分之中。空其一分為火天座位。

[0935a13]  唵酥鉢囉  (二合)  底瑟姹  (二合)  哆嚩日囉  (二合)  娑嚩  (二合)  賀

[0935a15]  此是安置火天真言。

[0935a16]  次以香花等獻護世及伊舍那天。即誦護世  真言。

[0935a18]  印捺囉  (二合)  野娑嚩  (二合)  賀

[0935a19]  誦此真言已。作其妓樂歌舞等發遣白言。上  來廣作佛事供養多不如法。所來梵天天子  并諸天眾等。為其施主依此儀軌。於一切處
作大息災增益。往彼佛剎復有請召願賜降  臨。地水火風神等往本界中。發善心愛敬。  所安佛像經百千劫。護持施主及子孫眷屬。  並阿闍梨一切弟子普獲吉祥。

[0935a26]  若作壇法吉時者。正月二月三月四月五月  十一月十二月。若所用日於白月。二日三日  七日十日十三日十五日。黑月亦得。復須就
吉星宿直日。即可作法。若翼星畢星斗星嘴  星尾星心星鬼星箕星室星。此是最上吉星。  求一切事皆得成就。若井星得作法成就所
求必遂。兼得外來眷屬。若尾星斗星嘴星。得  人敬愛及得財物。若參星得息災。若箕星得  子孫長壽。若室星恒得美事成就。若鬼星得
一切最勝。若心星房星得快樂稱意。若木星  水星金星吉善第一。若此三星和合直日。作  安像慶讚儀則得最上福。若前第三第七第
六第十及第十一星。此五星若與月合。同用  大吉。若第二第六第十及第十一星與水星  合。同用大吉。若第二第七第九及第十一星
與木星合。同用作召請結淨最善大吉。若第  六第七第十星與金星合。同用大吉。若第一  第三第五星能破財物。阿闍梨應如是善知
星辰之力。如作法日若得星曜和順。所作之  事於剎那之頃必得成就。若安像慶讚獲福  最上。當得轉輪王位大國王位無復疑惑。又
若星曜相順無一切障難。所安佛像塔廟。世  世生生俱得成就人獲福利。若造像工人及  諸雜使之者。俱與財帛善言慰安勿令失所。
方合儀法。所有供養如來餘剩之食。若人食  者皆得滅罪阿闍梨即教化施主。結緣增福  施利所有金銀財帛象馬車乘。隨力布施志
心奉上。令阿闍梨歡喜。賢聖亦歡喜。復於比  丘比丘尼優婆塞優婆夷。以其財食隨力供  養令福圓滿。於初夜分作大妓樂歌舞旛華
螺鈸。及施主眷屬圍繞恭敬。曼拏羅內所有  供養物色。並須捨與阿闍梨。不得別處破用。  亦不得別比丘處施與。不合儀法。壇法既畢。
即收壇物。若五色粉送入河中。用衢摩邪淨  水洗拭壇地。如法結淨功德成就。

一切如來安像三昧儀軌經

* * *

【經文資訊】大正藏第 21 冊 No. 1418 佛說一切如來安像三昧儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
