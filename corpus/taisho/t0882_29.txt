佛說一切如來真實攝大乘現證  三昧大教王經卷第二十九
西天譯經三藏朝奉大夫試光祿卿  傳法大師賜紫沙門臣施護等  奉　詔譯

一切如來真實攝一切儀軌勝上教理分第二  十六之二

[0437c24]  復次宣說金剛部作用成就儀軌。

[0437c25]  所謂行人依法修習。先行成已。然後隨其意  樂所求成就。即當持誦滿一洛叉。數滿足  已。竟夜持誦至明旦時。得法成就。於一切有
情。所應攝受所應調伏。皆悉能作。

[0437c29]  此佛所說執金剛法門。

[0438a01]  又若欲作成就法者。依法畫  幀  如教安置。作  供養已。行人一切所欲如意受用。然後隨其  意樂所求成就。即當依法日日以金剛語持
誦大明。期限一月滿八千遍。過一月已。於  幀  像前復設供養。行人當結降三世大印。依法  竟夜持誦大明。乃至彼印自然出於吽字之
聲。至明旦時。大自在等諸天主眾。及彼眷屬  來現其前。時持明者白言。汝天來此。如我所  言願施我作。隨我所求使令成就。天等告言。
隨汝所欲我悉施汝。從是已後。行人即成普  盡三界主宰。隨其所欲。於須臾頃能令普盡  三界皆悉動搖。復為一聚悉能成壞。於三界
中微妙樂具悉能受用。一切所作皆得自在。  所有一切天主妙愛者等。諸妙愛者亦悉隨  意。是中無有作嬈惱者。時持明者若稱吽字。
即彼一切極惡天等皆悉墮落。然後持明者  壽滿百千劫。

[0438a18]  此佛所說執金剛法門。

[0438a19]  復次若欲求印成就者。如教所說。依法持誦  滿一月。後行人當結金剛降三世三昧印。竟  夜持誦至明旦時。得印成就。從是已後如教
所說。隨結印時同稱吽字。行人即能虛空中  行。現眾色相及能隱身。起幻化事。能作一切  警悟鉤召敬愛事業。能令一切生大歡喜。現
前能取一切珍寶。能現廣大熾盛威光。雨大  寶雨發大笑相。普能清淨一切有情。能作一  切若斷若破。復能如應轉易時分。隨其所宜
能啟一切真實談論。能轉一切事能善作加  護。能制能禁能怖能殺。又能印持一切有情  能為戲樂。能作一切施灌頂者。能令諸身自
起歌詠。能令旋舞呼召引入。能令一切鎖縛  而住。諸如是等一切事業皆悉能作。

[0438b04]  此佛所說執金剛法門。

[0438b05]  若欲求微妙智成就者。行人當依金剛降三  世三摩地發起以為先行。次應依彼持誦法  儀。持誦一月志求成就。過一月後。即依如是
三摩地法。竟夜持誦至明旦時。得成五智通。  於一切有情。所應攝受所應調伏。皆悉能作。

[0438b10]  此佛所說執金剛法門。

[0438b11]  若欲求羯磨成就者。亦然依法持誦一月。當  求成就。過一月後。竟夜持誦至明旦時。即得  一切羯磨成就。從是已後作羯磨時。持誦一
遍。隨其意願彼加護等一切羯磨。皆悉能作。

[0438b15]  此佛所說執金剛法門。

[0438b16]  如上是為金剛部作用成就儀軌。

[0438b17]  復次宣說蓮華部作用成就儀軌。

[0438b18]  所謂行人依法持誦滿百千遍。先行成已。然  後依法當求成就。次應如教安置  幀  像。當畫  具德謂伏一切世間大士聖相。於其四面。依
四印曼拏羅法儀畫四大士。四隅當畫四賢  聖相。於  幀  像前依法持誦。過一月後。竟夜持  誦至明旦時。調伏一切世間大士來現其前。  隨行人所欲得諸願成就。

[0438b25]  此佛所說法金剛法門。

[0438b26]  若欲求印成就者。行人當結法金剛印。如法  金剛儀持誦八千遍。日日四時持誦滿已。然  後竟夜結印持誦至明旦時。得印成就。從是
已後凡結印時。如其所說即能調伏一切世  間。

[0438c02]  此佛所說觀自在法門。

[0438c03]  若欲求三摩地成就者。行人應當依法持誦。  滿一月已。然後竟夜隨所愛樂三摩地門。依  彼法儀志心持誦至明旦時。即得一切三摩
地現前成就。

[0438c07]  此佛所說法金剛法門。

[0438c08]  若欲求羯磨成就者。亦然依法持誦一月。過  一月後竟夜持誦。即能成就一切羯磨。

[0438c10]  此佛所說法金剛法門。

[0438c11]  如上是為蓮華部作用成就儀軌。

[0438c12]  復次宣說寶部作用成就儀軌。

[0438c13]  所謂行人先當敬禮四方一切如來。次應持  誦滿百千遍。然後依法安置  幀  像。依四印曼  拏羅法用。畫具德一切義成就大士聖相。設
諸供養持誦一月。過一月後竟夜持誦。至明  旦時。彼具德一切如來灌頂寶虛空藏菩薩  摩訶薩。來現其前為施灌頂。行人得灌頂已。  即成三千大千世界持明轉輪主宰。

[0438c20]  此佛所說金剛寶法門。

[0438c21]  若欲求印成就者。行人當依羯磨金剛法用  結金剛寶印。如教所說當求成就。即得一切  意願羯磨印成就。

[0438c24]  若欲求寶智成就者。行人依法如其次第。於  金剛寶生三摩地中。觀想虛空本無自性。是  中云何能生於寶。即此眾寶。又復云何菩薩
身生。日日四時。於此三摩地門如應觀想持  誦一月。過一月後即依如是三摩地法。竟夜  持誦至明旦時。一切如來悉現其前。隨所樂  欲施妙灌頂。

[0439a02]  此佛所說虛空藏法門。

[0439a03]  若欲求羯磨成就者。亦然依法持誦一月。過  一月後竟夜持誦至明旦時。具德虛空藏菩  薩摩訶薩。施彼行人一切義成就。然後一切
事業皆悉能作。

[0439a07]  此佛所說執金剛法門。

[0439a08]  如上是為寶部作用成就儀軌。

[0439a09]  復次宣說諸部作用一切儀軌。

[0439a10]  此中先說一切心明作用儀軌。

[0439a11]  行人當作是言。隨所意樂根本心明即一切  成就。

[0439a13]  如是言已。隨其所樂持誦心明。依法當作彼  成就事。然後隨應即得成就。

[0439a15]  一切印作用儀軌。

[0439a16]  行人當作是言。一切印契我所愛樂成就。

[0439a17]  如是言已即結三昧印。如所愛樂隨其力能  依法持誦。然後如教即得成就。

[0439a19]  一切呪句作用儀軌。

[0439a20]  行人當作是言。離戲論語當成悉地。我於一  切如來成就法中。依法持誦如是言已。隨所  愛樂。持誦呪句。當得成就。

[0439a23]  一切大明作用儀軌。

[0439a24]  行人當作是言。此諸有情。具無明暗。願得一  切如來大明現證淨戒所成。如是言已。隨所  愛樂持誦大明。依法所求當得成就。

[0439a27]  此佛所說聖執金剛法門。

[0439a28]  諸有行人。應當先以一切心明印契呪句及  諸大明。隨其所樂修習為因。然後依彼金剛  持誦法儀。隨應有情。即以心明印契呪句大
明。依法持誦。若自若他。當求本尊一切成  就。

[0439b04]  此佛所說金剛薩埵法門。

[0439b05]  如上是為諸部作用一切儀軌。

[0439b06]  復次宣說諸部通用廣大成就儀軌。如來部  通用成就有其四種。所謂義利圓滿成就。神  通成就。持明成就。大成就等。

[0439b09]  此中義利圓滿成就者。行人若疑有伏藏處。  即於是處依法結印。以自三摩地法。作金剛  視觀察彼處。若見金剛相動。應知是處即有
伏藏。行人乃結金剛開發三昧印。依法啟掘  不久獲得。隨所樂取。

[0439b14]  此佛所說金剛薩埵法門。

[0439b15]  神通成就者。行人欲作法時當如是言。所有  諸印。當求金剛神通成就。

[0439b17]  如是言已依法所作。此神通成就有其四種。  所謂水上行坐等神通。出現如來等色相神  通。如其意樂隨即隱身神通。於虛空中行千
由旬上下出沒去來自在神通。此能於諸方  千由旬量。如其所樂隨意而行。旋轉還來。又  能過千由旬。一切有情意願悉知。一切身相
眼悉能見。一切音聲語言耳悉能聞。又於諸  方過千由旬。隨其意樂一切妙愛者身悉能  舉來。一切金寶摩尼真珠等悉能攝集。畢竟
無有能為障者。行人於彼金剛杵中尚能隱  身。況餘萬夫力不敵邪。又復行人常得無  病。常受諸欲樂。常具少年殊妙色相。彼一切
如來及金剛薩埵。見已乃作供養獲得無上  金剛成就。當得壽命滿四千歲。

[0439c02]  此佛所說一切如來金剛成就法門。

[0439c03]  持明成就者。行人但求印契成就。依法所作  當得金剛持明成就。由成金剛持明轉輪王  故。即得諸欲隨意受用。一剎那間能於千佛
剎中旋轉還復。受諸快樂顏容少麗同十六  歲。髮髻如螺。紺青旋潤。由得一切如來及金  剛薩埵大金剛持明成就故。即得住壽大劫。

[0439c09]  此佛所說一切如來持明法門。

[0439c10]  大成就者。行人依法以自印契心明當求成  就。由得自印大士色相成就故。一剎那間能  於十方一切世界。現眾色相作眾事業。彼一
切如來及金剛薩埵。見已乃作供養。即於普  盡無餘諸有情界作利益已。還復本處。又能  於一切世界。所有一切適悅快樂。一切相具
隨意受用。得與金剛薩埵大菩薩等無有異。  當得壽命滿一大劫。

[0439c18]  此佛所說一切如來大成就法門。

[0439c19]  復次金剛部通用成就者。有其四種。所謂降  三世成就。一切灌頂成就。一切悅樂法成就。  最上成就等。

[0439c22]  此中降三世成就者。行人當結降三世印。左  足想踏大自在天。作成就事。乃至彼天出聲  號叫。然後行人當稱吽字。稱吽字時。所有大
自在天等。一切三界增上主宰。并其眷屬皆  悉來集。住行人前作敬愛事。能與行人為其  指使。從是已後。行人即成一切三界增上主
宰金剛持明者。能起空。中及於三界自在遊  行旋轉還復。所有極惡天等一切有情。以吽  字法悉能調伏。如一切如來金剛降三世相。
普盡三界一切悉依教令而轉。彼一切如來  及金剛薩埵。見已敬愛。壽命千歲。

[0440a04]  此佛所說降三世法門。

[0440a05]  一切灌頂成就者。當作印成就。謂結一切如  來灌頂寶印。先作自身灌頂已。然後求彼四  種灌頂成就。其四種者。所謂金剛灌頂。寶灌
頂法灌頂。羯磨灌頂。若得金剛灌頂已。即成  一切如來執金剛者。若得寶灌頂已。即成眾  寶增上主宰。若得法灌頂已。即成法王。若得
羯磨灌頂已。當得世出世間一切羯磨成就。

[0440a12]  此佛所說一切如來灌頂法門。

[0440a13]  一切悅樂法成就者。謂以祕密供養常作供  養一切如來。即得一切如來一切適悅快樂  成就。

[0440a16]  此佛所說一切如來悅樂法門。

[0440a17]  最上成就者所謂得成就金剛尊。

[0440a18]  此佛所說執金剛法門。

[0440a19]  復次蓮華部通用成就法者。有其四種。所謂  隨愛樂成就。敬愛成就。加護成就。蓮華成就  等。

[0440a22]  此中隨愛樂成就者。如教所說。應當觀想蓮  華妙愛已。能令一切如來隨生愛樂。又於本  部觀自在尊。隨起思念已。亦然能令一切有
情悉生敬愛。又若住三摩地廣布慈心。即能  普為一切世間密作加護。又若安住本尊蓮  華三摩地。手執蓮華已。當求成就事。即得妙
色如觀自在尊。諸相具足壽命四千歲。

[0440a29]  此佛所說一切如來蓮華法門。

[0440b01]  復次寶部通用成就法者。有其四種。所謂一  切如來灌頂成就。大威光成就。滿諸願成就。  寶成就等。

[0440b04]  此中謂以自灌頂法奉獻諸如來。施燈光明  圓滿布施波羅蜜多。隨力作彼寶成就事。此  等四種成就法用。悉應常時供養一切如來。
不久當得所求成就。

[0440b08]  此佛所說一切如來妙寶法門。

[0440b09]  如上是為諸部通用廣大成就儀軌。

[0440b10]  復次宣說一切儀軌中方便成就教理。是即  大士根本無性法門。

[0440b12]  此中先說心明方便成就教理。頌曰。

如為調伏世間故　　隨彼所應得成就  
此中方便印為因　　能施廣大諸成就

[0440b15]  印契方便成就教理。

離貪調伏於世間　　印契成就從貪生  
方便修習彼如應　　能作一切成就事

[0440b18]  呪句方便成就教理。

世間若實有動亂　　呪句成就無所得  
由離戲論方便成　　乃作最上諸成就

[0440b21]  大明方便成就教理。

此中若著無明相　　大明成就無所有  
由其方便廣大門　　能施廣大諸成就

[0440b24]  如上是為一切儀軌中方便成就教理。

[0440b25]  復次宣說一切儀軌中福成就教理。是即一  切如來法門。

[0440b27]  此中先說心明福成就教理。

四種供養依法作　　由是獲得大福聚  
供養諸佛勝福門　　此中成就無疑惑

[0440c01]  印契福成就教理。

祕密三昧為加護　　由是獲得大福聚  
以此三昧加護因　　彼非福門亦成就

[0440c04]  呪句福成就教理。

彼一切佛最初說　　如應獲得大福聚  
法施平等此為因　　彼非福門速成就

[0440c07]  大明福成就教理。

布施諸福中最上　　由是獲得大福聚  
圓滿施波羅蜜多　　速疾如應得成佛

[0440c10]  如上是為一切儀軌中福成就教理。

[0440c11]  復次宣說一切儀軌中慧成就教理。

[0440c12]  此中先說心明慧成就教理。

法中無文字可入　　一切文字悉了知  
自語門及他語門　　觀想如應得成就

[0440c15]  此佛所說妙吉祥大菩薩法門。

[0440c16]  印契慧成就教理。

慧以決擇立其名　　此即三摩地所說  
彼中印契成就門　　觀想剎那得成就

[0440c19]  此佛所說勝慧法門。

[0440c20]  呪句慧成就教理。

慧聲隨向立其名　　即三摩地戲論語  
彼中觀想成就門　　如應呪句得成就

[0440c23]  此佛所說金剛慧法門。

[0440c24]  大明慧成就教理。

大明呪句二差別　　是中差別無所有  
正慧觀想此相應　　決定速疾得成就

[0440c27]  此佛所說一切如來智慧法門。

[0440c28]  如上是為一切儀軌中慧成就教理。

[0440c29]  復次宣說一切儀軌中行成就教理。

[0441a01]  是即金剛手法門。

[0441a02]  此中先說心明行成就教理。

若作一切供養事　　即能增長於勝行  
彼眾善法乃隨增　　當得成就法圓滿

[0441a05]  印契行成就教理。

遍入多種祕密輪　　布設多種曼拏羅  
諸印供養勝行門　　增長廣大成就事

[0441a08]  呪句行成就教理。

依隨喜等勝法用　　誦念正法亦復然  
廣施多種供養門　　決定呪句得成就

[0441a11]  大明行成就教理。

智明善斷無明性　　布施波羅蜜多理  
由此勝行圓滿因　　速疾依法得成就

[0441a14]  如上是為一切儀軌中行成就教理。

[0441a15]  爾時金剛手菩薩摩訶薩。復說諸部標幟真  實出生智成就教理。

[0441a17]  此中云何金剛出生頌曰。

即此具德大士尊　　一切心從自心生  
而彼身語心金剛　　堅固薩埵自然生  
諸大士中勝大士　　金剛成就從心出  
金剛薩埵此立名　　於彼金剛杵中住  
即此如是智相應　　是為諸佛無二理  
從自心出巧業門　　由斯眾相皆成就  
一切世界微塵數　　如是一切佛聖尊  
彼等所有諸佛身　　皆從金剛薩埵出  
即此復生諸大士　　及彼所有諸標幟  
彼等大士標幟門　　一切同生此理趣  
此法若有聽聞者　　能生淨信或受持  
觀想常生歡喜心　　速疾如應得成就

[0441b01]  此佛所說金剛薩埵法門。

[0441b02]  如上是為諸部標幟真實出生智成就教理。

[0441b03]  復次金剛手菩薩摩訶薩。宣說諸部一切儀  軌中出生大智成就教理。

[0441b05]  此中先說一切如來儀軌中出生大智成就教  理。

諸佛無分別大智　　是智所生法常住  
無分別後起智門　　此分別說無分別

[0441b09]  如來部儀軌中出生大智成就教理。

由無分別我分別　　此分別已分別生  
金剛薩埵大士尊　　說彼分別為方便

[0441b12]  金剛部儀軌中出生大智成就教理。

譬如布設諸畫像　　依畫法儀作成就  
而彼所設作用門　　我此所說離分別

[0441b15]  蓮華部儀軌中出生大智成就教理。

貪性分別所出生　　是性蓮華中安處  
此即長時住亦然　　如理出生諸成就

[0441b18]  寶部儀軌中出生大智成就教理。

此寶本無分別性　　而彼威光自高顯  
如是成就微妙門　　雖所出生無分別

[0441b21]  此佛所說金剛寶法門。

[0441b22]  如上是為諸部一切儀軌中出生大智成就教  理。

[0441b24]  復次宣說一切儀軌中心明出生智教理。

隨意所樂諸法用　　即當隨意求成就  
等持成就住於心　　此說是為心明法

[0441b27]  印契出生智教理。

不可違越及破壞　　謂王最上印教令  
大士標幟眾相門　　此說亦然如王印

[0441c01]  呪句出生智教理。

不可違越及破壞　　如是祕密呪法門  
呪已祕密法能成　　是故此說為呪句

[0441c04]  大明出生智教理。

最上語明成就理　　彼能破壞於無明  
明智解了法圓成　　大明由斯而建立

[0441c07]  此佛所說執金剛法門。

[0441c08]  如上是為一切儀軌中心明等出生智教理。

[0441c09]  復次宣說一切儀軌中勝智出生教理。

[0441c10]  此中先說心明勝智出生教理。

智者持誦心明已　　若自若他法如應  
過未現在三世中　　一切得聞及得見

[0441c13]  印契勝智出生教理。

諦意一結於印契　　如教所說依法作  
作已觀察於世間　　一切應知如上說

[0441c16]  呪句勝智出生教理。

依法一誦於呪句　　從自舌中所宣說  
過未現在三世中　　彼諸真實法成就

[0441c19]  此佛所說觀自在法門。

[0441c20]  大明勝智出生教理。

依法一誦於大明　　諦意相應而解了  
過未現在三世中　　彼金剛語如所得

[0441c23]  如上是為一切儀軌中勝智出生教理。

佛說一切如來真實攝大乘現證三昧大教王  經卷第二十九

* * *

【經文資訊】大正藏第 18 冊 No. 0882 佛說一切如來真實攝大乘現證三昧大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
