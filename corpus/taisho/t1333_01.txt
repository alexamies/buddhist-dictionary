虛空藏菩薩問七佛陀羅尼呪經
失譯人名今附梁錄

[0561b16]  如是我聞。一時佛住雞羅莎山。在山頂上諸  天住處。去諸賢聖不遠。與大眾俱前後圍繞。  大比丘足滿五百。又有五百諸大菩薩俱。其
名曰彌勒菩薩。虛空藏菩薩。普賢菩薩。無盡  華菩薩。文殊師利菩薩。與五百菩薩摩訶薩  等皆一生補處。

[0561b22]  爾時世尊觀於四方。去其住處不遠。觀見林  中有一比丘。為惡鬼所持口出種種惡言。其  林中又有一比丘。露其身形而舉兩手。口出
種種異音。或復呼天乍復喚地。爾時虛空  藏菩薩摩訶薩。聞其聲已承佛神力。整理  衣服右膝著地。合掌向佛白佛言。世尊此二
比丘。何意唱如是聲。或舉於兩手復出惡言  音。於是世尊告  虛  空藏菩薩摩訶薩言。此一  比丘為惡病所持出是音聲。又一比丘為惡  鬼所持露形而走。

[0561c03]  爾時虛空藏菩薩摩訶薩。白佛言世尊。為治  眾生一切病故。為除一切惡鬼障難不起故。  唯願世尊為一切眾生。說陀羅尼呪。

[0561c06]  爾時世尊現威神力。於虛空中即現六佛。時  釋迦牟尼佛即騰虛空依次而坐。是時大眾  悉皆觀見七佛世尊。

[0561c09]  爾時毘婆尸佛為一切眾生故。為除一切惡  鬼障難故。說大威德陀羅尼呪。而說呪曰。

[0561c11]  南無佛陀耶　南無達摩耶　南無僧伽耶  南無毘婆尸　多他伽多耶　呵羅呵提三藐  三佛陀耶　唵　呵羅呵羅　醯利醯羅耶  南無雞利吉羅耶
閱伽無遮那耶　南  無南摩娑波呵

[0561c16]  爾時毘婆尸佛。告虛空藏菩薩摩訶薩言。若  有善男子善女人受持此呪者。若讀若誦。若  復有人推覓此呪者。若樂聽聞者。是人不為
一切刀仗所害。不為一切水溺。不為一切苦  患所持。不受一切橫死。若復有人與持此呪  人毒藥者。其藥變成美食不著於人。若復有
人若飲若食。先呪作七遍然後而食。食已  是諸蠱道惡口眾邪。皆悉自滅不能為害。若  受持是呪者。令人壽命延長。所有習誦一聞
領悟終不忘失。晝夜恒見佛像。若復有人為  惡鬼所打不得差者。而於此人耳邊。呪之七  遍即時除愈。若有人患團風白癬及以癲病。
取蘇曼青水香蓮華茴香細辛。各以等分  取胡麻油煎之。摩其患處即得除愈。一切所  有病者。用此呪呪之無不獲差。

[0562a02]  爾時尸棄佛在於空中。欲為一切眾生除一  切病故。欲除一切惡鬼障難故。而說呪曰。

[0562a04]  南無佛陀耶　南無達摩耶　南無僧伽耶  南無尸棄禰多陀伽多耶　阿羅訶提三  藐三佛陀　唵　波遮波遮　波遮波耶  薩婆浮多南嗔陀吉羅耶
波邏毘陀南　娑  波呵

[0562a09]  爾時尸棄佛告虛空藏菩薩摩訶薩言。我此  神呪百千那由他無數億諸佛所說我今說  之。為一切眾生故。除一切病故。除一切諸惡
鬼障難故。除一切惡夢故。除一切橫病死故。  又告虛空藏菩薩摩訶薩言。若有善男子善女  人。若晝誦此呪三遍夜誦三遍。或復心念一
切蠱毒。厭禱呪詛惡口赤舌。眾耶魍魎皆  不得近。昏夜警中恒見諸佛。所有食噉之物  即自消化而充氣力。其人若命終已。昏夜所
見佛者皆來迎其精神恒相隨逐。若復有人  依此呪法作功能者。於一切病須結呪索。若  有人困病時。取蘇曼木取油煎之。摩其身體
皆得除愈。若有眾生晝夜恐怖。取淨水呪之  灑著四方。作呪索繫其身上。一切魍魎不  得其便。若有小兒被惡鬼所打。用碧綖作
呪索。繫著頸下即得除愈。若復有人被惡鬼  所打。於耳邊呪作七遍亦得除愈。隨心所欲  造者無不得成。

[0562a27]  爾時毘舍浮佛在虛空中。欲為一切眾生除  一切病故。除一切諸惡鬼故。障難不起故。而  說呪曰。

[0562b01]  南無佛陀耶　南無達摩耶　南無僧伽耶  南無毘舍浮多他竭多耶　阿羅訶提三藐  三佛陀耶　唵　伽邏伽邏伽邏伽邏　拘  樓拘樓拘樓拘樓
拘盧蹉陀喃　拘樓薩婆  伽呵喃　娑波呵

[0562b06]  爾時毘舍浮佛說此呪已。告虛空藏菩薩摩  訶薩言。如此神呪賢劫千佛中過去佛已說  此呪。現在佛今說。未來佛當說。又告虛空藏
菩薩言。汝當受持此呪。若未來世復有眾生。  受持呪者若讀若誦。若復有人推覓此呪。不  為刀杖怖畏一切蠱毒。一切熱病一切水溺。
不受橫死不被惡病。如是等悉得除却。唯宿  殃不除耳。若有比丘比丘尼優婆塞優婆夷。  晨起澡浴并洗頭面。在於佛前誦此呪一百
八遍。一切諸惡不加其身。一切疾病自然除  愈。壽命延長一切財寶自然富足。一切身中  障難不善之事皆各銷除。一切怨家自然和
解。一切厭禱皆不著身。澡浴誦呪因緣得如  此福。若有人於嶮難怖畏之處。能憶念此呪  皆得離於恐怖。若復有人鬪諍。為縣官口
舌。以白綖結呪索。呪之一百八遍繫其右臂  上。若有人眼痛者。以桔皮結呪索繫其耳  上。若他方有賊欲來侵境者。用酥酪蜜胡麻  等分和之。在佛像前用銅  鉹
卷一  鉹  呪之  一遍擲著火中至一千八遍。是諸怨賊無問  遠近自然退散。若復有人欲求長命者。當用  酪蜜炒粳米為華。三種等分和之。在於佛前  以銅  鉹
卷之一  鉹  呪之一遍擲著火中至  一千八遍。然後乃止。又復有人。欲為自身及  為他人。一切怖畏一切諸罪欲得除滅者欲
求一切富貴財寶者。欲除身中障難令得清  淨者。若復有人欲誦持此呪。一切怖畏障難  悉自除滅所作成就。又復依一切呪法者。亦
得成就。若有一切怨家不得其便。若有人欲  作法。當須合藥塗身。須茴香須稻米須那  羅陀尸利沙。須沈水香尸利耶欝金香。須香
附子須因陀婆路。須菩提樹木。如是等藥等  分和之。晨朝起淨洗浴以藥塗身。若復有人  欲見國王大臣。須在於像前然桔木。為火用
五指撮胡麻。呪之一遍擲著火中。如此一千  八遍乃止。若有善男子善女人。欲得一切怨  家自然和解。當淨洗浴著淨衣。中夜時在於
佛前以香華供養。當用粳米炒以為華。取桔  木然為火。以三指撮取米華。呪之一遍擲著  火中。如此一千八遍然後乃止。若有善男子
善女人。夜見惡夢怨家伺求其便。一切所作  不得諧偶者。於十四日朝全不得食。至於  日暮以香湯洗浴其身著新淨衣。在於佛前  誦呪。隨其力分不限多少。唯盡力至之
乃止。不得出其道場。仍於像前眠睡。到十  五日晨朝。即起淨洗釜著滿中淨水作湯。其  湯中須取有名草木。種種隨分著於湯中。漉
其草出。然後著丁香紫檀白檀。磨作末。隨分  投著湯中。須銅瓫受五斗者二口。取香水  滿瓫盛之。著於像前。呪之一千八遍竟。即
用此湯洗浴其身。然後乃食。若復有人被毒  藥者。須紫橿木寸截之如筋大作一千八  段。以牛糞塗之。在於像前然火。取木一段呪
之一遍。擲著火中一千八遍。然後乃止。稱  病人名。我為彼人除其藥毒即得除愈。此呪  功能說不可盡。若心中所欲作事者。依此呪  法無不成就。

[0563a05]  爾時拘樓孫佛在於空中。為一切眾生除一  切病故。除一切惡鬼障難故。而說呪曰。

[0563a07]  南無佛陀耶　南無達摩耶　南無僧伽耶  南無拘樓孫　多咃伽多耶　阿羅呵提三  藐三佛陀耶　唵　伽吒伽吒伽吒伽吒　吉  帝吉帝吉帝吉帝
南無薩婆多　咃伽帝  毘逾　阿羅呵諦三藐三佛陀毘耶　娑波  呵

[0563a13]  爾時拘樓孫佛說此呪已。告虛空藏菩薩摩  訶薩言。此呪是恒河沙同名拘樓孫佛已說。  我今說之。我亦讚歎此呪不可思議無量功
德。汝今至心受持。若未來世有人受持此呪  者。於三寶中至心敬信者。香湯洗浴著新淨  衣。以香華供養佛像。在於像前胡跪合掌。
誦呪一百八遍。於七百身中自知宿命。若欲  生天中諸天之王。若生人中則為轉輪聖王。  若能日日受持。其人命終則往生無量壽國
不生人中。若人晝夜讀誦此呪者。所有一切  橫病不著其身。若欲食時先當呪之七遍。然  後乃食。身中一切疾病自然除愈。若有人被
一切惡鬼所打。或為惡鬼所著者。作好香湯  以此呪呪之一千八遍。然後用此湯與病人  洗浴。仍以此呪呪此病人一千八遍。其病即  得除愈。

[0563a29]  若復有人身生惡瘡者。以鑌鐵刀呪此病  人。又取銅鍼呪之。然後鍼此瘡上即得除愈。

[0563b02]  若復有人被一切牢獄繫縛。用此呪呪其手  七遍以自摩面。一切官事自然解脫。若人恒  受持此呪者。一切財物自然充足無所乏少。
一切障難即得消滅。若人欲求見佛者。淨持  房舍香泥塗地。安置佛像懸繒幡蓋。香華供  養。香湯浴身著淨衣服。燒沈水香。在於像
前胡跪面正向東。其像面向西。誦呪一千  八遍。誦訖即於像前。頭向東眠。於其夢中即  得見佛。心裏所有憶念爾時即見。或念其命
長短爾時即得自知。或念其身有病無病爾  時亦見。或有怨家鬪諍勝負。皆知如是等。  心所念者爾時皆知。感是夢已。身中一切障  難疾病。悉自消除無復遺餘。

[0563b15]  爾時拘那含牟尼佛在於空中。欲為一切眾  生除諸病故。除一切惡鬼障難故。而說呪曰。

[0563b17]  南無佛陀耶　南無達摩耶　南無僧伽耶  南無伽那伽牟尼易　多咃伽多阿羅呵提  三藐三佛陀耶　唵　莎羅莎羅莎羅莎羅  私利私利私利私利
私羅波耶　陀摩陀  摩陀摩陀摩　頭牟頭牟頭牟頭牟　頭摩波  夜南無那摩伽那伽牟尼易　多咃伽多易  阿羅呵渧三藐三佛陀耶　私田鬪　曼  多羅波羅娑波呵

[0563b25]  爾時拘那含牟尼佛告虛空藏菩薩摩訶薩  言。若善男子善女人。受持此呪抄寫流通者。  則遠一切怨家不得其便。火不能燒水不能
溺。不為雷電霹靂所近。若有人以毒藥與  持是呪人。是人食之如飡羹饍。自然銷化  無諸毒氣不。為一切橫死等畏。一切所食入
腹自然銷化。得色得力壽命延長。恒常富貴  財寶自然。一切諸佛憶念擁護。若人過去有  三障重業。能日誦此呪三遍即得除滅。

[0563c05]  若復有人自病他病若欲治者。淨治房舍香  泥塗地。懸繒幡蓋安置高座施設佛像。其人  香湯浴身。燒沈水薰陸等香。種種素食持以
獻佛隨力取辦。病人在於像前。稱病人名而  呪之即得除愈。一切鬼神魍魎著人。以此呪  呪香水浴身即自消除。

[0563c11]  若復有人身生團風白癬及以癩病。取菖蒲  根擣以為末一升。以白蜜和之。在於像前呪  之一千八遍。晨朝未食。日取方寸匕服之即
得除愈。及餘一切宿癖亦得除愈。

[0563c15]  若有人患寒熱病者。或四日一發或三日一  發。或二日一發或一日一發。取雜華為冠。  在於像前呪一千八遍。貫病人頭上即得
除愈。若復有人為惡鬼所打。口噤不言。在於  病人耳邊。小聲呪之一百八遍即得除愈。

[0563c20]  若復有人為顛鬼所打。或富單鬼迦吒富  單那鬼毘舍闍鬼鳩槃茶鬼一切諸惡鬼等。  取獻佛身上花。呪之一千八遍。燒之熏於病
人鼻。其烟入鼻即得除愈。若心中所念者悉  得成就。此呪如是功能說不可盡。

[0563c25]  爾時迦葉佛在虛空中。欲為眾生除一切惡  病故。除一切惡鬼障難故。而說呪曰。

[0563c27]  南無佛陀耶　南無達摩耶　南無僧伽耶  唵　呵邏呵邏呵邏呵邏　呵呵呵　南無  迦葉波耶　多咃伽多耶阿羅呵提三藐  三佛陀　私田妬
曼多羅波陀　娑波  呵

[0564a03]  爾時迦葉佛告虛空藏菩薩摩訶薩言。我此  呪是恒河沙諸佛所說。我今已說。汝今受持  讀誦。晝夜憶念勿令忘失。未來世中若有善
男子善女人受持此呪者。一日中三時誦之。  隨力多少。其人昏夜警中得見諸佛。若得此  警一切重罪自然消滅。若有作五逆罪不信
大乘者。如是重罪不可救拔所有事業。誦此  呪已悉得成就。一切團風白癬癩病等。取佛  上華在於像前呪之一千八遍。擣以為末冷
水和之。塗其病處即得除愈。及和冷水飲之  亦良。若復有人得頭痛病者。取佛上華在於  像前。呪之一千八遍。擣以為未和冷水。分
為三分塗於頭上。乾竟更著如是三遍即得  除愈。若婦人生產難者。取佛上華擣為末。  和牛酥煎之。煎竟置於像前。呪之一千八
遍。塗其產門兒即易生身即平復。若天多雨  不晴。取佛上華在於佛前。呪之一千八遍。出  於空地燒之即得止斷。若復有人為惡鬼所
打。口噤不言。或為毘舍闍鬼所打。或有癖病  或患濕病。取佛上華擣為未。和酒若葡萄  酒及以米酒。銀椀盛之在於像前。呪之一千
八遍。與病人服之即得除差。一切所有事  業。皆在於像前呪之一千八遍悉得成就。若  欲為一切事。讀誦此呪莫生疑心。

[0564a27]  爾時釋迦牟尼佛在虛空中。欲為眾生除一  切病故。除一切惡鬼障難故。而說呪曰。

[0564a29]  南無佛陀耶　南無達摩耶　南無僧伽耶  南無賒迦牟尼耶　多他伽多耶　阿羅呵  提三藐三佛陀耶　怛  [口*姪]  咃　求弭　求弭
摩訶求弭　多麗多麗　摩訶多麗　遮麗  遮麗　摩訶遮麗　達麗達麗　摩訶達麗  帝利帝利　摩訶帝利　呵呵　吉利吉利  摩訶吉利　周漏周漏　摩訶周漏　彌利彌  利
摩訶彌利　帝利帝利　摩訶帝利　頭  弭頭弭　摩訶頭弭　遮麗遮麗　摩訶遮麗  棄利棄利　摩訶棄利　支利支利　摩摩  支利　娑波呵

[0564b11]  爾時釋迦牟尼佛。告虛空藏菩薩摩訶薩言。  若有善男子善女人。受持讀誦晝夜憶念此  呪者。其人不為一切刀杖等畏。不為一切惡
病所著。不受一切橫死。如前六佛所說功能。  我此呪者亦復如是無有異也。

[0564b16]  爾無虛空藏菩薩摩訶薩。白佛言世尊。我今  欲說呪者。防護七佛所說神呪故。是以復更  說之。此呪能破一切罪障。而說呪曰。

[0564b19]  南無佛陀耶　南無達摩耶　南無僧伽耶  阿迦舍竭婆耶　菩提薩多波耶　摩訶  薩多波耶　摩訶迦盧尼迦耶　多  [口*姪]  咃  支利支利
摩訶支利　兜漏兜漏　摩訶  兜漏　闍婆利闍婆利　摩訶闍婆利　醯利  醯利　摩訶醯利　娑波呵

[0564b25]  其呪所有功能者我今說之。若人為惡鬼所  打。須結呪索呪之一千八遍。用蘇曼木用  酥芥子三種等分和之。在病人前用三指
撮取。呪之一遍擲著火中。如此一千八遍乃  止。其病即得除愈。

[0564c01]  若復有人恐怖欲結界者。當取刀呪之一千  八遍。當戶安之。若人在空中結界畏諸惡鬼  求便者。當取水呪之七遍用灑四方。若自身
中有恐怖者。結呪索用自防身。若有人被毒  藥者。取古縷草。用呪病人即得除愈。若有  風病者。呪香油一千八遍。塗其所病即得除
愈。若有人患耳痛者。取青木香用油煎之。持  灌其耳即得除差。若人患腹痛者。取烏鹽呪  之一百八遍。與病人服之即得除愈。若有人
患齒痛者。取蘇曼水呪一百八遍。打碎用  持刷齒即得除痛。若有小兒晝夜驚啼怖畏  者。取白綖用結呪索。呪之一百八遍。繫小
兒項下即得除怖。若有人頭痛者。取鑌鐵  刀或用手呪之一百八遍。摩於頭上即得除  差。若有人被他厭  �  呪詛者。取鑌鐵
刀七日七夜。用呪病人即得除愈。若有雷電  霹靂起時。用手折取石榴枝。不得除刺葉。手  捉向於嗚處。呪之一百八遍即得除却。一
切所欲造於事業者。讀誦此呪悉用香華先  供養。然後誦呪無不成就。說是經已。虛空藏  菩薩摩訶薩。天龍八部一時歡喜讚歎。一心  奉行。

虛空藏菩薩問七佛陀羅尼呪經

* * *

【經文資訊】大正藏第 21 冊 No. 1333 虛空藏菩薩問七佛陀羅尼咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
