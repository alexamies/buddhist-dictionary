阿毘曇五法行經
後漢安息三藏安世高譯

[0998a12]  苦法黠可苦法黠。習法黠可習法黠。盡法黠  可盡法黠。道法黠可道法黠。苦法者。謂形體  萬物皆當衰老死亡。是為苦。癡人謂可常保
持。是為樂黠。可知是為苦。便不復向生死。是  為苦法黠。可。

[0998a17]  習法者。謂習欲習得習婬習怒習癡習好習  美。黠可者如是為習。從習得盡便不欲。是為  習法黠。可盡法者。謂人物會當消散滅盡。便
得亦不喜。失亦不憂。是為盡法黠。可道法者。  行道得道。作善上天。作惡入惡。道黠可者知  去惡就善。是為道法黠。可黠者。覺可者。知。

[0998a23]  本不知是為苦。苦為一意知為苦。是為二意。  習為一意知為習。是為二意。盡為一意知為  盡。是為二意。道為一意知為道。是為二意。此
八意在外。

[0998a27]  非常苦空非身。本習生因緣盡。止如意要道  處受觀。

[0998a29]  盡。苦空非身何緣得盡。盡從苦來。從苦得  盡。因盡便得空。得空便知非我身。是四意為  隨苦諦。

[0998b03]  何等為苦。一切在生死皆為苦。會欲亦不欲  會欲。謂人諸所欲得亦不欲。謂人意諸所不  欲。是皆為苦。貪從習出。隨非常意求滅苦從  習得。

[0998b07]  何等為法。謂因緣作是得是是為法。當為識  已識為却意當為斷。從四諦中苦諦。習諦為  證有。道見苦知從習起。見習知苦見盡諦  知非常。

[0998b11]  何等為可。謂憙道不忘道。常求道以道為可。  何等為黠。常問道為黠。已問能受能行是為  黠。習亦如是。盡滅亦如是。道亦如是。

[0998b14]  苦為罪法為行結。黠為三十七品經。可為行  行者為行道。如是為習。如是為盡。如是為  道。皆為增上。

[0998b17]  第一為苦。何等為苦。一切惡不可意為苦。已  識苦不欲者。便行道不離為可。苦生有本。苦  為何等。本從萬物。萬物無有亦不盡。已不盡
人亦不憂。已不憂人亦無有苦。

[0998b21]  第二為習。何等為習。意隨愛為習。斷愛  無有習。持何等行為斷愛。萬物皆從因緣  生。斷因緣不復生。當那得斷因緣。持意念道。
已持意念道。意不得兩念。便在道是。為習。

[0998b25]  第三為盡。苦法為萬物。以敗便得憂。已得憂  便老。已老便得病瘦死。是名為外盡苦法。何  以故。為外盡苦法。為自罪未除。何以故。為自
罪未除。為生死未滅。何以故。生死未滅為非  一意。何以故。非一意為不墮禪棄故。何以故。  不墮禪棄不受行如佛語。是名為外盡。內盡
為何等。意墮守。已墮守餘意不得生。已餘意  不得生便滅結。已滅結便罪盡。已罪盡便盡  無有。是名為內盡。

[0998c05]  第四為道。何等為道。苦可意道名為八種。何  等為八種。如是安般守意說八行意。不墮生  死但有墮道。已墮道便斷上頭三事。何等三
事。苦習盡。已斷苦習盡便定。已定所向便得  道。何等為得道。已苦滅不復生是為得。有五  法行。何等五。一者色。二者意。三者所念。四  者別離意行。五者無為。

[0998c12]  色為何等。所色一切在四行。亦從四行所。四  行為何等。地種水種火種風種。亦從四行  因。所色為何等。眼根耳根鼻根舌根身根。色
聲香味細滑。亦一處不更。

[0998c16]  意為何等。所意心識。是為何等。六識身。六識  為何等。眼識耳識鼻識舌識身識心識。

[0998c18]  所念法為何等。若所念法意共俱。是為何等。  痛想行痒念欲。是意定黠。信進計念貪不貪  善本惡本不分別本。一切結縛便勞。從起所
黠所見所要亦所有。如是法意共俱。是名為  意所念法。

[0998c23]  別離意行為何等。所別離意不共。是為何等。  得不思想政盡政不思想念想。下輩苦得  處得種得。入生老止非常名字絕具如應。亦
餘如是法分別意行。是名分別意行。

[0998c27]  無為何等。空滅未離滅不須受。

[0998c28]  地種為何等堅者。水種何等濕者。火種何等  熱者。風種何等起者。眼根何等。眼識相著可  色。耳根何等。耳識相著可色。鼻根何等。鼻識
相著可色。舌根何等。舌識相著可色。身根何  等。身根相著可色。色為何等。若色端正不  端正等色。俱中央色想。像上頭一識更。眼識
色更為心識更。是色兩識。更知何等。兩眼識  心識。聲為何等。從受行出聲。亦不從受行出  聲。從受行本聲。亦不從受行本受聲。若上頭
一識更知耳識已。更心識便知是聲。兩識更  知耳識心識。香為何等。若根香若莖香若花  香若實香。香香臭香等香所香。是名為香。
若上頭一識。一識更知鼻識已。更心識便如  是香。兩識更知鼻識心識。味為何等。若酢味  甜味鹽味苦味醎味辛味澁味。亦所噉覺味。
若上頭一識知舌識。舌識已更心識便知是  味。兩識更知舌識心識。細滑更為何等。若滑  若麁若輕若重若寒若熱若飢若渴。為上頭
一識知身識身。識已更心識便知。是一處樂  為兩識更知身識心識。心識一處不更。色為  何等。若色法識想著。是為何等。若身善者不  善者不更。若常一識知心識。

[0999a21]  眼識為何等。眼相依色因知。耳識為何等。  故耳根相依聲因知。鼻為何等。鼻根相依香  因知。舌識為何等。舌根相依味因知。身識
為何等。身根相依樂著因知。心識為何等。心  根相依法因知。痛為何等。為樂是亦為三輩  少多無有量。想為何等。所對行為何等。所作
是亦為三輩。善惡不分別福殃度。願樂為  何等。三會是亦為三輩。善樂惡樂亦不善亦  不惡樂意念。何等為意念。是亦為三輩。善
惡不分別。欲為何等。欲作是何等。意可意  為何等。念思惟何等。為一意。黠為何等。為  觀法。信為何等。可意。進為何等。觀念。計
為何等。所念使求增望念願。願是名為計。分  別念為何等。所觀觀隨不絕相隨。是名為  念。計念為何等。異意大為計。意微為念。計
念是為異。貪為何等。不隨善法不信至誠不  行不應行。是名為貪。不貪為何等。隨善法  信至誠行應行。是名為不貪。善本何等。有三
善本。無有貪善本。無有瞋恚善本。無有愚癡  善本。是名為善本。不善本為何等。不善本有  三。貪為不善本。瞋恚為不善本。愚癡為不善
本。是名為不善本。不分別本為何等有五不  分別。愛不分別。憍慢不分別。癡不分別。疑不  分別。行是名為不分別本。

[0999b16]  結為何等。有九結。一為持念結。二為憎結。  三為憍慢結。四為癡結。五為邪結。六為失願  結。七為疑結。八為嫉結。九為慳結。

[0999b19]  持念結為何等。三界中貪。增結為何等。為  人間不可息。憍慢結為何等。憍慢結名為七  輩。何等七。一為憍慢。二為憍。三為自慢。四
為自計慢。五為欺慢。六為不如慢。七為邪慢。  憍慢為何等。不如者我為勝如者等。從是憍  慢自計意起。意識合意。是名為憍慢。慢為
何等輩中勝勝中等。從是所慢亦自計自計  勝者勝。是名為自慢。亦說者憍慢慢當為一  切合會。是名為自慢。自計慢為何等。為五陰
自身是我身計自念。從是慢慢自知意生意  起合意。是名為自計慢。欺慢為何等。未得  計得未知計知未盡計盡。從是憍慢自計意
觀意起合意。是名欺慢。不如慢為何等遠不  如自計少不如。若豪若業。若業若何。若罪若  病不及十倍百倍。自計如是為不如。從是憍
慢自計自見意生意起合念。自為是名為不  如慢。邪慢為何等。不賢者自計賢者。從是有  憍慢自念自計。意生意起合念。是名為邪慢。  是為七慢。慢名為憍慢結。

[0999c09]  癡結為何等。三界中所有癡。是名為癡結。

[0999c10]  邪結為何等。邪結有三輩名為邪結。一為身  邪。二為邊邪。三為邪邪。身邪為何等。是身是  我身。是名為身邪。邊邪為何等。一者斷滅。二
者常在。是名為邊邪。邪邪為何等。邪邪為諍  本壞福。是為三邪。

[0999c15]  失願結為何等。失本不受功挍恩。是名失願  結。是兩失名為失願結。盜結為何等。兩盜名  盜結。一為受盜。二為戒盜。受盜為何等。為五
陰念尊大最無有極。從是所欲所意。所可所  用。是名為盜結。盜戒為何等。從是淨從是離  從是解從是要出用。是故所人所意所可所
願。是名為盜戒。是兩盜名為盜結。

[0999c22]  疑結為何等。為疑四諦。是名為疑結。嫉結為  何等。亂意為嫉結。

[0999c24]  慳結為何等。不能制意。是名為慳結。故一  切結。

[0999c26]  縛者為何等。所結者名為縛故說縛。

[0999c27]  使者為何等。使者為七。何等為七。一為欲  使。二為不可使。三為欲世間使。四為憍慢使。  五為癡使。六為邪使。七為疑使。

[1000a01]  欲使為何等。欲使名為五使。何等為五者  欲。從苦見斷欲。著欲從習見斷欲。著欲從盡  見斷欲。著欲從道見斷欲。著欲從思惟見斷
欲。是名為五使。名為欲使。

[1000a05]  不可使名為何等。五使名為不可使。何等為  五。從苦見不可斷。從習見不可斷。從盡見不  可斷。從道見不可斷。從思惟見不可斷。是五
使名為不可使。世間欲可使為何等。十使名  為世間可欲使。何等為十。著色見苦斷欲。著  色見習斷欲。著色見盡斷欲。著色見行道斷
欲。從色因著思惟斷欲。從無有色因著見苦。  斷欲。從無有色因著見習斷欲。從無有色因  著見盡斷欲。從無有色因著見道斷欲。從無
有色因著思惟斷欲。是十使名為欲世間使。  憍慢使為何等。憍慢使有十五。何等為十五。  著欲見苦憍慢斷。著欲見習憍慢斷。著欲見
盡憍慢斷。著欲見道憍慢斷。著欲思惟見憍  慢斷著色見苦憍慢斷。著色見習憍慢斷。著  色見盡憍慢斷。著色見道憍慢斷。著色思惟
憍慢斷。著無有色見苦憍慢斷。著無有色見  習憍慢斷。著無有色見盡憍慢斷。著無有色  見道憍慢斷。著無有色思惟憍慢斷。是十五  使名為憍慢使。

[1000a24]  癡使為何等。十五使名為癡使。何等為十五。  著欲見苦癡斷。著欲見習癡斷。著欲見盡癡  斷。著欲見道癡斷。著欲思惟癡斷。著色見苦
癡斷。著色見習癡斷。著色見盡癡斷。著色  見道癡斷。著色思惟癡斷。著無有色見苦癡  斷。著無有色見習癡斷。著無有色見盡癡斷。
著無有色見道癡斷。著無有色思惟癡斷。是  十五使名為癡使。

[1000b03]  邪使為何等。三十六使為邪使。何等為三十  六。十二使著欲。十二使著色。十二使著無有  色。是名為三十六使。十二使著欲為何等。著
欲見苦斷身邪。著欲見苦斷要邪。著欲見苦  斷邪邪。著欲見習斷邪邪。著欲見盡斷邪邪。  著欲見道斷邪邪。著欲見苦斷見盜。著欲見
習斷見盜。著欲見盡斷見盜。著欲見道斷見  盜。著欲見苦斷戒盜。著欲見道斷戒盜。是名  為十二使著欲使。

[1000b12]  十二使著色為何等。著色見苦斷身邪。著色  見苦斷要邪。著色見苦斷邪邪。著色見習斷  邪邪。著色見盡斷邪邪。著色見道斷邪邪。著
色見苦斷見盜。著色見習斷見盜。著色見盡  斷見盜。著色見道斷見盜。著色見苦斷戒盜。  著色見道斷戒盜。是名為十二使。著色使。

[1000b18]  十二使。著無有色為何等。著無有色見苦斷  身邪。著無有色見苦斷要邪。著無有色見苦  斷邪邪。著無有色見習斷邪邪。著無有色見
習斷邪邪。著無有色見道斷邪邪。著無有色  見苦斷見盜。著無有色見習斷見盜。著無有  色見盡斷見盜。著無有色見道斷見盜。著無
有色見苦斷戒盜。著無有色見道斷戒盜。  是名為十二使著無有色使。是為三十六使。  名為三十六邪使。

[1000b27]  疑使為何等。十二使名為疑使。何等十二。著  欲見苦斷疑。著欲見習斷疑。著欲見盡斷疑。  著欲見道斷疑。著色見苦斷疑。著色見習斷
疑。著色見盡斷疑。著色見道斷疑。著無有  色見苦斷疑。著無有色見習斷疑。著無有色  見盡斷疑。著無有色見道斷疑。是名為十二
疑。使是為塵是為塵腦。有時塵無有腦者。  除塵所餘亂意念法。是為腦非塵。從起為  八。一為睡。二為瞑。三為樂。四為疑。五為
猗。六為恣態。七為不愧。八為不慚。是故說  從起八。

[1000c09]  所黠為何等。十黠。何等為十。一為法黠。二  為比黠。三為知人心黠。四為巧黠。五為苦  黠。六為習黠。七為滅黠。八為道黠。九為盡
黠。十為無為黠。

[1000c13]  法黠為何等。在生死欲所無有結黠。在生死  欲本所無有結黠在。生死欲滅無有結黠。在  生死欲壞道行無有結黠。亦在法黠亦在法
地所無有結黠。是名為法黠。

[1000c17]  比黠為何等。在色無有色行無有結黠。在色  無有色本無有結黠。在色無有色行滅無有  結黠。在色無有色行斷為道無有結黠。亦在
比黠亦在比地無有結黠。是名為比黠。

[1000c21]  知人心黠為何等。所黠行所黠福所黠合。已  得不舍。常在前常念不忘。為人故為他眾  故恩行。是故意念知。是名為知人心黠。

[1000c24]  巧黠為何等。世間所行黠。是名巧黠。苦黠  為何等。受五陰非常苦空非身念所無有結  黠。是名為苦黠。

[1000c27]  習黠為何等。世間本亦本集生因緣思念  無有結黠。是名為習黠。

[1000c29]  滅黠為何等。滅滅為黠。最要念不結黠。是  名為滅黠。

[1001a02]  道黠為何等。道為道如應受觀者。欲出念無  有結黠。是名為道黠。

[1001a04]  盡黠為何等。已識苦已舍習盡已有證。道  已行從是黠見知意得應。是名為盡黠。

[1001a06]  無為黠為何等。苦已更不復更。習已畢不復  畢。盡已有證不復用證。道已行不復行。從是  所黠所見所知所意得。是名為無為黠。故說  所黠。

[1001a10]  所有見為何等。所有黠見為見。有時見非  黠。為何等。八更者可。八更者可為何等。苦  法黠可苦譬黠可。習法黠可習譬黠可。盡法
黠可盡譬黠可。道法黠可道譬黠可。故說所  見。若得是為黠。不有時得。非黠八更可如  上說。故說所更。

[1001a16]  德為何等。得法為德。無有思想思惟為何  等。天上一處名為一切淨。在有無有欲前。有  思想出所意念法滅不隨。是名為不思想思
惟。滅思惟為何等。二十六天上名為不欲。  中得道者。上頭行要出所意念法滅倒。是名  為滅思惟不思想為何等。無有思想人化生
天上。上頭意亦墮天上時意除是中間。乃從  是若意念法滅倒。是名為不思想。

[1001a24]  念根為何等。三界中命會為何等。人同居  得。處為何等。同郡縣。種得為何等。為五  陰。入得為何等。所內外得入。是名為入得。
生為何等。得陰。老為何等。陰熟。止行何  等。宿命行來望。非常為何等。已生復亡。名  字為何等。知分別。絕為何等。字為具。政用  為何等。字會。

[1001b02]  空為何等。虛空無所有無所著無所色。是名  為空。盡尚未離為何等。已盡不復更不復  著。盡為何等。度世無為。是名為五法五行  行說具。

阿毘曇五法行經

* * *

【經文資訊】大正藏第 28 冊 No. 1557 阿毘曇五法行經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
