佛說一切如來真實攝大乘現證  三昧大教王經卷第三
西天譯經三藏朝奉大夫試光祿卿  傳法大師賜紫沙門臣施護等  奉　詔譯

金剛界大曼拏羅廣大儀軌分第一之三

[0346b09]  爾時世尊。復入妙吉祥大菩薩三昧。出生法  加持金剛三摩地。此名一切如來大智慧三  昧。即一切如來心。從自心出。說是大明曰。

[0346b12]  嚩日囉  (二合)  底  (引)  剎拏  (二合一句)

[0346b13]  纔出一切如來心時。即彼如是具德持金剛  者。成大慧劍。為出現已。即入世尊大毘盧遮  那如來心。合為一體。從是出現金剛劍相。住
佛掌中。然後從彼金剛劍相中。出一切世界  極微塵量等如來像。起一切如來大智慧。等  以一切佛神通游戲。於一切世界廣施作已。
彼妙吉祥性。於金剛薩埵三摩地。妙堅牢故  合為一體。出生妙吉祥大菩薩身。住世尊大  毘盧遮那如來心。說此頌曰。

大哉一切大覺尊　　即我名為妙音聲  
由彼正慧無色故　　是故音聲而可得

[0346b24]  是時妙吉祥大菩薩身。從世尊心下。於一切  如來右月輪中。如理而住。復請教示。

[0346b26]  爾時世尊即入一切如來大智慧金剛三摩  地。以一切如來斷結使三昧。於普盡無餘諸  有情界。令斷諸苦悉獲利益。及得一切適悅
快樂。乃至得一切如來隨順音聲大慧圓滿  最上悉地。即以金剛劍。授與妙吉祥大菩薩  雙手掌中。時諸如來。即為立名號金剛慧。以  金剛慧灌頂法而為灌頂。

[0346c04]  爾時金剛慧菩薩摩訶薩。即以所授彼金剛  劍。向一切如來作揮斫相。說此頌曰。

此是一切大覺尊　　般若波羅蜜多理  
能斷一切勝怨敵　　滅除一切諸罪垢

[0346c08]  爾時世尊。復入起平等心轉法輪大菩薩三  昧。出生法加持金剛三摩地。此名一切如來  大輪三昧。即一切如來心。從自心出。說是大  明曰。

[0346c12]  嚩日囉  (二合)  呬  (引)  覩  (一句)

[0346c13]  纔出一切如來心時。即彼如是具德持金剛  者。成金剛界大曼拏羅等一切如來曼拏羅。  為出現已。即入世尊大毘盧遮那如來心。合
為一體。從是出現金剛輪相。住佛掌中。然後  從彼金剛輪相中。出一切世界極微塵量等  如來像。乃起平等心轉妙法輪。等以一切佛
神通游戲。於一切世界廣施作已。而彼起平  等心轉法輪性。於金剛薩埵三摩地。妙堅牢  故合為一體。出生起平等心轉法輪大菩薩
身。住世尊大毘盧遮那如來心。說此頌曰。

大哉金剛所成輪　　即我金剛最上法  
由纔發起平等心　　即轉無上妙法輪

[0346c25]  是時起平等心轉法輪大菩薩身。從世尊心  下。於一切如來左月輪中如理而住。復請教  示。

[0346c28]  爾時世尊。即入一切如來大輪金剛三摩地。  以一切如來大曼拏羅三昧。於普盡無餘諸  有情界。悉令入於不退轉輪獲諸利益。及得
一切適悅快樂。乃至得一切如來轉正法輪  最上悉地勝妙之相。即以金剛輪。授與起平  等心轉法輪大菩薩雙手掌中。時諸如來。即
為立名號金剛場。以金剛場灌頂法而為灌  頂。

[0347a07]  爾時金剛場菩薩摩訶薩。以彼金剛輪。安立  一切如來不退轉性。說此頌曰。

此是一切大覺尊　　一切諸法清淨者  
金剛不退轉大輪　　此即名為菩提場

[0347a11]  爾時世尊。復入無言大菩薩三昧。出生法加  持金剛三摩地。即一切如來心。從自心出。說  是大明曰。

[0347a14]  嚩日囉  (二合)  婆  (引)  沙  (一句)

[0347a15]  纔出一切如來心時。即彼如是具德金剛手。  成一切如來法文字。為出現已。即入世尊大  毘盧遮那如來心。合為一體。從是出現金剛
念誦之像。住佛掌中。然後從彼金剛念誦像  中。出一切世界極微塵量等如來像。放一切  如來法光明。等以一切佛神通游戲。於一切
世界廣施作已。彼法自性性。於金剛薩埵三  摩地。妙堅牢故合為一體。出生無言大菩薩  身。住世尊大毘盧遮那如來心。說此頌曰。

大哉自然大祕密　　我說此為祕密語  
如理宣說正法門　　所說語言離戲論

[0347a26]  是時無言大菩薩身。從世尊心下。於一切如  來後月輪中。如理而住。復請教示。

[0347a28]  爾時世尊。即入一切如來祕密語金剛三摩  地。以一切如來語念誦三昧。於普盡無餘諸  有情界。悉令獲得語密成就。及得一切適悅
快樂。乃至得一切如來語祕密性最上悉地。  即以金剛念誦像。授與無言大菩薩雙手掌  中。時諸如來。即為立名號金剛語。以金剛語  灌頂法而為灌頂。

[0347b06]  爾時金剛語菩薩摩訶薩。即以金剛念誦像。  與一切如來談論。說此頌曰。

此是一切大覺尊　　名為金剛真念誦  
而彼一切佛如來　　是速成就大明者

[0347b10]  此是金剛大法性智。一切如來轉大輪智。一  切如來隨轉論輪戲論之智。一切如來大智  大士。

[0347b13]  爾時世尊。復入一切如來巧業大菩薩三昧。  出生羯磨加持金剛三摩地。此名一切如來  羯磨三昧。即一切如來心。從自心出。說是大  明曰。

[0347b17]  嚩日囉  (二合)  羯哩摩  (二合一句)

[0347b18]  纔出一切如來心時。以一切羯磨平等智。於  金剛薩埵三摩地善通達故。即彼如是具德  持金剛者。成一切如來羯磨光明。為出現已。
以是光明遍照一切世界。混成一切如來大  羯磨界。而彼普盡一切如來大羯磨界。即入  世尊大毘盧遮那如來心。合為一體。從是出
生大羯磨金剛像。周遍一切虛空界量。住佛  掌中。然後從彼大羯磨金剛像中。出一切世  界極微塵量等如來像。廣作一切勝事業。等
以一切佛神通游戲。於一切世界廣施作已。彼  一切如來無邊事業性。於金剛薩埵三摩地。  妙堅牢故合為一體。出生一切如來巧業大
菩薩身。住世尊大毘盧遮那如來心。說此頌  曰。

大哉諸佛妙不空　　而我一切事業多  
無功用心作佛事　　此即能轉金剛業

[0347c05]  是時一切如來巧業大菩薩身。從世尊心下。  於一切如來前月輪中。如理而住。復請教示。

[0347c07]  爾時世尊即入一切如來不空金剛三摩地。  以一切如來轉大供養無量不空一切事業廣  大儀軌。於普盡無餘諸有情界。令得一切事
業成就。及得一切適悅快樂。乃至得一切如  來金剛事業性神境智通最上悉地殊勝之  果。即以彼羯磨金剛杵一切羯磨轉輪一切如
來金剛羯磨灌頂。授與一切如來金剛巧業  大菩薩雙手掌中。時諸如來。即為立名號金  剛尾濕嚩。以金剛尾濕嚩灌頂法而為灌頂。

[0347c16]  爾時金剛尾濕嚩菩薩摩訶薩。以彼羯磨金  剛杵安自心已。即安立一切如來住巧業性。  說此頌曰。

此是一切大覺尊　　善作最上妙巧業  
今得授於我掌中　　於巧業中安巧業

[0347c21]  爾時世尊。復入極難敵精進大菩薩三昧。出  生羯磨加持金剛三摩地。此名一切如來善  護三昧。即一切如來心。從自心出說是大明  曰。

[0347c25]  嚩日囉  (二合)  犖  (力角切下同)  叉  (一句)

[0347c26]  纔出一切如來心時。即彼如是具德金剛手。  成堅固甲冑。為出現已。即入世尊大毘盧  遮那如來心。合為一體。從是出生大金剛甲
冑像。住佛掌中。然後從彼金剛甲冑像中。出  一切世界極微塵量等如來像。作一切如來  善護廣大儀軌事業。等以一切佛神通游戲。
廣施作已。彼極難敵精進性。於金剛薩埵三  摩地。妙堅牢故合為一體。出生極難敵精  進大菩薩身。住世尊大毘盧遮那如來心。說  此頌曰。

大哉我此精進鎧　　極堅固我堅固身  
由堅固性本無身　　故金剛身勝所作

[0348a09]  是時極難敵精進大菩薩身。從世尊心下。於  一切如來右月輪中。如理而住。復請教示。

[0348a11]  爾時世尊。即入一切如來堅固金剛三摩地。  以一切如來精進波羅蜜多三昧。於普盡無  餘諸有情界。救拔利益。悉令獲得適悅快樂。
乃至得一切如來妙金剛身最上悉地殊勝之  果。即以金剛甲冑。授與極難敵精進大菩薩  雙手掌中。時諸如來。即為立名號金剛慈友。  以金剛慈友灌頂法而為灌頂。

[0348a18]  爾時金剛慈友菩薩摩訶薩。即以金剛甲冑。  於一切如來作勝被甲。說此頌曰。

此是一切大覺尊　　最上大慈勝甲冑  
堅固精進大護身　　此即名為大慈友

[0348a22]  爾時世尊。復入摧諸魔大菩薩三昧。出生羯  磨加持金剛三摩地。此名一切如來方便三  昧。即一切如來心。從自心出。說是大明曰。

[0348a25]  嚩日囉  (二合)  藥叉  (一句)

[0348a26]  纔出一切如來心時。即彼如是具德持金剛  者。成金剛大牙器仗。為出現已。即入世尊大  毘盧遮那如來心。合為一體。從是出生金剛
牙像。住佛掌中。然後從彼金剛牙像中。出一  切世界極微塵量等如來像。作一切如來暴  怒調伏等事。以一切佛神通游戲。廣施作已。
彼摧諸魔性。於金剛薩埵三摩地。妙堅牢故  合為一體。出生摧諸魔大菩薩身。住世尊大  毘盧遮那如來心。說此頌曰。

大哉我此大方便　　是即諸佛悲愍者  
由眾生利寂靜故　　乃現暴怒諸所作

[0348b08]  是時摧諸魔大菩薩身。從世尊心下。於一切  如來左月輪中。如理而住。復請教示。

[0348b10]  爾時世尊即入一切如來極忿金剛三摩地。  以一切如來能調難調三昧。於普盡無餘諸有  情界。施大無畏。悉令獲得適悅快樂。乃至得
一切如來大方便神境智通最上悉地殊勝之  果。即以金剛大牙器仗。授與摧諸魔大菩薩  雙手掌中。時諸如來。即為立名號金剛暴怒。  以金剛暴怒灌頂法而為灌頂。

[0348b17]  爾時金剛暴怒菩薩摩訶薩。即以所授金剛  大牙器仗安自口中。向一切如來作恐怖相。  說此頌曰。

此是一切大覺尊　　能調一切極難調  
大利金剛牙器仗　　大悲方便心所生

[0348b22]  爾時世尊。復入一切如來拳大菩薩三昧。出  生羯磨加持金剛三摩地。此名一切如來身  語心金剛縛三昧。即一切如來心。從自心出
說是大明曰。

[0348b26]  嚩日囉  (二合)  散提  (引一句)

[0348b27]  纔出一切如來心時。即彼如是具德持金剛  者。成一切如來一切印縛。為出現已。即入  世尊大毘盧遮那如來心。合為一體。從是出
生金剛縛像。住佛掌中。然後從彼金剛縛像  中。出一切世界極微塵量等如來像。於一切  世界普印一切如來智等及一切如來神通游
戲。廣施作已。彼一切如來拳妙縛性。於金剛  薩埵三摩地。妙堅牢故合為一體。出生一切  如來拳大菩薩身。住世尊大毘盧遮那如來  心。說此頌曰。

大哉我妙堅固縛　　即我三昧堅固身  
以一切願悉成就　　彼解脫者乃為縛

[0348c10]  是時一切如來拳大菩薩身。從世尊心下。於  一切如來後月輪中。如理而住。復請教示。

[0348c12]  爾時世尊即入一切如來縛三昧金剛三摩  地。以一切如來印縛三昧。於普盡無餘諸有  情界悉令獲得一切如來賢聖加持一切願成
就。及得一切適悅快樂。乃至得一切如來一  切智。智印主最上悉地殊勝之果。即作金剛  縛相。授與一切如來拳大菩薩雙手掌中。時
諸如來。即為立名號金剛拳。以金剛拳灌頂  法而為灌頂。

[0348c20]  爾時金剛拳菩薩摩訶薩。即以金剛縛。於一  切如來作妙縛相。說此頌曰。

此是一切大覺尊　　祕密印縛大堅固  
以一切佛速成就　　不越金剛大三昧

[0348c24]  此是一切如來供養廣大羯磨儀軌大精進堅  固甲冑。一切如來大方便一切即智。一切  如來大羯磨大士。

[0348c27]  爾時世尊阿閦如來。以世尊大毘盧遮那如  來及一切如來智所成已。印一切如來智故。  即入金剛  波  羅蜜多三昧。出生金剛加持三
摩地。此名一切如來金剛三昧。即一切如來  印。從自心出。說是大明曰。

[0349a03]  薩埵嚩日哩  (二合一句)

[0349a04]  纔出一切如來心時。即現種種金剛光明具  德持金剛者。於是金剛光明門中。成一切世  界極微塵量等如來像。以一切如來金剛波
羅蜜多智印已。復聚為一體。從是出現周遍  一切世界為量大金剛像。於世尊大毘盧遮  那如來前月輪中。如理而住說此頌曰。

大哉一切正覺尊　　薩埵金剛我堅固  
由堅固性本無身　　是故金剛身出現

[0349a12]  爾時世尊寶生如來。印世尊大毘盧遮那如  來及一切如來智故。即入寶波羅蜜多三昧。  出生金剛加持三摩地。此名金剛寶三昧即
自印。從自心出。說是大明曰。

[0349a16]  囉怛那  (二合)  嚩日哩  (二合一句)

[0349a17]  纔出一切如來心時。即現大寶光明具德持  金剛者。於是寶光明中。成一切世界極微塵  量等如來像。遍印一切如來智已。復聚為一
體。從是出現周遍一切世界為量大金剛寶  像。於世尊大毘盧遮那如來右月輪中。如理  而住。說此頌曰。

大哉一切正覺尊　　我即名為寶金剛  
彼一切印一切願　　是即灌頂堅固理

[0349a25]  爾時世尊觀自在王如來。印世尊大毘盧遮  那如來及一切如來智故。即入法波羅蜜多  三昧。出生金剛加持三摩地。此名大法三昧。
即自印。從自心出。說是大明曰。

[0349a29]  達哩摩  (二合)  嚩日哩  (二合一句)

[0349b01]  纔出一切如來心時。即現蓮華光明具德持  金剛者。於是蓮華光明中成一切世界極微  塵量等如來像。遍印一切如來智已。復聚為
一體。從是出現周遍一切世界為量大金剛  蓮華像。於世尊大毘盧遮那如來後月輪中。  如理而住。說此頌曰。

大哉一切正覺尊　　大法金剛我清淨  
由本自性清淨故　　令諸貪染悉無垢

佛說一切如來真實攝大乘現證三昧大教王  經卷第三

* * *

【經文資訊】大正藏第 18 冊 No. 0882 佛說一切如來真實攝大乘現證三昧大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
