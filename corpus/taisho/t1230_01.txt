佛說大輪金剛總持陀羅尼經
[0161b18]  如是我聞。一時佛在王舍城耆闍崛山中。與  大比丘眾千二百五十人俱。復有菩薩摩訶  薩三萬六千而為上首。爾時世尊臨般涅槃
後。佛法欲滅時。比丘比丘尼優婆塞優婆夷  天龍八部。前後圍遶共會說法。當爾之時有  執金剛神問其法要。世尊般涅槃後。總持法
門云何受持。佛告執金剛神。善哉善哉。汝等  金剛能為末劫眾生。問此利益之事。善思念  之。吾當為汝分別解說利益之事當說法要。
佛告執金剛神。夫欲受持總持法門者。及誦  經典坐禪種種善法。第一清淨。第二常決定  志誠。第三精勤不退。第四報佛慈恩。第五發
弘大誓日夜精確報師僧父母恩。第六報菩  薩恩。第七報金剛恩。第八報三十三天恩。第  九報四大天王恩。第十報持呪仙人恩。佛告
執金剛神言。我滅度後末法之時。眾生薄福  三災競起。吾毒鬼神諸天魔等。南閻浮提振  旦國中。諸惡鬼神及諸八萬四千天魔。一一
魔有五千眷屬。南閻浮提殺害眾生無量無  數。汝等金剛今於此會聞祕密之法。汝等金  剛聞持呪方法。速先誦大輪金剛陀羅尼神
呪。汝不持此法門者。一切諸呪縱令有驗。猶  有行偽盜法之罪。滅度之後當落地獄受罪  苦已當落畜生道。行偽獲罪如是。若有善男
子善女人及無量天仙金剛菩薩無量藥叉一  切鬼神等。善聽吾當為。汝說灌頂神呪。誦二  十一遍能成一切呪法。善事速得成就。其呪
乃是過去十方一切諸佛之因此陀羅尼悉  皆成佛。一切菩薩悉至佛道。一切金剛皆得  不壞之身。一切仙人悉得成就。誦此呪者能
成一切印法一切壇法。當入曼荼羅大壇不  用事壇。若作事壇種種災起。天難地難王難  賊難水難火難一切夜叉羅剎之難天龍鬼神
難諸魔一切人難。誦是呪七日七夜清淨燒  香。於尊像前誦此呪懺悔三業一切諸罪並  得消滅。一切鬼神皆悉歡喜。身上所有一切
諸病皆得除愈。爾時佛告執金剛神無量天  仙阿難比丘。汝等善聽汝持金剛呪。我為汝  於金剛天中結壇。汝持菩薩呪。我為汝於菩
薩天中結壇。汝持天呪我為汝於天中結壇。  汝持龍天呪。我為汝於龍宮中結壇。汝持二  十八部鬼神呪。我為汝於鬼神天中結壇。汝
持夜叉羅剎呪。我為汝於夜叉羅剎天中結  壇。佛告執金剛神。當說呪之時。山河石壁一  切六種震動。一切須彌山諸天鬼神皆悉不
安。一切龍王皆大奔走。雲雨三十三悉不  安。爾時世尊即說身呪曰。

[0162a07]  那謨娑哆梨耶  (一)  地婆伽喃  (二)  怛他羯哆南  (三)  鳴  [合*牛]  (二合四)  毘羅時毘羅時  (五)
摩訶斫迦羅  (六)  薩  哆薩跢  (七)  莎羅帝莎羅帝  (八)  哆羅曳哆羅曳  (九)  毘陀摩儞  (十)  三盤禪儞  (十一)  怛羅末儞
(十二)  悉陀  羯梨怛焰  (十三)  娑訶  (十四)

[0162a12]  大輪金剛陀羅尼心真言曰。

[0162a13]  南無悉咥哩  (二合)  耶  (一)  墜尾伽南  (二)  怛他伽多南  (三)  唵  (四)  尾羅時尾羅時  (五)
摩訶斫羯羅  (六)  伐折梨  (七)  伐折羅  (八)  薩跢薩跢  (九)  娑羅帝娑羅帝  (十)  怛羅  曳怛羅曳  (十一)  毘馱末儞
(十二)  三盤誓儞  (十三)  多  羅末底  (十四)  悉陀阿羯哩底  (丁以反十五)  哩焰莎訶  (心呪)

[0162a18]  爾時世尊說此呪已。告執金剛神及持呪仙  人。比丘比丘尼等。先須著新淨衣燒香供養  樓至金剛。誦呪七日七夜。唯燒香及淨水誦
呪滿十萬遍。成就一切呪法。以後通用一切  印。夫欲持一切呪皆得成就。若能常誦呪。命  終之後速至佛地。

[0162a24]  爾時金剛藏菩薩摩訶薩等。聞佛說持大輪  金剛陀羅尼祕密之藏。我等金剛藏菩薩摩  訶薩。各將百千恒河沙等金剛。一一金剛各
有百萬恒河沙眷屬。一一各將百千恒河沙  等藏神。一一藏神又各將四天天。皆下珍  寶及金剛山獻佛願我等金剛藏菩薩摩訶薩
悉至佛地。我等眷屬日夜歡喜令我受持。又  燒香末香塗香幡花寶蓋百味飲食。奉上世  尊供養過去未來現在十方三世諸佛。我等
金剛藏菩薩摩訶薩。亦為末法眾生受持呪。  若有善男子善女人及比丘比丘尼優婆塞優  婆夷。受持此大輪金剛陀羅尼。於尊像前澡
浴著新淨衣。燒香著三盤食供養具說。我等  從無始世界已來。流浪生死不知劫數。毀謗  聲聞人緣覺人辟支佛人佛乘人。毀謗獨覺
人阿羅漢。謗大乘菩薩。毀行正法人。污泥伽  藍污泥寺塔。污泥經書破戒行。殺盜婬三業  不善。出佛身血殺阿羅漢。常行顛倒持正為
邪。十惡不孝殺父害母。一切種種造惡。不知  頭數。今於此尊像前發露懺悔。七日七夜三  時誦一百八遍陀羅尼神呪。用澡灌三枚盛
滿淨水插揚柳枝。作三盤食及酥蜜酪飵茶  湯蜜藕種種菓子。於尊像前穿一地火爐似  蓮花開敷。用赤土摩拭四面。方呪炭十斤。用
樹王木炭輪薑子木是也。不用別炭又用薰  陸香三大兩安悉香二大兩白檀香二大兩青  木香二大兩酥半升蜜半升。剉斫斬剪件五
種香。猶如巨類大。於一銅器中用銅匙和合  誦呪一百八遍。呪此酥蜜香等呪一百八遍。  其像面向東。行者面向西。  [跍*月]  跪合掌作供養
印。如開敷蓮花相。二大指相並怒向後。二小  指合怒向前。六指由如捧鉢  (此名供養印)  弟子某  甲等。厶州厶縣厶鄉厶里自稱姓名。若比丘
比丘尼優婆塞優婆夷。稱本僧尼名本寺名。  啟白十方三世一切諸佛。過去一切賢聖冥  官業道。弟子厶甲等。厶年厶月八日五更。初
懺悔披心露瞻。請十方三世一切諸佛。過去  一切諸佛現在一切諸佛當來彌勒尊佛。及  十二部經修多羅藏。諸大菩薩一切賢聖僧。
一切金剛三十三天。四天王帝釋天王曹地  府。日天月天星宿天。善惡童子護戒善神。證  知弟子發露懺悔。所有罪障悉令消滅。弟子
從無始世界已來。輪迴六道流浪生死。不識  善惡未識佛時佛邊。造罪常行偷盜飲。酒食  肉兩舌惡口種種鬪亂。不知頭數殺生無數
邪行無數妄語無數。今日今時發露懺悔。一  懺已後更不重作。願弟子厶甲等。今於十方  諸佛前具說罪禍。破齋夜食常行邪行。生六
道餓鬼畜生邊夷下賤。常行不善之處。今日  今時發露懺悔。一懺已後復不更重作。若善  男子善女人。從月八日至十五日。每日供養
皆須新食其七日內誦呪滿十。萬遍有境界。  若是上根人得見夢一切諸佛賢聖摩頂受  記。即受佛藥以後。即證菩薩金剛地位。逐佛
而去。若是中根境界。七日之內準前供養風  雨靉靆。夢見金剛賢聖。若見下根眾生。准前  七日供養。不見賢聖。七日之內不風雨。幡花
不動。此人前世造作十惡五逆業。與法無緣  倍功懺悔。一日一夜六時懺悔。我等即須服  香念誦。

[0162c26]  南無佛陀耶　南無達磨耶　南無僧伽耶  南無十二部經　南無金剛藏菩薩　南無文  殊師利菩薩摩訶薩　南無觀世音菩薩摩訶  薩
南無大勢至菩薩摩訶薩　千手千眼觀  世音薩摩訶薩　十一面觀世音菩薩摩訶  薩救脫菩薩摩訶薩　定自在王菩薩摩訶薩  地藏菩薩摩訶薩　藥王菩薩摩訶薩　藥
上菩薩摩訶薩　彌勒菩薩摩訶薩

[0163a05]  是諸菩薩等。各將恒河沙眷屬前後圍遶。而  白佛言世尊。我菩薩眷屬。各將末香塗香幡  花寶蓋。供養十方諸佛。為末法眾生。修學大
輪陀羅尼資助善福。善男子善女人。比丘比  丘尼優婆塞優婆夷婆羅門等。修學經典及  祕密修多羅法門。持呪者及下根眾生速證。
因果我等諸菩薩眾亦令印可。十方諸佛摩  頂受記。誦此陀羅尼者。是過去無量諸佛根  本法門誦此呪者。能除一切罪障根本之罪
悉令消滅。若下根眾生從正月一日。於尊  像前誦此神呪十萬遍。則入道場懸四大天  王幡四口。四方各各置金剛幡十二口。菩  薩幡八口當陽鋪置盧舍那像。於前種種供
養用三面銅盤。盤內著種種飲食。用銅垸  盛粳米乳酥飯。六垸一盤著垸飯銅匙佛筯  羹  [飢-几+霍]  種種供養。於像前畫地為壇方圓四尺。
香泥塗上。上書五色。一如本方各五寸。於中  間圓色向上新盤五枚。滿盛香水插楊枝柳  枝。其壇南面穿地。火爐方圓一尺五寸。於一
尺內如蓮華形。用赤泥摩拭其內。准前五種  香及酥蜜等。用銅器沙羅。盛酥蜜及香相和  一處。用一新銅匙呪此香一百八遍。其壇安
五盞燈。雜綵一尺五寸。每月一日一夜。誦  呪一百八遍。准前供養。七日二十一迴換  食。七日已來。境界亦無風雨鬼神不現。金剛
菩薩不現者罪根深重。取前五種香和合搗  蜜和為丸。誦呪一千八遍。即服此香每朝  空腹服二十丸用井華水下。每欲喫藥呪水
二十一遍。又呪香水沐浴身體著新淨衣。誦  呪供養四十九遍。其內障悉得除滅。此下  根眾生從無始已來。用三寶物佛法僧物。常
行偷盜婬他。一切賢聖受罪無數。厶年厶月  厶日。弟子厶甲。今於尊像前金剛菩薩聖僧  前發露懺悔。諸佛現前天龍八部一切鬼神
供給驅使。諸大菩薩恒為伴侶。持呪者每日  一食。齋粳米乳酪飯得身力強健。去處通  達眾人恭敬。所出言語人皆信受。一切財寶
日夜增長。苦行此陀羅尼祕密法藏常生信  敬。於一清淨空房。念誦日夜精懃莫作雜行。  一心受持盡此一身。更不受胞胎四生。常與
諸大菩薩俱會一處。若善男子善女人。比丘  比丘尼優婆塞優婆夷婆羅門等。受持讀誦  為他人解說獲福無量。此經是末法時眾生
福田。無量百千陀羅尼之法門得入。亦是一  切經藏。善男子善女人。受持讀誦淨於尊像  前脚底臥胝。即見境界一切經藏及一切藏
神金剛菩薩師僧父母及一切尊像。此人從  會外來見此相已。閉口勿向人說。若向人說  戒行俱破。若善男子善女人。比丘比丘尼優
婆塞優婆夷婆羅門等。讀誦經典祕密總持  法門。三種梵行口誦經典不說惡言。心不懷  惡身無五欲染著。不得與五種氈陀羅女同
共居住一處。不得與外道獵師五千徒黨載  無數。不得與婬女寡婦同共語言。亦不得沽  酒家止宿。亦不得與外道戲論一切經典鬪
亂諍競誹謗正法及一切利養。若善男子善  女人供養尊像。其食不得自喫戒行俱破。施  與貧兒得福無量。亦不得食在家人出家人
殘食。亦不得五辛酒肉家食。若善男子善女  人食此食者。受持讀誦戒行俱破。不名受持  讀誦神力俱失得妄語罪說此法時阿難比丘  比丘尼
四天王天龍鬼神八部乾闥婆伽樓  羅緊那羅摩睺  優婆塞優婆夷五百婆羅門  及三十三天梵王帝釋  羅伽人非人等及轉  輪聖王。聞佛所說皆大歡喜。悉證無生法忍。
即得阿耨多羅三藐三菩提心。悉證佛地。

[0163c13]  爾時世尊說畫像法。於過去未來現在十方  三世一切諸大菩薩摩訶薩百千萬眾。俱來  集會。

[0163c16]  百千金剛藏王俱來集會　百千二十八部藥  叉天王俱來集會　百千香天王俱來集會  百千天藥叉王俱來集會　百千師子天王俱  來集會
百千聖僧俱來集會　百千持呪仙  人俱來集會　百千帝釋天王俱來集會　百  千轉輪聖王俱來集會　百千孔雀天王俱來  集會　百千龍天王俱來集會　百千大風天
王俱來集會　百千大雷天王俱來集會　百  千四大天王俱來集會　百千大雨天王俱來  集會　百千金翅鳥王俱來集會　百千白象  王俱來集會　百千日天王俱來集會　百
千  月天王俱來集會　百千星宿天王俱來集會  百千阿修羅王俱來集會　百千水天王俱  來集會　百千火天王俱來集會　百千焰摩  羅王俱來集會　百千大地王俱來集會
百  千山神天王俱來集會　百千河神天王俱來  集會　百千海神天王俱來集會　百千五穀  善神俱來集會　百千舍宅神俱來集會　百  千守門戶神俱來集會
百千園林花菓神俱  來集會　百千戲食善神俱來集會　百千主  七寶善神俱來集會　百千五種淨錢財天王  俱來集會　百千修多羅王俱來集會　百千
祕密藏天神王俱來集會　百千功德天女俱  來集會　百千比丘比丘尼俱來集會　百千  優婆塞優婆夷俱來集會　百千乾闥婆迦樓  羅緊那羅俱來集會　百千摩睺羅伽人非人
等俱來集會　百千仙藥天神王俱來集會  百千上妙四時衣服天王俱來集會　百千恒  河沙數甘露天王俱來集會　百千天印大將  護念一切眾生俱來集會　百千轉輪聖王俱
來集會

[0164a18]  爾時世尊說此畫像法時。三千大千世界六  種震動。是時天雨曼陀羅花。香風四起幢幡  自動如天鼓自鳴。十方三世諸佛放大慈光。
下至阿鼻地獄。六趣眾生見其光色已。皆悉  念佛念法念僧證無上菩提。結集眾會願聞  三世諸佛畫像之法。取其絹分為四複。各長
八尺用香汁塗絹。不得用膠汁畫像。其畫像  人與受八戒齋清淨食。澡浴著新淨衣。於一  淨房燒香安一澡瓶滿盛香水灌四方。即為
結界畔。先畫水池。池向下二叉。其池水中畫  蓮華。開敷有不開者向下。水池四邊。安劍欄  石柱。悉用綵色莊嚴其柱。頂上似開敷蓮華
形。其中安金剛珠。其柱一一安金珠。中心作  一降橋。亦用綵寶莊嚴。其畫千寶階上畫作  五間門屋。其上一如樓形。向上造七門屋。上
安鴟尾。其瓦一如碧流離色。向下簷頭。一一  口中吐寶花。中懸珠鐸。其七間樓安門及窓。  正當中心門安一大金鎖。諸門亦七寶綵畫
莊嚴其樓。下當中心門畫作一盧舍那像。一  如佛長短形像。左右阿難伽葉。及觀世音菩  薩。大勢至菩薩。悉用七寶莊嚴。左右畫二
金剛純作金色。手執寶杵威嚴降魔勢。及金  剛脚下畫作金山。其左右向下又畫作二金  剛形如紅白色。其金剛頂上安輪蓋。其手皆
把杵。彩畫莊嚴。脚下還踏金剛山。端正威嚴  一開口一笑脣。金剛左右脚下作二師子。舉  頭向上作哮吼勢。其盧舍那佛像前。一大金
香爐上安七寶蓋。香烟勿令斷絕。其香爐前  畫一開敷蓮華。其花中心化出七寶花盤。其  盤中畫作七箇金疊。於其疊中安金銀琉璃
珊瑚真珠。安悉香薰陸香牛頭旃檀香供養  盤前。畫四天王幡四口。金剛幡子十二口。菩  薩幡十二口龍王幡八口。作一行者。地上作
一生褥子。於褥上畫作吉祥鳥草。行者  [跍*月]  跪  合掌供養。若善男子善女人。優婆塞優婆夷  婆羅門等。各自畫本尊。面貌喜悅少年形狀。
結跏趺坐畫像法訖。

爾時世尊說作一切印法法身印第一

[0164b27]  起立脚作丁字立。直兩手向上合掌臂。二中  指開。八指相合中節。屈二腕令向上。上頂上。  此是護身印。誦呪一百八遍。

降伏一切諸鬼神天魔印第二

[0164c02]  八指相合。其二中指為開右押左。作印時一  切諸佛菩薩金剛天等。皆悉歡喜。

能消滅一切罪障印第三

[0164c05]  八指無名指二小指二頭指及二中指為開。  左押右合二肘。  [跍*月]  跪誦呪一百八遍。或一千
八遍。若善男子善女人。比丘比尼尼優婆塞  優婆夷婆羅門等。所有一切過去未來現在  一切罪障。悉皆消滅無餘。作此印時。常得一
切諸佛菩薩及天龍八部擁護。作此印己。行  者心想以此印身如金剛身。供養其三道。印  作時於尊像前。洗浴著新淨衣燒香薰手。百
味餅果種種供養。其作法人。啟請過去未來  十方三世一切諸佛天龍八部。十二部經及  修多羅藏。啟告冥官業道。證知我弟子厶甲
等。所有一切過去未來現在。一切罪業悉得  滅。其人於此陀羅尼印中得作金剛三昧。

摧碎一切諸天魔及一切惡鬼神蠱道精魅惡  趣等印第四

[0164c20]  起立地脚作丁字立。左手向下怒立指。想其  手中有器杖出。右手向上。想其手中有杵。降  伏一切諸魔神及一切天魔。降伏盡其人。作
大瞋威。齒咬下唇。怒目動眉。其杵印掌中拳  八指監文。其大母指屈節捻頭指中節。於心  中想自頂上有火輪。現起忿瞋。想一切天魔
一切惡鬼蠱道魅鬼獸等類。一時俱死。向上  看天。虛空中一切飛鳥飛天夜叉一切雜類  等。一時俱死。

降伏一切天魔鬼神斬頭印第五

[0165a01]  並兩脚作丁字立。左手把右手腕不低前拳。  名曰金剛鉞斧印。作此印時。一切天魔鬼神。  悉皆斬頭一時死。

金剛刀印第六

[0165a05]  右手屈無名指小指。於掌中以大母指押二  指甲上。舒頭指中指。高舉手名曰金剛刀印。  指想此刀化作百千萬刀。諸鬼神一切精魅。
一時俱起。

金剛火輪印第七

[0165a10]  二大母指。二中指並相合。其二頭指。及二無  名指相叉入掌中。左押右相鉤。合二手腕怒  上向下。殺怒猶如百千火輪。其作法人於佛
前結跏趺坐。其二肘於兩膝上。心想其火輪  有十二輻。一一輻中復有百千火兵。一一火  兵化作百千火兵。各各驅使無量火神。若有
諸魔鬼神及一切雜類鬼魅恒沙眷屬。惱亂  眾生者。其火輪悉能降伏。

金剛藏王降伏魔印第八

[0165a19]  結跏趺坐。左右二手頭指中指無名指三指  舒左右掌中。右手三指向上。舒左手掌中。左  右相押。其右手大指押左手小指。右手小指
押左手大指。名曰大降天魔印。其印有二名  一如舊印。左手向下右手向上。相叉準前相  叉。名曰降伏一切魔印。

[0165a25]  爾時如來與過去未來現在十方三世一切諸  佛菩薩金剛諸天龍八部百千萬恒河沙諸  佛。於菩提道場說此印時。復有三十六種
魔王天魔虛空魔及十二魔王。領八萬四千  魔兵以為眷屬。復有五百天魔波旬。各領恒  河沙眷屬及無量惡鬼神兵。食噉眾生血肉
一切精魅蠱道。更將魔師興雲致雨。非時下  霜雹損一切苗稼。復將貯器伏。於天下行  病殺害眾生。恒將為業無慈悲心。復有雜類
鬼神吸人精氣。無量無邊有形無形。有手無  手有足無足。不言而來來而作言者。與怒  目心將諸器伏。復有鳥頭天魔鼠頭天魔猪
頭天魔鷄頭天魔兔頭天魔牛頭天魔。其一  切天魔等。捨一切器仗弓弩鉾楯輪蓋一切  衣甲。投於如來前乞命作如是言。我等魔眾
歸依。如來莫損於我。我於一切佛法中而常  擁護。若有持誦經典者。無有一切災難。令其  善法日夜增長。一切災難悉滅無餘。

[0165b14]  爾時世尊告諸魔言。汝等復能發菩提心。即  得阿耨多羅三藐三菩提。若善男子善女人。  於如來滅後受持此陀羅尼者。此人即得證
金剛藏菩薩之位。常得一切諸佛所加護。一  切菩薩恒為伴侶。若善男子等乏少資糧。常  令豐足。誦此呪者身如甘露。色力熾盛。若
有比丘比丘尼優婆塞優婆夷婆羅門等破戒  者。所有一切罪並令除滅。若善男子善女人。  誦此陀羅尼。日夜增長精勤思惟。一切眾生
枷鎖苦離。迴施冥官業道。一切鬼神及阿鼻  大地獄。受罪眾生悉令解脫。若有眾生前世  造一切惡業。今得人身種種疾病蠱道精魅
顛癎狂走。及一切災悔鳥鳴寒熱惡病。連年  累月不差者。若誦此陀羅尼一千八遍。一切  災病悉皆除差。若薄福眾生短命者。誦此陀
羅尼經四十九遍即得增壽。若有產生難者。  當誦此陀羅尼經典四十九遍。災難消滅平  復如故。若患瘧病一日二日三日四日五日
乃至七日半月。或經一月或復一年不得差  者。取井華水澡瓶盛之。於尊像前呪水一千  八遍。與此患人三兩合令服之。用前香五丸
服之。即得除愈。若是日瘧病者呪刀一百八  遍。畫地作方圓四尺。其患入洗浴著新淨衣。  於中坐與香服之誦呪一千八遍。即得除差。
若是多年不差。瘦損者臥著誦呪。尊像前畫  地。啟告諸佛願今救苦。燒香至心著百味飲  食。奉獻供養即得除差。若是一切精魅魍魎
橫鬼蠱道食眾生心者。上下出血不差者。或  經年月。即於尊像前。準前燒香酥蜜乳酪穀  稻華胡麻相和。火中燒之誦呪七日七夜。準
前供養及服香丸以井華水即得除差。若人  癲痾病者。準前供養燒香飲食菓餅種種。一  七日二七日供養即得除差。若是天行病多
月不差者。呪水澡浴并服四五合即得除差。  若人患一切瘡疥及五種加摩羅病者。呪水  沐浴四十九日。及服香二十一九。兼於尊像
前誦此經典。四十九遍即得除差。若是疥癬  不問乾濕。碎雄黃一兩及酥相和。於尊像前  誦呪一千八遍。然後行施一切眾生。爾時世
尊說此陀羅尼經。付囑金剛藏菩薩摩訶薩  等及阿難比丘天龍八部。前後圍繞恭敬禮  拜信受奉行。

[0165c27]  加持白粉真言

[0165c28]  唵揭那  (去音)  曳濕閉  (二合)  馱  (去音)  夜莎訶

[0165c29]  加持赤粉真言

[0166a01]  唵  (一)  揭那  (去音)  曳  (二)  阿羅  (上音)  馱  (去音)  夜莎訶

[0166a02]  加持黃粉真言

[0166a03]  唵  (一)  揭那  (去音)  曳  (二)  卑馱  (去)  夜  (三)  莎訶

[0166a04]  加持青粉真言

[0166a05]  唵  (一)  阿揭那  (去)  曳  (二)  可唎馱  (去)  曳莎訶

[0166a06]  加持黑粉真言

[0166a07]  唵  (一)  阿揭那  (去)  曳君利  (二合)  瑟那  (去)  夜莎訶

[0166a08]  歸命陀羅尼

[0166a09]  所見一切經藏功德。及見一切道場。皆誦此  真言七遍。功德不可思議。

[0166a11]  南摸布哆耶俱羅尼南摸達摩耶哆以抳  (二)  喃  摸僧訶耶摩帝  (三)  達哩  驃  鞞  (四)  薩怛哩曩  (五)  喃
謨  (引聲)

[0166a14]  大輪印　以左右手相叉入掌中。二大母指  亦入掌中。將中印頂戴。以左脚安右脚上。誦  呪二十一遍。向下放之而散。

大輪金剛稽首請偈

南天竺三藏金剛智譯

稽首珠髻大華齒　　力士密跡大輪王  
烏芻沙摩不動尊　　火頭結界軍荼利  
或嗔或喚作威怒　　移山轉海須臾間  
降伏羅剎眾毒心　　聞說真言皆怖畏  
摧滅十惡化含靈　　超入如來功德海  
為護弟子持誦者　　發心讚請應聲期  
願大金剛清淨眾　　跋折羅杵自隨心  
於此道場禮念處　　周匝圍繞作結界

[0166a28]  于時寬延二己巳年秋七月穀旦

[0166a29]  va  jra  ya  na  無等

金剛輪總持陀羅尼經

* * *

【經文資訊】大正藏第 21 冊 No. 1230 佛說大輪金剛總持陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
