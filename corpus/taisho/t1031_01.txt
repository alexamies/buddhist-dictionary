聖觀自在菩薩心真言瑜伽觀行  儀軌  (出大毘盧遮那成道經)
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0004c25]  夫修瑜伽者。先於靜處建立曼荼羅。以香水  散灑。以種種時華散於壇上。行者先須澡  浴著新淨衣。次入道場對尊像前。五輪投地
發殷重心。頂禮一切如來及諸菩薩。即結跏  趺坐。觀想諸佛如在目前。然後至誠懺一切  罪。作如是言。我某甲自從無始已來。輪迴生
死乃至今日。所造眾罪無量無邊。不自覺知  自作教他見作隨喜。我今懺悔不復更造。唯  願諸佛慈悲攝受。令我罪障速得消滅  (如是三說)  。

[0005a05]  復應自誓受三歸依戒。作如是言。諸佛菩薩  哀愍護我。我某甲始從今日。乃至當坐菩提  道場。歸依如來無上三身。歸依方廣大乘法
藏。歸依僧伽諸菩薩眾  (如是三說)  。

[0005a09]  我某甲歸依佛竟歸依法竟歸依僧竟。從今  已往乃至成佛。更不歸餘二乘外道。唯願諸  佛慈悲攝受。

[0005a12]  次應捨身供養。應作是言。諸佛菩薩願哀愍  故。攝受於我。從今已往乃至成佛。我常捨身  供養一切如來及諸菩薩。唯願慈悲哀愍加  護
(如是三說)  。

[0005a16]  次於最下方空中。觀賀字黑色。其字變成風  輪。其形半月。於風輪上。應觀嚩字白色。其字  變成水輪其形圓滿。於水輪上。應觀囉字金
色。其字變成猛利金剛杵。流出金剛火焰其  形三角。從下向上至於地輪及以自身。火焰  焚燒唯有灰燼。即以此灰變成金剛輪。其輪
白色堅密。隨量大小其形正方。次於金剛輪  上。觀想八葉大蓮華。具寶鬚蘂。於蓮華臺上。  想娑  (上)  字黃金色。其字具無量光明。變此娑
字成聖觀自在菩薩。結跏趺坐身如金色。圓  光熾盛。身披輕縠繒綵衣著赤色裙。左手當  臍執未敷蓮華。右手當胸作開華葉勢。具頭
冠瓔珞。首戴無量壽佛住於定相。作是觀已。  即結三昧耶印。

[0005b01]  以二手當心。密合掌並竪二大指。誦真言曰。

[0005b02]  那莫三滿多母馱  (引)  南  (引)  阿  (上)  三  (去)  銘底哩  (二  合)  三銘三  (去)  麼  (鼻)
曳  (引)  娑嚩  (二合引)  賀  (引)

[0005b04]  誦真言三遍。以印印五處加持。所謂額右肩  左肩心喉頂上散之。由結此印。即能速滿十  地行願十波羅蜜。能見一切如來地。能超過
法道界。所謂超過勝解地淨心地如來地  (名超過法  道界)  。

[0005b09]  次結法界生印。

[0005b10]  以二手各作金剛拳側相著。竪二頭指頭側  相拄。置於頂上。即於頂上想囕字。從字流  出白色光。遍照自身及以內外。即觀自身等
同法界。誦真言曰。

[0005b14]  那莫三  (去)  滿多母馱  (引)  南  (引)  達磨馱  (引)  都  娑嚩  (二合)  婆  (引去)  嚩句
(引)  憾

[0005b16]  誦真言三遍。以印從頂上便分。二拳兩邊徐  徐下散。

[0005b18]  次結轉法輪印。

[0005b19]  以二手當心。背相附以右押左。四指互相鉤。  左手大拇指。祕於右手掌中。以右手大拇  指頭相拄。觀自身如金剛薩埵菩薩。左手執
金剛鈴置於左  胯  上。右手持五股杵當心作  跳躑勢。身如白月色頂戴五佛冠坐月輪中。  誦真言曰。

[0005b25]  娜莫三  (去)  滿多嚩日囉  (二合引)  喃  (引)  嚩日囉  (二合引)  怛麼  (二合)  句  (引)  憾

[0005b27]  誦真言三遍已。即於頂上散印。

[0005b28]  次結大日如來劍印。

[0005b29]  以二手當心合掌。屈二頭指中節橫相跓。以  二大拇指。並押二頭指上節如劍形。結此印  已。即觀自心中有八葉蓮華。於蓮華中想阿  (上)
字。放金色光與印相應。想彼阿  (上)  字了  一切法本來不生。即誦真言曰。

[0005c05]  娜莫三  (去)  滿多母馱  (引)  南  (引)  惡  (引)  尾  (引)  囉吽  (引)  欠

[0005c07]  誦真言八遍。以印如前加持自身五處。於頂  上散印。

[0005c09]  次結普供養印。

[0005c10]  以二手合掌。右押左交上節即成。誦真言  曰。

[0005c12]  娜莫三  (去)  滿多母馱  (引)  南薩嚩他  (去引)  欠嗢  娜蘖  (二合)  帝颯頗  (二合)  囉呬  (引)
[牟*含]  誐誐曩劍  (平)  娑嚩  (二合引)  賀  (引)

[0005c15]  結印當心。誦真言五遍。想從印流出無量無  邊香華飲食。供養盡虛空遍法界一切賢聖。  於頂上散印。

[0005c18]  次觀行布字法。

[0005c19]  修瑜伽者應觀想。自身眉間置吽字。赤金色。  變成白毫相。於腦交縫內置暗字。白色光  滿其腦中。於頂上置囕  (上)  字。作赤色光分
焰上掣。於佛頂上應想唵字白色光照法界。  於自右足掌置娑嚩  (二合)  字。左足掌置賀字。即  觀自心為菩提心。離一切我離蘊處界能取
所取。於法平等。了知自心本來不生空無自  性。是故應當觀察。自心非我人眾生壽者等  性。何以故。彼我人等性。無所造作無所得故。
我人等本無。寧有自性。即得遠離一切我見。  是心亦非蘊處界性。何以故。此蘊等性。於  勝義中實不可得故。蘊處界分別自性。即非
彼心。是心亦非能取所取。非彼能取妄想之  心。非彼所取青黃等相故。世尊言。心不住內  亦不住外不住中間。何以故。本來清淨無分
別故。如是觀察則知自心無我平等。了一切  法本來不生。離妄分別。皆無自性猶如虛空。  緣諸有情思惟愍念。彼無始來不知自心本
來清淨。妄生分別顛倒鬼魅之所噉嚼。於生  死中受種種苦。我今云何起大精進。令諸  有情覺悟自心。了清淨法。令彼遠離虛妄分
別。如是大悲為菩提心。發是心已。於囉字上  具圓點。即為囕字為法界種子。想二囉字置  二眼中。如盛燈光普照一切。用此光明智慧  之眼。觀自心中所置阿
(上)  字。了一切法本來  不生。即於阿字流出白色光明。照無邊塵沙  世界。除一切有情身中無明癡闇。即想自身  轉成毘盧遮那如來。具頭冠瓔珞坐白蓮
華。身如金色光明照曜住三摩地。相應如是  觀。

[0006a20]  次結觀自在菩薩心印。

[0006a21]  以二手內相叉。翹竪二大拇指。印相即成。  結印當心。誦觀自在菩薩心真言七遍。以印  加持心額喉頂。誦真言曰。

[0006a24]  唵阿  (去引)  嚧  (引)  力迦  (迦半音呼)  娑嚩  (二合引)  賀  (引)

[0006a25]  隨誦真言。以右大拇指向身招之。即成召請  即觀本尊心上有圓滿寂靜月輪。於月輪中  右旋安布陀羅尼字。其字皆放白色光遍周
法界。其光還入行者頂。於修瑜伽者心月  輪中。准前右旋布列了了分明。其字復放光  明。准前作觀。如是觀已。修瑜伽者自身與本
尊觀自在菩薩身。等無差別。如彼鏡像不一  不異。

[0006b04]  次應思惟字義。阿  (上)  字門者一切法本不生  故。囉字門者一切法遠離塵故。攞字門者一  切法相不可得故。此攞字為加聲。變成力字。
從此力字中。流出迦字。迦字門者一切法  無造作故。應如是觀繫心於真言文字之上。  即思字下所詮義門。謂本來不生等如上四
義如是作觀終而復始。名為三摩地念誦。若  作出聲念者。於真言中應作此句。誦真  言曰。

[0006b13]  唵阿  (去引)  嚧  (引)  力迦  (力者中含迦字也)  枳  (引)  囉底  (二合丁異  反下同)  [口*落]
乞灑弭  (去)  尾步底銘娜娜娑嚩  (二合引)  賀

[0006b16]  次應觀前阿嚧力迦等四字黃金色。誦前真  言即得增益。法中所求皆得。前所觀心中阿  (上)  字及腦中暗字。體是一也。眼中囉字頂上
囕字。如是四字義。以成自身等覺句也。復觀  菩提心。即結前三昧耶印。及結前法界生轉  法輪并劍印等。加持自身五處。各誦本真言。
即禮佛發願迴向已出道場。常轉大乘華嚴  般若等教。及印佛印塔經行。旋遶窣堵波令  速成就。

聖觀自在菩薩心真言瑜伽觀行儀軌一  卷

* * *

【經文資訊】大正藏第 20 冊 No. 1031 聖觀自在菩薩心真言瑜伽觀行儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
