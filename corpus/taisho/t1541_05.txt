眾事分阿毘曇論卷第五
尊者世友造

宋天竺三藏求那跋陀羅  共菩提耶舍譯

分別攝品第六之二

[0649b08]  云何善法？謂善五陰及數滅。云何不善法？謂  不善五陰。云何無記法？謂無記五陰及虛空？  非數滅。

[0649b10]  云何學法？謂學五陰。云何無學法？謂  無學五陰。云何非學非無學法？謂有漏五陰  及無為。

[0649b12]  云何見斷法？謂若法隨信行、隨法行  人無間忍等斷。彼云何斷？謂見斷八十八使  彼相應法、彼所起心不相應行。云何修斷法？
謂若法學見跡修斷。彼云何斷？謂修斷十使  彼相應法、彼所起身口業、彼所起心不相應  行及不穢污有漏法。云何不斷法？謂無漏法。

[0649b18]  云何見斷因法？謂穢污法，若見所斷法報。云  何修斷因法？謂修所斷法，即如是法斷。云何  不斷因法？謂無漏有為法。

[0649b20]  云何可見有對法？  謂一入。云何不可見有對法？謂九入。云何不  可見無對法？謂二入。

[0649b22]  云何報法？謂若報得十  一入少分，除聲入。云何非報法？謂不善、善有  漏法及聲入。云何非報非非報法？謂除報無
記法，若餘無記及無漏法。

[0649b26]  云何下法？謂不善法、隱沒無記法。云何中法？  謂善有漏及不隱沒無記法。云何上法？謂無  漏有為法及數滅。

[0649b28]  云何小法？謂少信、少欲、少  意解，彼相應法、彼共有法、彼色法，謂少、微、不  多、不廣，是名小法。云何大法？謂大信、大欲、大
意解，彼相應法、彼共有法、彼色法，謂多、廣、無  邊、無際、無量，及虛空、非數滅，是名大法。云何  無量法？謂無量信、無量欲、無量意解，彼相應
法、彼共有法、彼色法，謂多、廣、無邊、無際、無量，  及虛空、數滅、非數滅，是名無量法。

[0649c06]  云何意樂  法？謂若法意所樂。云何非意樂法？謂若法非  意所樂。云何非意樂非非意樂法？謂若意於  法捨。

[0649c09]  云何樂俱法？謂若法樂受相應。云何苦  俱法？謂若法苦受相應。云何不苦不樂俱法？  謂若法不苦不樂受相應。

[0649c11]  云何俱起法？謂一  切有為法生相故。云何俱住法？謂一切有為  法住相故。云何俱滅法？謂一切有為法滅相  故。

[0649c14]  云何非俱起法？謂無為法非生相故。云何  非俱住法？謂無為法非住相故。云何非俱滅  法？謂無為法非滅相故。

[0649c16]  云何心俱起法？謂若  心俱起十一入少分，除意入。云何心俱住法？  謂若法心隨轉。云何心俱滅法？謂若心俱滅  十入少分，除聲入及意入。

[0649c19]  云何非心俱起法？  謂意入，若非心俱起十一入少分。云何非心  俱住法？謂若法非心隨轉。云何非心俱滅法？
謂聲入、意入，若非心俱滅十入少分。

[0649c22]  云何欲  界？謂欲貪欲貪相應，若受想行識，彼所起身  口業、彼所起心不相應行。云何瞋恚界？謂瞋
恚瞋恚相應，若受想行識，彼所起身口業、彼  所起心不相應行。云何害界？謂害害相應，若  受想行識，彼所起身口業、彼所起心不相應  行。

[0649c28]  云何出要界？謂出要出要相應，若受想行  識，彼所起身口業、彼所起心不相應行，及數  滅。云何無瞋恚界？謂無瞋恚無瞋恚相應，若
受想行識，彼所起身口業、彼所起心不相應  行。云何無害界？謂無害無害相應，若受想行  識，彼所起身口業、彼所起心不相應行。

[0650a04]  云何  欲界？謂若法欲貪使所使。云何色界？謂若法  色貪使所使。云何無色界？謂若法無色貪使  所使。

[0650a07]  云何色界？謂欲界、色界，是名色界。云何  無色界？謂四無色，是名無色界。云何滅界？謂  數滅及非數滅，是名滅界。

[0650a10]  又復一切色法，是名色界。除數滅、非數滅，餘  一切非色法，是名無色界。數滅及非數滅，是  名滅界。

[0650a12]  云何欲有？謂若業欲界繫受緣轉起  未來彼業報。云何色有？謂若業色界繫受緣  轉起未來彼業報。云何無色有？謂若業無色
界繫受緣轉起未來彼業報。

[0650a15]  云何欲漏？謂除  欲界繫無明，餘欲界繫相應結、縛、使、煩惱、纏，  是名欲漏。云何有漏？謂除色、無色界繫無明，
餘色無色界繫相應結縛使煩惱纏，是名有  漏。云何無明漏？謂愚三界闇無知。

[0650a20]  云何過去世？謂若行已起等起、生等生、轉已  轉、已有、已過去、已盡變，過去、過去究竟、過去  世所攝，是名過去世。云何未來世？謂若行未
起未等起、未生未等生、未轉未已轉、未有、未  現在，未來、未來究竟、未來世所攝，是名未來  世。云何現在世？謂若行今起等起、生等生、
轉已轉、已有、已現在住、未盡變，現在、現在究  竟、現在世所攝，是名現在世。

[0650a27]  云何過去說事？  謂過去行。云何未來說事？謂未來行。云何現  在說事？謂現在行。

[0650a29]  云何苦苦苦、變苦苦、行苦  苦？謂欲界苦苦苦，色界變苦苦，無色界行苦  苦。復次苦受苦苦苦，樂受變苦苦，不苦不樂
受行苦苦。復次非意樂行苦苦苦，意樂行變  苦苦，非意樂非非意樂行行苦苦。

[0650b04]  云何有覺  有觀法？謂若覺觀相應。云何無覺有觀法？謂  若法覺不相應、觀相應。云何無覺無觀法？謂  若法覺觀不相應。

[0650b07]  云何有覺有觀地？謂欲界  至梵世及無漏法。云何無覺有觀地？謂修禪  中間已能得至大梵及無漏法。云何無覺無
觀地？謂一切光音、一切遍淨、一切果實、一切  無色，及無漏法。

[0650b12]  云何身業？謂身作及無作。云何口業？謂口作  及無作。云何意業？謂思業。

[0650b13]  云何善業？謂善身、  口業及善思業。云何不善業？謂不善身口業  及不善思業。云何無記業？謂無記身口業及  無記思業。

[0650b16]  云何學業？謂學身口業及學思業。  云何無學業？謂無學身口業及無學思業。云  何非學非無學業？謂有漏身口業及有漏思  業。

[0650b19]  云何見斷業？謂若業隨信行、隨法行人無  間忍等斷。彼云何斷？謂見斷八十八使相應  思業。云何修斷業？謂若業學見跡修斷。彼云
何斷？謂修斷十使相應思業彼所起身口業  及不穢污有漏業。云何不斷業？謂無漏身口  業及無漏思業。

[0650b24]  云何現法受業？謂若業此生  作長養，彼業即此生受現法報，非餘生受，是  名現法受業。云何生受業？謂若業此生作長
養，彼業第二生受報，是名生受業。云何後受  業？謂若業此生作長養，彼業至第三第四生  方受其報，或復經眾多生然後受報，是名後  受業。

[0650c01]  云何樂受業？謂欲界相應善業，乃至第  三禪善業。云何苦受業？謂不善業。云何不苦  不樂受業？謂第四禪地善業，乃至無色界相  應善業
(三法竟)  。

[0650c05]  云何身念處？謂十色入及法入中所攝色，是  名身念處。云何受念處？謂六受身，眼觸生受，  如是耳鼻舌身意觸生受。云何心念處？謂六
識身，眼識耳鼻舌身意識身，是名心念處。云  何法念處？謂受所不攝非色法、法入攝，是名  法念處。復次身增上，彼道生善有漏及無漏，
是名身念處。受心法增上，彼道生善有漏及  無漏，是名法念處。復次緣身慧，是身念處。緣  受心法慧，是法念處。

[0650c14]  云何已起惡不善法方便令斷正勤？謂已起  惡不善法，修令斷增上道，生善有漏及無漏，  是名已起惡不善法方便令斷正勤。云何未
起惡不善法方便令不起正勤，謂未起惡不  善法，修令不起增上道，生善有漏及無漏，是  名未生惡不善法方便令不生正勤。云何未生
善法方便令生正勤？謂未生善法，勤修令生  增上道，生善有漏及無漏，是名未生善法勤修  令生正勤。云何已生善法方便勤修令住使
不忘失滿足修習增廣智證正勤？謂已起善  法，勤修令住使不忘失滿足修習增廣智證  增上道，生善有漏及無漏，是名已生善法勤
修令住使不忘失滿足修習增廣智證正勤。

[0650c27]  云何欲定淨行成就如意足？謂欲增上彼道  生善有漏及無漏，是名欲定淨行成就如意  足。云何精進、心、慧定淨行成就如意足？謂慧
等增上彼道生善有漏及無漏，是名慧定淨  行成就如意足。

[0651a03]  云何初禪？謂初禪所攝善五陰。云何第二、第  三、第四禪？謂乃至第四禪所攝善五陰。

[0651a05]  云何苦聖諦？謂五盛陰。云何集聖諦？謂有漏  因。云何苦滅聖諦？謂數滅滅。云何苦滅道聖  諦？謂學法、無學法。

[0651a08]  云何慈？謂慈慈相應，若受想行識，彼所起身  口業，及彼所起心不相應行。悲、喜亦如是。云  何捨？謂捨捨相應，若受想行識，彼所起身口
業，及彼所起心不相應行。

[0651a12]  云何虛空入處？謂虛空入處有二種，謂正受  及受生彼相應法，若受想行識。如虛空入處，  識入處、無所有入處亦如是。云何非想非非
想入處？謂非想非非想入處有二種，謂正受  及受生彼相應法，若受想行識，是名非想非  非想入處。

[0651a18]  云何隨乞得衣知足聖種？謂隨乞得衣知足  業增上彼道生善有漏及無漏，是名隨乞  得衣知足聖種。云何隨乞得食及眠臥具等
及樂閑靜樂修聖種？謂隨乞得食、眠臥具等、  樂閑靜樂修業增上彼道生善有漏及無漏，  是名隨乞得食及眠臥具等及樂閑靜樂修聖  種。

[0651a25]  云何須陀洹沙門果？謂須陀洹果有二種，有  為及無為。云何須陀洹有為果？謂證須陀洹  果，若學法已得今得當得，是名須陀洹有為
果。云何須陀洹無為果？謂證須陀洹果，若結  使斷已得今得當得，是名須陀洹無為果。如  須陀洹沙門果，斯陀含沙門果、阿那含沙門
果亦如是。云何阿羅漢沙門果？謂阿羅漢果  有二種：有為及無為。云何阿羅漢有為果？謂  證阿羅漢果，若無學法已得今得當得，是名
阿羅漢有為果。云何阿羅漢無為果？謂證阿  羅漢果，若諸結斷已得今得當得，是名阿羅  漢無為果。

[0651b08]  云何法智？謂知欲界繫行無漏智，廣說如前  五法品。乃至無生智亦如是。

[0651b09]  云何義辯？謂不  動智於彼第一義善能分別。云何法辯？謂不  動智於彼名、味、句身善能分別。云何辭辯？謂
不動智於彼言說不生閡想。云何隨應辯？  謂不動智不斷不散決定自在。

[0651b13]  云何因緣？謂  有為法。云何次第緣？謂過去現在，除阿羅漢  最後命終心、心法，若餘過去現在心心法。云  何緣緣、增上緣？謂境界一切法。

[0651b16]  云何麁摶食？  謂摶食性，因彼食故，諸根增長、四大增長，隨  養隨護，充足清明，是名摶食。云何觸食？謂緣
有漏觸，諸根增長、四大增長，養育諸根，隨護  長養，亦如前說。云何意思食？謂緣有漏思，諸  根增長、四大增長，如前廣說。云何識食？謂緣
有漏識，諸根增長、四大增長，如前廣說。

[0651b22]  云何  欲流？謂除欲界繫五見及無明，餘欲界繫、結、  縛、使、煩惱、纏，是名欲流。云何有流？謂除色、無
色界繫五見及無明，餘色無色界繫結縛使  煩惱纏，是名有流。云何見流？謂五見，是名見  流。云何無明流？謂愚三界暗無知。如流，軛  亦如是。

[0651b29]  云何欲取？謂除欲界繫五見，餘欲界繫、結、縛、  使、煩惱、纏，是名欲取。云何見取？謂四見，除一
見，謂身見、邊見、邪見、取見見，是名見取。云何  戒取？謂一見，除四見，謂取戒見。彼復云何？  謂若人邪取戒相，以為清淨、即是解脫，起見
起忍，是名戒取。云何我取？謂除色無色界繫  五見，餘色無色界繫結縛使煩惱纏，是名我  取。

[0651c07]  云何過去法？謂過去五陰。云何未來法？謂  未來五陰。云何現在法？謂現在五陰。云何非  過去未來現在法？謂無為法。

[0651c10]  云何欲界繫法？謂欲界繫五陰。云何色界繫  法？謂色界繫五陰。云何無色界繫法？謂無色  界繫四陰。云何不繫法？謂無漏五陰及無為。

[0651c13]  云何善因法？謂善有為法及善法報。云何  不善因法？謂欲界繫穢污法及不善法報。云  何無記因法？謂無記有為法及不善法。云何
非善因非不善因非無記因法？謂無為法。

[0651c17]  云何有緣緣法？謂意識相應心心法緣。云何  無緣緣法？謂五識相應，若意識相應色無為  心不相應行緣。云何有緣緣無緣緣法？謂若
意識相應心心法緣，色、無為心不相應行緣。  云何非有緣緣非無緣緣法？謂色、無為心不  相應行  (四法竟)  。

[0651c23]  云何五陰、五盛陰？謂廣說如前分別七事品。

[0651c24]  云何地獄趣？謂地獄眾生，若一性、一種類、一  身自分，得處、得事、得入；若地獄眾生，生彼處  不隱沒無記色受想行識，是名地獄趣。畜生、
餓鬼趣亦如是。云何天趣、人趣？謂若天、若人，  一性、一種類、一身自分，得處、得事、得入；若天  若人，生彼此處不隱沒無記色受想行識，是  名人天趣。

[0652a02]  云何見苦斷煩惱身？謂煩惱身若隨信行、隨  法行人苦無間忍等斷。彼云何斷？謂見苦斷  二十八使彼相應煩惱身。云何見集斷煩惱
身？謂煩惱身若隨信行、隨法行人集無間忍  等斷。彼云何斷？謂見集斷十九使彼相應煩  惱身。云何見滅斷煩惱身？謂煩惱身若隨信
行、隨法行人滅無間忍等斷。彼云何斷？謂見  滅斷十九使彼相應煩惱身。云何見道斷煩  惱身？謂煩惱身若隨信行、隨法行人道無間
忍等斷。彼云何斷？謂見道斷二十二使彼相  應煩惱身。云何修斷煩惱身？謂煩惱身若學  見迹修斷。彼云何斷？謂修斷十使彼相應煩  惱身。

[0652a14]  云何色法？謂一切四大及四大所造。云  何心法？謂六識身，眼識身乃至意識身。云何  心法法？謂若法心相應。彼復云何？謂受、想、思、
觸、憶、欲、解脫、念、定、慧、信、精進、覺、觀，乃至煩惱、結、  纏，如前五法品廣說。云何心不相應行？謂若  法心不相應。彼復云何？謂諸得乃至名、句、味
身，如前五法品廣說。云何無為法？謂三無為，  虛空、數滅、非數滅  (五法竟)  。

[0652a22]  云何地界？謂堅相。云何水界？謂濕相。云何火  界？謂熱相。云何風界？謂輕動相。云何虛空  界？謂空邊色。云何識界？謂五識身及有漏意
識。

[0652a25]  云何見苦斷法？謂隨信行、隨法行人苦無  間忍等斷，廣說如前分別諸入品。集、滅、道、修  亦如是。云何不斷法？謂無漏法  (六法竟)
。

[0652a28]  云何欲貪使？謂如欲貪說。云何瞋恚使？謂  惱害眾生。云何有愛使？謂色無色愛。云何  慢使？謂慢心高下受。云何無明使？謂愚三界
暗無知。云何見使？謂五邪見。云何疑使？謂惑  諦不了。

[0652b03]  云何初識住？謂有色眾生，種種身、種  種想，謂人及天，是名初識住處。云何初次第  相續數？謂初識住，彼相應不相應，若色受想
行識，是名初識住。有色眾生，種種身、一種想，  謂梵天身彼初所轉，是名第二識住處。云何  第二次第相續數？謂第二識住，彼相應不相
應，若色受想行識，是名第二識住。有色眾生，  一種身、種種想，謂光音天，是名第三識住處，  乃至是名第三識住，廣說如上。有色眾生，一種
身、一種想，謂遍淨天，是名第四識住處，乃至  是名第四識住，廣說如上。無色眾生，離一切  色想、離閡想、閡想究竟、無種種想，思惟無邊
空處，住無邊空入處，謂空入處天，是名第五  識住。云何第五次第相續數？謂第五識住彼  相應，若受想行識，是名第五識住。無色眾生，
已離一切虛空入處，無量識住無量識入處，  謂識入處天，是名第六識住，乃至是名第六  識住，廣說如上。無色眾生，已離一切識入處，
無所有住無所有入處，謂無所有入處天，是  名第七識住，乃至是名第七識住，廣說如上。

[0652b23]  云何念覺支？謂賢聖弟子，於苦思惟苦、於集  思惟集、於滅思惟滅、於道思惟道，無漏意思  惟相應，若念隨念、念不忘失不散忘常不廢
忘，是名念覺支。云何擇法覺支？謂賢聖弟子，  於苦思惟苦、於集思惟集、於滅思惟滅、於道  思惟道，無漏意思惟相應，於法簡擇選擇、擇
相等擇相、決定相，慧覺聰明、慧行觀察，是名  擇法覺支。云何精進覺支？謂賢聖弟子，於苦  思惟苦乃至於道思惟道，無漏意思惟相應，
若欲精進方便出要，勇健心攝受，捷疾無間，  是名精進覺支。云何喜覺支？謂賢聖弟子，乃  至無漏意思惟相應，若心歡喜踊躍，增上歡
喜、決定心樂、所堪能喜所喜，是名喜覺支。云  何猗覺支？謂賢聖弟子，乃至無漏意思惟相  應，若身猗心猗、樂猗所猗，是名猗覺支。云何
定覺支？謂賢聖弟子，乃至無漏意思惟相應，  若心住等住、樂住所住，不散不亂、攝受一心，  是名定覺支。云何捨覺支？謂賢聖弟子，於苦
思惟苦、於集思惟集、於滅思惟滅、於道思惟  道，無漏意思惟相應，若心平等、等攝受心、無  受用住，是名捨覺支  (七法竟)  。

[0652c15]  云何初解脫處？謂內有色想外觀色，是名初  解脫處。云何初次第相續數次第正受？謂初  解脫處，若入正受、善色受想行識，是名初解
脫處。內無色想外觀色，是名第二解脫處。云  何第二次第相續數次第正受？謂第二解脫  處。若入正受、善色受想行識，是名第二解脫
處。淨解脫處身證住，是名第三解脫處，乃至  第三次第正受，廣說如上。離一切色想，離閡  想、閡想究竟，思惟無邊空處，入無邊空處，
是名第四解脫處。云何第四次第相續數次  第正受？謂第四解脫處，若入正受、若善受想  行識，是名第四解脫處。離一切空入處，入無
邊識處，是名第五解脫處。乃至第五次第正  受，廣說如上。無所有處非想非非想處，乃至  第七正受，廣說如上，是名第七解脫處。離一
切非想非非想處，想受滅身證住，是名第八  解脫處。云何第八次第相續數次第正受？謂  第八解脫處，若入正受、若解脫得脫，若法想、
微因想、微次第想不相續、不成就，是名第八  解脫處。

[0653a06]  云何初勝處？謂內有色想，外觀少色若好色  若惡色，謂彼勝處生觀想，是名初勝處入。云  何初勝處次第相續數次第正受？謂初勝處，
若入正受、善色受想行識，是名初勝處入。內  有色想，外觀多色若好色若惡色，謂彼勝處  生觀想，是名第二勝處入。乃至第二正受，廣
說如上。乃至第七勝處正受，廣說如上。是名  第七勝處入。內無色想，外觀色白，白色白觀  白光，譬如優私多羅華色，成就如婆羅  [木*柰]
衣白，白色白觀白光。如是比丘，內無色想，外  觀色白，白色白觀白光，謂彼勝處生觀想，是  名第八勝處入。云何第八次第相續數次第
正受？謂第八勝處，若入正受、善色受想行識，  是名第八勝處入。

[0653a20]  云何正見？謂賢聖弟子，於苦思惟苦、於集思  惟集、於滅思惟滅、於道思惟道，無漏意思惟  相應，於法簡擇、選擇、擇相等擇相、決定相，慧
覺聰明、慧行觀察，是名正見。云何正思惟？謂  賢聖弟子，乃至於道思惟道，無漏意思惟相  應，若心覺隨覺，色覺增上色覺，覺數覺、覺思
惟、等思惟，是名正思惟。云何正語？謂賢聖弟  子，於苦思惟苦乃至於道思惟道，無漏意思  惟相應，除邪命口四過餘口惡行，無漏數滅
不作不為，收攝律儀等護自防，不作惡行、不  作過罪，堅固堤塘住、堅固不犯住，是名正語。  云何正業？謂賢聖弟子，乃至於道思惟道，無
漏意思惟相應，除邪命身三惡餘身惡行，無  漏數滅，不作不為乃至堅固不犯住，如前正  語說，是名正業。云何正命？謂賢聖弟子，乃至
於道思惟道，無漏意思惟相應，如前所除邪  命身口惡，無漏數滅不作不為，如上廣說，是  名正命。云何正方便說？謂賢聖弟子，乃至於
道思惟道，無漏意思惟相應，廣說如精進覺  支，是名正方便。正命，廣說如念覺支，是名正  念。云何正定？謂賢聖弟子，於苦思惟苦乃至
於道思惟道，無漏意思惟相應，廣說如正定  覺支  (八法竟)  。

[0653b14]  云何貪欲結？謂三界貪。云何瞋恚結？謂惱害  眾生。云何慢結？謂七慢。云何無明結？謂愚三
界暗無知。云何見結？謂三見：身見、邊見、邪見。  云何他取結？謂二見：見取、戒取。云何疑結？謂  惑諦不了。云何嫉結？謂心妬增廣。云何慳結？
謂心攝受堅著。

[0653b20]  云何初眾生居處？謂有色眾生，種種身、種種  想，謂天及人，是名初眾生居處，是名初次第  相續數。云何名眾生居處？謂眾生於中止住、
於中受生入，是名眾生住處。云何第二、第三、  第四眾生居處？謂如識住處廣說。云何第五  眾生居處？謂有色眾生無想，所謂無想天，是
名第五眾生居處。第五次第相續數，如上廣  說。云何第六眾生居處，謂無色眾生，離一切  色想、離閡想、閡想究竟，乃至第八眾生居
處，廣說如後三識住處。云何第九眾生居處？  謂無色眾生，離一切無所有處，入非想非非  想處住，所謂非想非非想天，是名第九眾生
居處。次第相續數，如上廣說。是名九眾生居  處  (九法竟)  。

[0653c05]  云何初一切入處？謂地一切入，一相生，上下  諸方無二無量，是名初一切入處。云何初次  第相續數次第正受？謂初一切入處，若入正
受、善色受想行識，是名地一切入處。如地一  切入，水、火、風、青、黃、赤、白一切入處亦如是。空  一切入處、識一切入處，一相生，上下諸方無
二無量，是名十一切入處。云何十一切入次  第相續數次第正受？謂十一切入處，若入正  受、善色受想行識，是名十一切入處。

[0653c14]  無學正見乃至無學正定，如道支說。云何無  學正解脫？謂賢聖弟子，乃至於道思惟道，無  學意思惟相應，若心已解脫當解脫。云何無
學解脫正知見？謂盡智、無生智  (十法竟)  。

[0653c18]  云何有漏色？謂若色有漏從取生，謂此色過  去未來現在起欲，今起當起，若恚若癡，一一  心數起諸煩惱，今起當起，是名有漏色。乃至
有漏識亦如是。

[0653c22]  云何無漏色？謂若色無漏不從取生，謂此色  過去未來現在，若欲應生不生，若恚若癡，及  餘心數煩惱應生不生，是名無漏色。如是乃
至無漏識亦如是。

[0653c26]  云何無為法？謂三無為：虛空、數滅、非數滅  (十一法竟)  。

[0653c28]  云何十二入、十八界？謂如前分別七事品廣  說  (十二法十八法竟)  。

[0654a01]  云何眼根？謂如眼入。如是乃至身根如身入。  云何女根？謂身根少分。男根亦如是。  云何命根？謂三界中命。云何意根？謂若心意
識。彼復云何？謂六識身，所謂眼識乃至意  識。樂根、苦根、喜根、憂根、捨根，如前分別七事  品廣說。

[0654a07]  云何信根？謂依出要寂靜生信善法，增上信  正思惟，種種行、種種作、種種思惟心清淨，是  名信根。

[0654a10]  云何精進根？謂出要寂靜生於善法，若欲精  進方便，勇猛攝心、常不懈息，是名精進根。

[0654a12]  云何念根？謂出要寂靜生於善法，若念隨念，  是名念根。

[0654a14]  云何定根？謂出要寂靜生於善法，若心離  亂、善住等住，是名定根。

[0654a16]  云何慧根？謂出要寂靜生於善法，擇法照察、  決斷審了，是名慧根。

[0654a18]  云何未知當知根？所謂超昇離生人，若學慧  根，謂彼根隨信行、隨法行未無間等四聖諦  而無間等生，是名未知當知根。

[0654a21]  云何已知根？所謂見諦人無間等，若學慧根，  謂彼根信解脫，見到身證，已無間等，四聖  諦增上無間生，是名已知根。

[0654a24]  云何無知根？所謂阿羅漢，盡諸漏結，若無學  慧根，謂彼根慧解脫、俱解脫，現法樂住，增上  無間生，是名無知根  (二十二法竟)  。

[0654a27]  云何九十八使？謂三十六使欲界繫，三十一  使色界繫，三十一使無色界繫  (九十八法竟)  。

眾事分阿毘曇論卷第五

* * *

【經文資訊】大正藏第 26 冊 No. 1541 眾事分阿毘曇論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
