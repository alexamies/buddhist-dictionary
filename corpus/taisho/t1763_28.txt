大般涅槃經集解卷第二十八
[0479a10]  釋觀三十六物　釋四意止觀  結定果　出仙豫王殺  婆羅門事  釋四諦義　釋三苦義  釋四諦有漏無漏義　釋八苦義

聖行品之第二

[0479a16]  復次善男子菩薩摩訶薩  (至)  除去皮肉唯觀白  骨。

[0479a17]  案。僧亮曰。第二明定門也。有八段。第一  總觀身。有三十六佛。第二移觀。觀四色覓  我不得。第三觀手足支節相柱。為觀轉明。第
四見一切皆青也。此觀始成故。第五諸佛現  而復隱。令其思而易觀。第六觀心。是則前觀  身後觀心具三。意止二。既已具。則四亦具也。
故第七結堪忍地。第八明既得勝定。必能為  物破戒也。此先明身意止也。以人人多於身  中計有淨也。此即第一觀也。寶亮曰。第二
門有五段。四念觀即四也。第五結果。此下觀  身無我。

[0479a28]  復作是念骨色相異  (至)  即得斷除一切色欲。

[0479a29]  案。僧亮曰。伏斷鮮淨之欲也。因色起欲未盡  下形貌等三。皆因色起也。僧宗曰。第二移觀  四色。覓我不得也。

[0479b03]  復作是念如是骨者  (至)  二姿態欲三細觸欲。

[0479b04]  案。僧宗曰。第三觀也。

[0479b05]  菩薩摩訶薩觀青骨時  (至)  青黃赤白鴿等色光。

[0479b06]  案。僧宗曰。為觀轉明。是以第四觀青。則一  切皆青也。

[0479b08]  菩薩於是一一諸光明中  (至)  光中諸佛忽然不  現。

[0479b09]  案。僧亮曰。抱疑來久見像。便問。忽然不  見者。觀道未明。不答而滅也。僧宗曰。第五諸  佛現而復隱。令其思而易觀也。寶亮曰。第一
身念處觀也。

[0479b13]  復作是念或識是我  (至)  猶如流水亦復非我。

[0479b14]  案。僧亮曰。第二心念處觀。

[0479b15]  復作是念若識非我  (至)  當於何處而生貪欲。

[0479b16]  案。寶亮曰。第三法念處觀。

[0479b17]  若被罵辱復於何處  (至)  則墮地獄畜生餓鬼。

[0479b18]  案。僧亮曰。領佛不答之旨。乃觀識求我。又不  可得觀出入息。或是我者。有息則生。無息則  死。觀之直是風性。亦復非我息。以風多風。乃
四大合成而一性。非我和合。亦無復作是念。  悉無有我者。得無我空。見第一義。則見世諦  也。僧宗曰。或息是我者。第六即是心意止觀
也。但見生滅念念流謝。豈有一神常而不滅  耶。何處當有受罵辱者。此明無我。但見眾法  我心自息也。寶亮曰。第四明受念處觀也。

[0479b27]  菩薩爾時作是觀已  (至)  是故名為住堪忍地。

[0479b28]  案。僧亮曰。結定果也。僧宗曰。堪忍地者。第  七結果。謂三地也。三地菩薩。脩十二門種。得  忍度成就。既能安心忍理。故能於事不起瞋
也。寶亮曰。第五結果。

[0479c03]  迦葉菩薩摩訶薩白佛言  (至)  菩薩摩訶薩得毀  淨戒。

[0479c04]  案。僧亮曰。上浮囊之譬。輕重不犯。而  菩薩護法。應化隨緣。二言相食。宜項會也。未  得不動地者。明未得。猶尚不犯。何況已得。若
為攝取眾生得毀戒也。僧宗曰。第八明得深  定已。能隨緣益物。得破戒也。寶亮曰。問意定  初依人位也。所以不待辨慧後。而此中問者。
以戒定之位。本居五方便中無相行已上。是  聖人位也。初依人雖復信根永立。要未得真  解。欲為利益之道得破戒。不解言菩薩寧當
自墮地獄。不令眾生退菩提心。以此因緣。可  得破戒而不名為犯也。

[0479c15]  爾時文殊師利菩薩  (至)  若墮阿鼻地獄無有是  處。

[0479c16]  案。僧亮曰。至言實須以事證也。

[0479c17]  爾時佛讚文殊師利  (至)  乃有如是無量勢力。

[0479c18]  案。僧亮曰。為法斷命。即是護法。況直爾出入  無期。心同虛空者乎。寶亮曰。引本行為證也。  下梵行中。明三無量。當復廣其事也。

[0479c21]  復次迦葉又有聖行所謂四聖諦苦集滅道。

[0479c22]  案。僧亮曰。說慧也。慧緣真諦。辨真諦有三  種。初明四諦。中辨二諦。後略明實諦也。此  下盡八字五翻。說四諦也。僧宗曰。慧生由境
故寄境以明慧也。有四科明義。第一明四諦。  第二明二諦。第三明實諦。第四歎經也。就四  諦中有四翻。第一以五重略辨四諦。第二就
八苦門。廣明苦諦。第三寄菩薩觀行。驗其所  以。是可厭之法。第四略會通二教也。寶亮曰。  第三門明慧也。有六段。第一就四諦辨慧。第
二就真俗。第三就實諦。第四遣執。第五結慧  果。第六明登初地。後進脩二十五三昧。進得  不動自在。地上至金剛心也。就四諦門中。分
為三章。第一有五重。此第一重。略辨四諦也。  苦來逼心。心則生惱。謂逼迮相也。煩惱結業。  能生來苦。生長相也。生死因盡。寂滅相也。緣
中忘相之知大乘道也。

[0480a09]  迦葉苦者逼迮相  (至)  滅者寂滅相道者大乘相。

[0480a10]  案。僧亮曰。逼迫眾生也。僧宗曰。第一重以  十四種色是苦具。心為苦體。言不起則已。起  則為緣所逼。故言逼迫相也。十惡為因。無明
為緣。以能生長未來故。故名集也。偏教以三  心滅處為滅。圓教以常住之體絕眾相。為滅  也。破彼三因。以大乘常住之因為道。

[0480a16]  復次善男子苦者現相  (至)  滅者除相道者能除  相。

[0480a17]  案。僧亮曰。現惱切故。言現相也。僧宗  曰。第二重謂法顯現者也。眾之為力。能  �  轉行人。受六道苦果。轉相也。圓果之體。除一
切惡。謂之除也。無漏之體性。能除戒五方  便。雖是伏除。未是永斷。亦相從為道。取其感  果之義。猶集諦攝也。寶亮曰。第二重也。麁著
易知。為現相也。因謝果起。轉因得果。轉相  也。滅者。據所除為論也。道者。據除為論也。

[0480a25]  復次善男子苦者有三相  (至)  道者脩戒定慧。

[0480a26]  案。僧亮曰。三相者。苦受性苦。能苦眾生。謂  苦苦也。不苦不樂以求。須為行苦也。樂受滅  時生。苦為壞苦也。僧宗曰。第三重釋苦義。具
在中也。集謂二十五有者。此乃舉於所集。以  明能集也。寶亮曰。第三重也。昔化下愚。開三  受教門。次以三苦。點壞三受也。苦之重者。為
苦苦。以果來壞因。明樂受之體。即是苦故。稱  為壞苦也。通前二心。行緣動求。名為行苦也  二十五有。因為集諦。果為滅諦。脩戒定慧為  道諦。

[0480b07]  復次善男子有漏法者  (至)  無漏因者則名為道。

[0480b08]  案。僧亮曰。有為是苦諦。無為是滅諦。有漏  業為苦因。天漏業為道因也。僧宗曰。第四  重明有漏因果者。義與毘曇相應也。寶亮曰。
重也。指就雨廂易見也。

[0480b12]  復次善男子八相名苦  (至)  三念處大悲是名為  道。

[0480b13]  案。僧宗曰。第五重明四諦也。十力乃至  大悲為道者。金剛心為無礙。佛心為解脫。有  雙道之義。故假稱道也。寶亮曰。第五重廣三
苦為八苦也。生苦具二。謂苦苦及壞苦也。以  潤生之愛從樂受而來。因中說果。即壞苦也。  取出生之生。則有苦苦。心即苦體。墮地獄。為
苦苦也。怨憎求不得。亦苦苦攝。其餘五苦。悉  應壞苦攝也。

[0480b21]  善男子生者出相所謂五種  (至)  是故名為五盛  陰苦。

[0480b22]  案。僧亮曰。所以總七苦。更作一苦名  者。人謂七苦異陰而有。今說即陰是也。僧宗  曰。此第二就八苦門。廣明苦諦也。

大般涅槃經集解卷第二十八

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
