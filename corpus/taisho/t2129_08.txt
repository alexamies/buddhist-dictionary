續一切經音義卷第八
燕京崇仁寺沙門希麟集

續音根本說一切有部毘奈耶藥事二十  卷

[0967a08]  右從第一盡第二十同此卷續音。

根本說一切有部毘奈耶藥事卷第一

[0967a10]  痿黃  (痿於隹反考聲溼病也集訓云足不及也釋名云痿萎也如草木葉萎死於地也從疒委聲下胡光反爾雅云  玄黃病也郭注云  [虺-兀+兄]
[(虺-兀+兄)-虫+貴]  玄黃皆人病之通名而說者便為馬病失其義也)  。

[0967a12]  顦顇  (上齊遙反下情遂反考聲云顦顇瘦惡蒼頡篇作憔悴云愁憂也毛詩從言作譙誶班固從疒作癄瘁漢武帝  李夫人賦從女作嫶  [女*卒]
左傳從草作蕉萃諸書無定一體今經文多作顦顇)  。

[0967a14]  蘡薁  (上益盈反下於六反考聲云草名可食似葡蔔而小其子黑色說文云二字並從草嬰奧俱聲也)  。

[0967a15]  椶櫚  (上子紅反下力居反韻集云栟櫚木名也考聲云栟櫚木有葉無枝二字從木  [稯-禾]  閭聲栟音并)  。

[0967a16]  椰子  (上以遮反韻集云椰子果木名也其葉背面相類出交趾及海島子大者可為器從木耶聲)  。

[0967a17]  菖蒲  (上尺良反下薄胡反切韻菖蒲草名似蘭可以為席也本草云菖蒲藥名八月採根百節者為良也蘭音良刃  反)  。

[0967a19]  [麩-夫+廣]  麥  [麥*弋]  (上古猛反說文麥皮也方言云即今大麥也下與職反字書無此字新字林云  [麩-夫+弋]
麥芒也案麥字從  來夂白虎通云麥金也金王而生火王而死也  [麥*廣]  從礦省聲  [麩-夫+弋]  從弋諧聲也久音雖)  。

[0967a21]  江  [狂-王+屯]  (上古腔反下徒論反俗字正作豚言江  [狂-王+屯]  即江海水中大魚也其形類  [來*者]
故以為名風波欲起此魚先出水上  出沒須臾有風浪起也)  。

[0967a23]  鮫魚  (上古肴反說文云海魚名也皮有文可以飾刀劒也從魚交聲下語居反說文云水蟲也從  [色-巴+肉]  水作
[(冉-土+(久/人))/水]  爾雅曰  魚膓謂之乙魚尾謂之丙郭注云皆似篆書字因以名焉)  。

[0967a25]  瘡疥  (上楚良反古文作創  [利-禾+刃]  刃破也釋名云瘡傷也言體有傷破也禮云頭有瘡則沐下音介又作疥說文云瘙也
從疒介聲作疥亦同)  。

[0967b01]  [糸*狂]  婆  (上又作  [狂/糸]  音女林反梵語果木名也)  。

[0967b02]  騷毘羅  (上蘇刀反梵語此云漉水囊)  。

[0967b03]  釘橜  (上丁定反考聲以丁釘木也下其月反韻略云杙也爾雅云在地者謂之臬郭璞注云即門橜也或作橛字)  。

[0967b04]  歐逆  (上烏口反切韻吐也又作嘔同食療本草云猪膽止乾嘔也)  。

[0967b05]  杙上  (上羊式反爾雅曰樴謂之杙郭注云即橜也又作弋訓同樴音持方言北人謂橜為樴也)  。

[0967b06]  家貲  (上古牙反爾雅云牖戶之閒謂之扆其內謂之家說文云家居也字從宀豭省聲也宀莫仙反深屋皃豭音古
牙反下即移反說文云貲貨也又財也從貝此聲)  。

[0967b08]  鄔波駄耶  (上安古反或云郁波第耶梵語輕重也此翻為近誦為以弟子年小不離於師常逐常近受而  誦也  鄔
波馱耶亦翻為親教舊譯為知罪知無罪名為和尚或云和闍並于闐等國訛轉也本非印度之雅言)  。

[0967b10]  割  [月*坒]  (上正割字爾雅云割裂也韻集割剝也又斷截也下傍禮反俗字也正作  [骨*坒]  切韻股也從骨坒聲坒音比)  。

[0967b11]  飢饉  (上古文作  [飢-几+乏]  又作饑同音几治反下音覲爾雅云穀不熟為饑郭注云五穀不成也又曰蔬不熟為饉注云
凡草菜可食者通名為蔬春秋穀梁傳云二穀不升謂之飢三穀不升謂之饉五穀不升謂之災也災正災字)  。

[0967b13]  剜割  (上烏桓反埤蒼云剜猶剈也廣雅義同說文云剜挑也從刀從  [夕*匕]  音琓經文作剜字俗)  。

根本藥事卷第二

[0967b15]  羯闌鐸迦  (下音薑佉反舊名迦闌陀亦云迦闌鐸迦皆梵語訛轉也本云羯  [娕*頁]  馱迦此云好聲鳥謂王舍
城側有大竹林此鳥棲止多在其林因以名焉)  。

[0967b17]  患痔  (上胡慣反考聲病也集訓云憂也切韻苦也惡也說文云從心串聲串音古患反下直里反切韻漏病也考聲  云後病也說文云從疒峙省聲疒女厄反)
。

[0967b19]  薜舍離  (上蒲計反梵語或云吠舍離古云維耶離亦云毘耶離皆訛略也此翻為廣嚴城謂此城於中印度  境最大廣博嚴淨因名焉)  。

[0967b21]  婆羅痆斯  (痆女黠反亦云波羅捺斯舊云波羅奈亦梵語西域國名也)  。

[0967b22]  荻苗  (上徒歷反亦西域國名彼國多出此草因以為名焉)  。

[0967b23]  樗蒱  (上丑居反爾雅云栲山樗也下薄胡反爾雅曰楊蒱柳郭注云可以為箭也案樗蒱二字戲也博物志云老子  入胡因作樗蒲)  。

[0967c01]  鉛錫  (上與專反玉篇鉛青金也尚書云青州貢鉛說文云從金  [八/口]  聲經文作鈴俗字下先戚反亦鉛類也爾雅云錫
謂之鈏郭璞注云白鑞也說文云鋃錫之間從金易聲也鈏音弋忍反)  。

[0967c03]  間錯  (上古莧反爾雅云間代也玉篇間廁切韻間迭也隔也下倉各韻集云雜也考聲東西為交上下為錯律文  從糸作  [糸*間]
與橺同切韻桾也非間錯義)  。

[0967c05]  嫂怪  (上蘇皓反爾雅釋親云兄之妻為嫂弟之妻為婦說文云從女叟聲又作嫂古文律文從更作  [女*更]  俗用字也下
古壞反切韻怪異也又作恠字)  。

[0967c07]  恍惚  (上虎晃反下呼骨反字林云心不明也老子云恍恍惚惚其中有物二字並從心光忽聲下或作忽)  。

根本藥事卷第三

[0967c09]  嗢柁南  (上烏沒反次徒可反梵語也此翻為集總散亦云足跡或云欇施皆隨義譯即偈頌也)  。

[0967c10]  獷戾  (上古猛反字書惡也顧野王云犬不可附也下郎計反爾雅云罪也切韻乖違也說文云曲也字從犬出戶下  也二字並從犬律文從禾作穬乃禾
[卄/(└@人)]  也非獷戾也)  。

[0967c12]  羅弶  (上魯何反韻略云網羅也詩云逢此百羅爾雅云鳥  [(ㄇ@人)/古]  謂之羅或作羅下其亮反說文取獸具也從弓諒省聲  也)  。

[0967c14]  毘訶羅  (訶音呵或云微賀羅梵語聲轉也此云寺也或云僧伽藍摩此云眾園律云造五百毘訶羅即五百  寺也)  。

[0967c16]  船舶  (上食川反方言云關東曰船關西曰舟說文云從舟沿省聲沿與專反沿路之沿鉛錫之鉛皆放此律文從公
作船作舡皆俗字下傍陌反切韻海中大船也從舟白聲)  。

[0967c18]  一撮  (倉适反适古活反字書云以手撮物也筭經云六十四黍為一圭四圭為一撮從手最聲又音臧适反謂手撮  也)  。

[0967c20]  傘插  (上蘇旱反廣韻傘蓋也陸氏本作繖下楚洽反說文刺人也從手臿聲臿音同上從手人臼也律文作插或作  插皆誤書也)  。

根本藥事卷第四

[0967c23]  土榻  (上他古反尚書曰土爰稼穡說文云土吐也能吐生萬物也從二二地之數也亅象地中物出也〡古本  反下亦作  [木*翕]  [仁-二+翕]
同吐盍反字書云牀榻也從木  [日/羽]  聲  [日/羽]  音同上)  。

[0967c25]  陂湖  (上彼宜反尚書云澤障曰陂爾雅曰陂者曰陂郭注云地不平也說文云從  [阜-(口/十)+(耜-耒)]  皮聲下戶吳反切韻江湖也廣
雅曰湖亦池也從水胡聲也)  。

[0968a02]  逃避  (上徒刀反集訓云亡也去也說文云竄也切韻走避也從辵兆聲辵丑略反亦作  [迍-〦+山]  字下毘義反韻集藏也違
也又去也迴也孝經曾子避席注云起荅也)  。

[0968a04]  天竺國  (竺音篤或云身毒或云賢豆或云印度皆訛正云印特伽羅此云月西域記云謂諸群生輪迴不息
無明長夜莫有司存其猶白日既隱宵月斯繼良以彼土賢聖繼軌導凡利物如月照臨故以名焉)  。

[0968a06]  摩揭陀  (或云摩竭提亦云墨竭提皆梵語訛轉也自古翻傳隨義立名或云不至言其國隣敵不能侵至也
又云遍聰慧言聰慧之人遍其國內也又言無毒害言其國法不行刑殺其有犯死罪但送寒林耳)  。

[0968a08]  稻  [卄/幹]  (上徒皓反切韻秔稻也禮記云嘉稻曰蔬本草云粳米主益氣止煩泄稻米主溫中令人多熱明是二物也說
文云沛國呼稻為糯字林云稻米黏秔米不黏也下古案反字書云莖幹也)  。

根本藥事卷第五

[0968a11]  拓頰  (上他洛反集略云手拓物也下古叶反切韻面頰也案拓頰與搘頤義同也頰籀文又作  [夾*(巢-果+(一/自))]  古字也)  。

[0968a12]  門閫  (上莫毘反爾雅云正門謂之應門顧野王云在堂房曰戶城郭曰門說文云從二戶作門下苦本反說文云門  限也從門困聲也)  。

[0968a14]  嗢鉢羅  (上溫骨反舊云漚鉢羅或云優鉢羅亦云烏鉢羅皆梵語輕重也此云青蓮花其花青色葉細陿長  香氣遠聞人間罕有唯大無熱惱池中有此蓮花也)
。

[0968a16]  拘物頭  (梵語或云拘某陀亦云拘牟那此云赤蓮花其色深朱甚香亦大人間無亦出彼大龍池)  。

[0968a17]  分陀利  (梵語訛略也或云奔茶利迦或云奔  [奴/糸]  哩迦此云白蓮花其花如雪如銀光奪人目甚香亦大多  出彼池人間亦無  [奴/糸]
音奴雅反)  。

[0968a19]  聾瘂  (上祿東反左傳云耳不聽五音之和謂之聾杜注云聾暗也蒼頡篇云耳不聞也說文云從耳龍聲下鵶賈反
考聲云口不能言也古今正字瘂瘖也從疒亞聲疒女厄反律文從口作啞音厄周易云笑言啞啞也非聾瘂字)  。

[0968a21]  杻械  (上勅久反下胡戒反玉篇云桎梏也考聲云所以拘罪人也在手曰杻在足曰械竝從木丑戒聲也)  。

[0968a22]  栗姑毘  (姑吐涉反梵語舊云離車子亦云梨車毘此云貴族即公子王孫也)  。

[0968a23]  無  [葶-丁+呆]  (下古老反切韻禾稈也又藁本謂草創之本也說文云草也從草槀聲槀音同上)  。

[0968a24]  車輅  (上九魚反下洛故反釋名云天子所乘曰車輅大戴禮云古之車輅也葢圓像天軫方像地二十八轑像二十
八宿三十輻像日月之數仰則觀天文俯則察地理前視鑾和之聲側觀四時之運也)  。

[0968b02]  摩納婆  (梵語也或云摩那婆此云儒童即修習聖道者也)  。

[0968b03]  弶伽河  (上其亮反梵語舊云恒河應云殑伽音魚等反西域河名此河本出無熱惱池南面以彼沙細最多  故引為喻)  。

[0968b05]  阿遮利耶  (舊云阿闍梨或云阿左梨梵語聲轉也此云正行又云軌範謂於善法中教受令知軌範也)  。

[0968b06]  翅翮  (上又作翄同施智反集訓云鳥翼也下胡革反玉篇云鳥羽也爾雅云羽本謂之翮郭璞注云鳥羽也從羽支  鬲皆聲也)  。

根本藥事卷第六

[0968b09]  福鞔  (下母桓反說文云覆葢也案律文云以百福輓萬字手即諸經律百福莊嚴網鞔手也律文從車作輓音挽說  文云引車也甚乖律意)  。

[0968b11]  聰叡  (上倉紅反說文作聰尚書云聽曰聰孔傳云耳聡明審也說文云察也從耳怱聲怱音同上怱字從心怱音楚
江反律文作聡俗字下悅惠反洪範云叡作聖鄭注禮記云思之精也廣雅云智也古今正字深明也從  [(├/(月-一))*又]  從目從谷  省
[(├/(月-一))*又]  音殘律文作  [(止/(谷-口+目))*又]  不成字也)  。

[0968b14]  技藝  (上渠綺反切韻藝能也說文云從手支聲律文作伎非下魚祭反考聲云才也切韻能也廣雅云常也論語云  遊於藝也)  。

[0968b16]  鐵矟  (上他結反說文云黑金也從金  [鐵-金]  聲律文作鐵俗字下雙捉反博雅云兵器也韻詮云長矛也從矛肖形聲  字也律文有作槊俗字)
。

[0968b18]  [竺-二+(狦-(狂-王))]  立  (上楚革反說文作  [狦-(狂-王)]  云符命也謂上聖符信教命以授帝位像簡
[狦-(狂-王)]  連掇之形律文作束驅束也說文云  馬撾也非  [竺-二+(狦-(狂-王))]  立字)  。

[0968b20]  餉伽  (上式亮反梵語或作商佉二字此云蠃即今所吹法蠃是也)  。

[0968b21]  赫赫  (呼格反韻集云明也盛也考聲云發也詩云赫赫師尹爾雅云赫赫迅也郭注云謂盛疾貌律文從火作焃火  赤色也非赫赫義也)  。

[0968b23]  鄔波索迦  (上烏古反索蘇各反梵語也舊云優婆塞訛也此云近事男即七眾之一也)  。

[0968b24]  鸚鵡  (上烏耕反下音武或作  [母*鳥]  山海經云黃山有鳥青羽赤喙人舌能作人語名曰鸚鵡竝從鳥嬰武皆形聲字)  。

[0968c01]  惡鴟  (下處脂反爾雅云怪鴟也郭注云即鴟鵂也今江東通呼怪鳥又曰梟鴟注云即土梟也或作  [互*鳥]  俗字也律文  作鵄非也)  。

[0968c03]  搦殺  (上女陌反字統云捉搦也從手溺省聲又音女角反切韻持也下所八反爾雅云斬  刺  殺也作煞俗字也)  。

[0968c04]  [月*郤]  踏  (上居約反俗作脚切韻手  [月*郤]  也釋名云  [月*郤]
却也以其坐時却在後也下徒合反考聲云著地行也又作蹋字林  云蹴也)  。

根本藥事卷第七

[0968c07]  青輅  (上倉經反東方色也羅浮山記云男青女青皆木名今不取下洛故反釋名云天子所乘白輅以金玉象等  隨所飾名之前第五卷已釋)  。

[0968c09]  懷迂  (上戶乖反爾雅云懷來也切韻安也說文云從心褱聲褱音同上下王俱反顧野王云迂大也遠也韻集亦  云遠也案懷迂思來遠賢也)  。

[0968c11]  曲磵  (上丘玉反切韻委曲也下古安反或作  [澗-日+月]  爾雅云山夾水曰澗顧野王云百磵也)  。

[0968c12]  罐綆  (上古玩反集訓云汲水器從缶雚聲缶音芳久反雚音貫下古杏反玉篇云汲繩也說文云汲井綆也從糸更  聲糸音覓字)  。

[0968c14]  簸之  (上布火反說文揚也從箕跛省聲又音布箇反今之簸箕是也)  。

[0968c15]  [糸*間]  色  (上古莧反宜作間字也律文前第二卷已廣釋訖)  。

[0968c16]  孚附  (上方無反詩云萬邦作孚玉篇孚信也又悅也說文云鳥孚卵也從爪從子象形下符遇反切韻云寄也又著  也考聲相依附也從付自聲也)  。

[0968c18]  [此/朿]  爪  (上卒髓反廣雅云  [此/束]  口也字書云喙也說文從此束聲亦作觜  [口*束]
二形束音千四反眾音暉衛反下側絞反切  韻爪距也又手爪也說文云覆手曰爪象三指形又作又字)  。

[0968c20]  褒灑陀  (上保毛反中沙鮓反梵語也舊云布薩訛略也此云長淨謂十五日說戒增長淨業也)  。

根本藥事卷第八

[0968c22]  鷦鷯  (上即霄反爾雅云挑蟲鷦郭注桃雀也俗呼巧婦下洛簫反切韻云鷦鷯小鳥也莊子云鷦鷯巢於深林
不過一枝也說文云二字竝從鳥焦尞皆形聲字也)  。

[0968c24]  婆羅門  (不正梵語也應云沒囉憾摩此云淨行或云梵行自相傳云我從梵王口生獨取梵名世業相傳習
四圍陀論例多博智守志貞白其中聰明頴達者多為帝王之師)  。

[0969a02]  剎帝利  (上初八反亦梵語也此譯云田主即上古已來王族貴種亦習四圍陀論博聞強記仁恕弘慈其有  德貞福勝者眾立為王也)  。

[0969a04]  薜舍  (亦梵語也薜毘桂反或云吠舍此云  [商/貝]  主雖有大福多有珍財不能通達典墳貨遷蓄積或賜封邑多為長者  榮鎮國界以救貧乏)
。

[0969a06]  戍達羅  (亦梵語不正也應云戍  㮈  囉此有多名一義譯為眾雜或廣務田疇播植蓄產或工巧雜藝或漁獵
採捕或庸作賃力四姓之中此最居下也)  。

[0969a08]  [外*男]  甥  (上音外下音生釋親云妻之父為外舅妻之母為外姑郭注云謂我舅者吾謂之甥又曰姑之子為甥舅之  子為甥郭注云甥猶生也)
。

[0969a10]  蚊蟻  (上亡分反俗又作蚉正作蟁說文云齧人飛蟲也字從昬省以昬時而出也下牛倚反說文作螘蚍  [虫*不]  也爾雅
云蚍蜉大螘小者螘從虫豈聲也今作蟻俗字)  。

[0969a12]  阿笈摩  (笈其獵反或云阿含暮或云阿鋡皆梵語輕重異也此云藏亦云傳謂佛祕藏累代傳行或翻為教  即長中增一雜第四種阿含也)  。

[0969a14]  熙怡  (上虛飢反字統云熙和也考聲云美也從灬  [(厂-一)*臣*巳]  聲也灬必遙反巸音同上下以之反考聲云喜悅也說文和也
從心台聲台音怡見爾雅又古文以作台字)  。

[0969a16]  篣籬  (上步光反字林云蒡箕也似箕而小以竹為之從竹旁聲旁音同上下音離韻略云笟籬笟音側教反)  。

[0969a17]  筐箕  (上去王反玉篇云籠屬也春秋傳曰筐筥綺釜之器也方言云圓曰筐方曰筥筥音居許反錡音魚倚反下居  之反世本云少康作箕  [竺-二+帚]
也)  。

根本藥事卷第九

[0969a20]  擐甲  (上古患反左傳云擐貫也桂菀珠叢云以身貫穿衣甲曰擐衣去聲謂著也本音胡慣反說文云從手睘聲下  甲字有本作鉀非也)  。

[0969a22]  柿樹  (上鋤里反切韻果木名也本草云乾柿厚膓胃建脾消宿血又紅柿補氣續經  [月*炙]  又醂柿澁下焦建脾能化面  上黑  [黑*干]
久服甚良醂音力感切)  。

[0969a24]  帷幕  (上洧悲反釋名云帷圍也言以自障圍也說文云在傍曰帷從巾隹聲也下摩各反顧野王云覆上曰幕說文  音訓同從巾莫聲)  。

[0969b02]  網鞔  (下母桓反說文鞔覆葢也案網鞔即如來手足指間如鵞王相聯緜無缺也律文作輞車輞也作縵音莫叛反  二字竝誤)  。

[0969b04]  器皿  (上丘利反說文皿也從  [器-犬]  從犬  [器-犬]  眾口也音戢像器之形大以守之下武永反玉篇器總名也說文作竝盛物
之形也)  。

[0969b06]  [此/隹]  獼猴  (上正作雌音此移反切韻雄雌也說文云牝曰雌從隹此聲也次作獼音武移反顧野王云獼即猴  孫也)  。

根本藥事卷第十

[0969b09]  分析  (上府文反切韻割也賦也與也考聲分遍也說文云別也從八從刀分割之形下先戚反爾雅曰析木之  間漢津也說文破木也從斤斤可以破木會意字)
。

[0969b11]  為讎  (下市流反切韻怨也匹也考聲仇敵也說文云猶  [(序-予+雔)/言]  也從言雔聲也雔音同上)  。

[0969b12]  鞞闌底  (上簿迷反下丁禮反梵語未詳飜對)  。

[0969b13]  僧伽胝  (梵語舊云僧伽梨亦云僧伽致此譯云合重謂割之合成重作也此一衣必割截成也餘二衣或割
不割若法密部說一切有部等多不割若聖辯部大眾部等則割之若不割者直安怗角此依玄應法師解也)  。

[0969b15]  轂輞  (上古鹿反考聲云車轂也說文云車堅也詩云文茵暢轂從車  [穀-禾]  聲下文兩反正輞字從車罔聲律文作  [車*(网-ㄨ)]  俗
用字也)  。

[0969b17]  溫渜  (上烏昆反切韻云和也善也玉篇良也考聲云溫柔也下乃管反說文云湯  [渜-大+火]  也又作暖煖  [日*耎]  三形皆喧暖也
律文作燸撿無此字)  。

根本藥事卷第十一

[0969b20]  草庵  (上亦作廾說文云百卉也從屮音丑列反像草木初生之形也並二屮艸也早聲下鳥含反切韻小草舍也韻  英云庵廬也玉篇亦舍也從广奄聲也)
。

[0969b22]  灘渚  (上他單反爾雅云太歲在申曰涒灘玉篇河灘也方言云江東呼水中沙堆為潬河北呼灘下章與反爾雅云
水中可居者曰洲小洲曰渚又作陼字涒音他昆反)  。

[0969b24]  撈出  (上魯刀反玉篇云取也字林云撈摸取物也從手勞聲律文從水作澇音郎到反非撈出義下尺律反切韻進
也遠也說文云出字從古文出字像四出之形律文從二山作出誤書也)  。

[0969c02]  漩濄  (上辭選反說文云水回淵也從水旋形聲字律文單作旋謂旋旋次了也非此用下烏和反字林水  [廷-壬+(同-(一/口)+巳)]  流處也
說文云從水過聲律文作渦音戈水名也非漩濄義也)  。

[0969c04]  蝦蟇  (上胡加反下莫加反說文云水蟲也  [晉-(ㄙ*ㄙ)+(口*口)]  書慧帝於華林園聞蝦蟇聲謂左右曰鳴者為官為私乎古今正字
蛙屬也從虫叚省聲下又作蟆從虫莫亦聲)  。

[0969c06]  婚禮  (上呼昆反爾雅云婦之黨為婚兄弟也壻之黨為姻兄弟禮記云娶婦也婦陰也以昏時而入故曰婚也下盧
啟反考聲云儀也釋名云禮體也謂知物大體周禮有五禮謂吉凶賓軍嘉禮也論語云不學禮無以立也古文作禮字)  。

根本藥事卷第十二

[0969c09]  黑瘦  (下所祐反切韻瘦損云說文云瘦臞也爾雅云臞瘠也郭璞注云齊人謂瘦為臞音衢或作癯字瘦或作瘦字)  。

[0969c10]  腹脹  (上方六反切韻心腹也爾雅云竺腹厚也顧野王云脾為腹所以容重也亦五藏也從肉复聲复音復下猪亮  反切韻脹滿也左傳痛也字書作痮同上音)
。

[0969c12]  瘡殨  (上楚良反切韻瘡痍也古文作創釋名云瘡傷也謂身有所傷也禮記云頭有瘡則沐下胡對反集訓云肉爛
也案瘡殨即肉爛殨癑也癑音奴凍反律文作潰玉篇散亂也非瘡殨義也)  。

[0969c14]  [峻-山+皮]  澀  (上七倫反又皴說文云皮細起也從皮夋聲夋音同上下色立反字書塞不通也說文云從四止二正二倒作
歰又作濇音同上說文云不滑也)  。

[0969c16]  [阿-可+豪]  阬  (上胡刀反又作濠說文云城池也字書云隍濠也律文從土作壕俗字無水曰隍有水曰濠下客庚反切韻阮
壍也爾雅云阬虛也郭注云阬壍也律文作坭坑皆俗傳誤也)  。

[0969c18]  汎漲  (上孚劒反韻英汎多也玉篇濫也切韻云浮也又作泛下知亮反考聲云漲大水滿也從水張聲也)  。

[0969c19]  湊聚  (上倉候反考聲聚也說文云水會也從水奏聲下慈庾反切韻集會也考聲眾也說文云集也從  [脈-月]  取聲乑音  吟三人共立也)  。

[0969c21]  [狦-(狂-王)]  立  (上初革反說文云土  [狦-(狂-王)]  符命也謂上聖符信教命以授帝位像簡  [狦-(狂-王)]
穿連之形也今或從竹作  [竺-二+冊]  下立字切韻  云住也成也又行立)  。

[0969c23]  耕墾  (上古并反玉篇犁也周書曰神農時天雨粟神農耕而種之說文從耒井像耕之形耒音盧對反說文曲木也
世本云神農作耒下康佷反玉篇治田也考聲云耕也切韻云力也從土貇聲貇音同上)  。

[0970a01]  贍部金  (上時染反贍部梵語也金即唐言舊梵云閻浮提或云閻浮利訛正云  [弓*朁]  謀立世阿毘曇論云有  贍
部樹生此洲北邊泥民陁羅河南岸於此樹下水底有贍部黃金古名閻浮檀金也  [弓*朁]  音蠶覽也)  。

根本藥事卷第十三

[0970a04]  指擿  (上職雉反說文手指也從手旨聲下他曆反玉篇撥也切韻發動也案律以指挑擿也從手適聲古文又音擲  又張革反今不取但依初)  。

[0970a06]  撚綫  (上年典反方言云撚續也倉頡篇云搓綫也從手然聲下又作線俗作綖音私箭反說文云縷綫也周禮云線  人掌王宮縫線之事也以伇女御也)  。

[0970a08]  根栽  (上古痕反切韻云根枑也爾雅云天根互也郭注云角元下繫於氐若木之有根也下柤才反說文種也從木  哉省聲律文作  [木*栽]
俗字無據也)  。

[0970a10]  乾燥  (下古寒反宇樣云本音  [虔-文+ㄆ]  借為乾溼字下蘇老反說文火乾也從火喿聲喿音噪)  。

[0970a11]  [統-儿+木]  蕠  (上徒叶反切韻作  [疊*毛]  白  [疊*毛]  布也下尼居反玉篇草名也韻集云縕麻也從草絮音同上)  。

根本藥事卷第十四

[0970a13]  祭祠  (上子例反考聲享也玉篇祀也爾雅云禘大祭也郭注云五年一大祭說文云從手持肉以示祭矣又即手月
即肉也下似茲反尒雅云春祭曰祠郭璞注云祠之言食也音餕飤)  。

[0970a15]  朅地羅  (上褰  [薛/女]  反梵語西方木名無正翻對類此方苦練木也為堅硬堪為橜釘也舊云佉陁羅木是也)  。

[0970a16]  攪池  (上交巧反毛詩傳云攪亂也字書云撓也說文云動也從手攪聲下直离反廣雅云池沼也又曰停水曰池也)  。

[0970a17]  懷妊  (上戶乖反切韻安也止也玉篇和也情懷也考聲懷抱也從心褱聲下汝鴆反考聲云身妊也說文云懷孕  也從女壬聲又音如林反訓同)  。

[0970a19]  輦輿  (上力展反說文云人輓車也在前人引之形從  [夫*夫]  音伴二夫也古者卿大夫亦乘輦自秦漢以來天子乘之
玉篇云天子皇后所乘曰輦下余據與居二反說文云車輿也玉篇眾載也又舉也一曰車無輪曰輿從車舁會意字律  文中作轝非)  。

[0970a22]  左腋  (下之亦反玉篇云腋胳也亦脇下也又音亦從肉掖省聲)  。

根本藥事卷第十五

[0970a24]  儒語  (上人朱反切韻直也說文柔也禮記哀公問於孔子儒之行也從人需聲下魚舉反說文云直言曰論論難
曰語從言吾聲案律文徐徐儒語即和柔之語也作此濡字乃水名也非儒語用也)  。

[0970b02]  悅豫  (上翼雨反玉篇云樂也爾雅云悅服也孝經云敬一人則天下人悅說文云從心說省聲也下羊茹反韻集云
備也先也爾雅云豫樂也尚書云王有疾弗豫孔傳云伐紂明年武王有疾不悅豫也)  。

[0970b04]  薜室羅末拏  (上蒲計反下尼加反正梵語也舊云毘沙門是也此云多聞即北方天王主領藥叉者最  大富饒也)  。

[0970b06]  舌舓  (上時烈反說文云在口所以言也從千口口亦聲也下時紙反說文云舌取食也從舌易聲或作  [舌*也]  [舌*氐]  皆俗律
文作蚔音岐非誤書字)  。

[0970b08]  談話  (上徒含反切韻言論也又戲調也說文云語也從言炎聲也下胡快反玉篇語話也說文云合會善言也詩云  慎爾出話從言舌即會意字)  。

[0970b10]  跋窶  (上蒲末反下其矩反梵語也或云跋渠此翻為聚謂篇章品類之異也即四分律中楗度義同也)  。

根本藥事卷第十六

[0970b12]  畫牆  (上胡罵反爾雅云畫形也釋名云畫挂也以五色挂於物上也說文云從聿田四界聿所以畫也一即地也律
文作畫俗字下而羊反說文垣也從嗇片聲律文作  [壙-黃+(干/皿)]  或作  [土*(主/皿)]  皆非本字)  。

[0970b14]  [月*郤]  跌  (上又作脚音居約反集訓云手脚也釋名云脚却也以其坐時却在後也下徒結反切韻跌踢也踢他歷反韻
詮云差跌也廣雅云行有失也說文從足失會意字也)  。

[0970b16]  搖颺  (上餘昭反下餘亮反說文動也爾雅云扶搖謂之焱也焱音必遙反郭注云暴風從下上也颺謂風飛颺物也  從風易聲又音羊)  。

[0970b18]  蠅蛆  (上餘陵反玉篇蟲名也詩云營營青蠅說文云從虫黽聲黽音猛下七予反蠅所乳者也考聲肉中蛆也說文  從肉作膽律文作蛆俗字也)  。

[0970b20]  裸露  (上胡果反考聲云脫衣露肉也本音郎果反又作倮躶二形同說文云從衣果聲律文從示書誤也下洛故反
切韻云露泄也敗漏也說文云露潤澤也從雨路聲也)  。

根本藥事卷第十七

[0970b23]  降誕  (上古巷反爾雅云降下也玉篇歸也考聲落也尚書云降二女於媯汭也下徒旱反切韻云誕大也信也玉篇
欺也廣雅云誕育也說文云從言延聲亦作這)  。

[0970c01]  恍迷  (上虎晃反玉篇云恍惚也老子云恍兮惚其中有物御注云物上道也自有而歸無還復至道故云其中有物
也考聲恍心迷昧也從心光聲下莫奚反切韻云錯也說文云惑也從辵米聲辵音丑略反作辶變體也)  。

[0970c03]  阿泥盧馱  (下唐位反梵語也或云阿  㝹  樓馱舊云阿那律正云阿泥律陁此云無滅羅漢名也謂天眼第  一者也)  。

根本藥事卷第十八

[0970c06]  彎弓  (上烏關反韻集云彎謂挽弓曲勢也說文云從弓  [戀-心]  聲也下居戎反切韻云弓矢也釋名云弓穹也謂張之穹
穹然世本云黃帝臣揮作弓說文云像弓之形)  。

[0970c08]  [衝-重+童]  突  (上尺容反切韻當也向也考聲動道也又交道也玉篇亦  [衝-重+童]  揬也下徒骨反考聲云欺也韻英云觸也說文云
犬從穴下欲出也)  。

[0970c10]  舞蹈  (上無主反切韻歌舞也左傳云舞者所以節八音而行八風也爾雅云舞  [跳-兆+虎]  雩也說文從舛無省聲律文從人
作儛非下徒到反切韻踐履也說文云從足舀聲也案手謂之舞足謂之蹈也律文作踏音徒荅反非舞蹈義也舛音  川兖反)  。

根本藥事卷第十九

[0970c14]  知諳  (上陟离反切韻覺也考聲曉達也說文從口矢聲也下烏含反玉篇云諳信也韻英云記憶也從言音聲)  。

[0970c15]  持篲  (上直之反說文云執持也從手寺聲下囚歲反爾雅釋草云葥王篲也郭注云似藜其樹可為掃篲也江東
呼為落帚郭璞序云輒復擁篲清道也或作彗亦通律文從手作  [打-丁+彗]  非)  。

[0970c17]  [車*閵]  傷  (上良刃反玉篇云車聲也考聲云車輾也又作躙蹂踐也古今正字云從車閵聲也閵音同上下失良反  切韻損也痛也或作慯)  。

[0970c19]  穿舶  (上昌緣反切韻云通也韻集云穿破也玉篇云漏也下音白考聲云海中大船也從舟白聲也)  。

[0970c20]  木槍  (上木字說文云木冒也謂冒地而生也作  [山/巾]  下像其根上像枝也下七羊反字林云槍矟也從木倉聲)  。

根本藥事卷第二十

[0970c22]  皤私  (上蒲波反具正云婆私瑟乇梵語也此云勝上或云最勝也)  。

[0970c23]  觜端  (上即委反埤倉作  [此/束]  說文同鳥喙也律文從口作嘴字書無此字下多官反切韻云緒也正也考聲直也說
文始也從立耑聲耑音同上云像物初生未舉其頭與豈字義同不從山)  。

[0971a01]  絞頸  (上古巧反考聲云絞縛也爾雅云  [糸*匊]  絞也郭注云糾絞繩索也下居郢反說文云項頸也從頁巠聲也)  。

[0971a02]  稱賣  (上又作枰音處陵反說文云詮也又舉也亦音昌孕反知輕重也從禾爯聲爯音同上下莫懈反切韻云敗  賣也考聲云貨賣也從士買聲也)  。

續一切經音義卷第八

* * *

【經文資訊】大正藏第 54 冊 No. 2129 續一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
