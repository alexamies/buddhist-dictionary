大威力烏樞瑟摩明王經卷中
北天竺三藏阿質達霰譯

[0146c20]  ◎若粳米和牛蘇。進火中十萬遍生有相之  子。若杉木脂和酥。進火中十萬遍增七寶財。  若以飲食香華供養像。像前地上畫人或王。
行者形心上坐誦十萬遍彼并族貴敬。

[0146c24]  若白芥子欝金華和。進迦赦若火中。日三時  時一千八滿七日王族貴敬。

[0146c26]  若麼沙末芥子油和。塐為囉形。從初夜割  進鉢囉奢薪火中令盡。彼貴敬。

[0146c28]  若烏油麻粳米和煮。又以烏麻油和。進火中  日三時時一千八滿七日首陀貴敬。

[0147a01]  若烏麻柤進火中一千八迦那貴敬。

[0147a02]  若粳米粉成捨覩嚕。取脂俱吒枝為橛。加持  一千八遍釘口不能語。

[0147a04]  若寒林炭盡梵羅剎。誦一萬令捨覩嚕麼  羅寧。若解彼呪法者。以香華飲食供養像。  像面向北人對之。芥子毒藥血和。進味達迦
多薪火中一千八。彼當失驗。

[0147a08]  復次羯磨壇。先對像面東念誦畢。便作此  壇。於大河海側或大寒林中或高山上。如法  摩地訖。准前畫院。開一門正方八肘。當中畫
大威力烏芻瑟麼明王。於右畫若稜多者  哩嚀明王。怒形斜目。右於左畫阿吒吒僧伽  明王。入門門右角。內畫大自在天王并妃。又
於門左角內。畫那羅延天王。四臂皆執器  杖。又於北方畫伽那。一角內金剛杵。西方  赤索。一角阿跛邏攞龍王印  (畫一小階。階上畫一蛇頭。蒙出項以來)
南方一口黑色劍。壇內諸尊並坐。以心密言  加持灰。於壇外正方作梵界道。以飲食香華  供養。凡入壇物皆以心密言加持之。取雄黃
以石研成粉。牛乳和為丸。五布阿說他葉  於壇中。以藥丸置上。行者以忿怒形加持之。  焰起取一丸施與諸天。以一丸施與先成持
明者。以一丸施給侍者。餘丸研塗額上喉及  心。成天明仙身生瓔珞。其髮右旋婉轉紺  色。異常貌同諸天壽一千歲。若煙生王諸隱
形仙。若熱能令一切眾生喜見柔伏。供給財  寶壽年百歲。若三相不現塗額眾人貴敬。

[0147a28]  若以雌黃或牛黃。代雄黃亦得驗。

[0147a29]  若黃丹和己身血。置淨髑髏中安前壇上加  持。焰起取少塗額。王一切天仙餘相准前。

[0147b02]  若沐浴衣。邏結差囉細曩緤熏香。壇中坐持  明。身上焰或起煙生熱等功力准前。

[0147b04]  若取紅蓮鬚龍華鬚末之。酥蜜和之。金椀盛  置壇中加持焰起藥成甘露。服之成自在天。  身壽遠劫不復飢渴。煙生藏形。熱總持不忘。
壽千歲無病一切眾生貴敬。

[0147b08]  若月蝕時立壇。赤銅椀盛羖羊乳加持之。焰  起服之王一切天仙壽如日月。焰不起壽一  百歲得大勝。

[0147b11]  若補沙鐵作三股叉。或佉馱囉木長十二  指作。行者澡浴遍體塗灰禁語。加持叉三十  萬。候月蝕以置壇中加持。焰起持叉身成大
自在天王。面有三目威力亦等。煙生之王諸  隱形仙熱有大威力。

[0147b16]  若補沙鐵作杵長十六指。以紫檀遍塗之。黑  月八日或十四日。月蝕時。立前壇。於道路取  少淨草布中。置杵於草上。取黃牛酥一加持
一澆杵上。滿一千八諸鬼神及毘那夜迦。并  阿吒吒訶僧見。勿畏。結那拏印持明彼皆退  散。然執之加持。焰起持之得帝釋位。具足千
目王三十三天。阿脩羅眾皆來頂禮。納其女  子力伏魔王。煙生王隱形仙。熱壽百年天龍  順伏。若作三金輪。大寒林中立前壇。准前
置輪。澆酥一千八。壇中右手執輪加持。焰起  成諸仙輪王。威力倍勝首羅及帝釋。神仙歸  仰命終生阿拏迦嚩典宮。若佉馱囉木作劍。
以三金鍱裹三處。山頂布前壇。以右手持之  加持之。加持令劍作青色。便住立其地。先  布少淨灰。以劍頭當灰中拄之。一切隱身諸
仙並現作禮旋遶而去。取其灰少少分布與  人。彼得灰者皆成天仙。

[0147c04]  若佉馱羅木作伽那。以赤色華鬘掛於伽  那上。准前置執加持。焰起成毘沙門天王大  力夜叉之主。無量鬼神而為給侍。便往阿拏
嚩典宮壽一大劫。若素嚕  (二合)  但  (引)  戰曩末。以  麼囉  (二合)  頷銘  (二合花及葉掌中和末候乾和擣津又泮滿一千遍)  和之
(又擣為  末)  以金椀盛之。又以金椀蓋之。准前澆酥滿  千。乃置椀於掌中加持。焰起末塗目中。飛  騰自在諸天圍遶給侍壽遠劫。

[0147c12]  復次阿毘遮嚕迦法。大寒林中立壇。以心密  言加持己血。一遍灑其地。候乾又灑清水。又  以寒林灰塗之。寒林灰界壇院。三角三肘開
北門。門外畫羅剎髮上竪怒形。以人骨莊嚴  之。右手掌一髑髏盛血。作向口飲勢。壇心  晝娜拏印。焰起。三角各畫佉吒望伽及毘
舍遮眾。以犬肉祀羅剎毘舍遮。前置酒。行  者裸形被髮以頭中無名三指。塗己血於額  兩肩心喉。大怒心左遶壇行一匝立。稱烏芻
瑟麼名。更灑己血於壇。以華鬘遶壇院一  匝。粳米飯和血。置髑髏中安壇中。人骨和  髮為焚香。又一髑髏滿盛血。赤華鬘纏之。
又以三髑髏壇前支纏華者煎之。行者蹲踞  坐。持人脛骨攪血。仍咬牙嚙齒大怒形持密  言。血中焰起有無量聲喧空。必不損人慎勿
怖。其阿吒吒訶僧及諸鬼神。身皆焰起以種  種惡形來現。云須何願隨意乞之。若國家有  大陣敵。或惡人毀除三寶。令繫之皆大喪  敗。

[0148a02]  若不擇時日。依前作三角壇。唯除華鬘纏髑  髏并支者。以建吒迦  (唐言棘也)  薪作火壇。髑  髏末毒藥末和血。進火中一千八捨覩嚕摩
囉寧。

[0148a06]  復次寒林衣應肘量者。寒林中或路上作壇。  以血灑之壇北布之。以己血畫之。髮上竪怒  形四臂。一手掌髑髏。第二手娜拏。第三手人
頭。第四手杵衣虎皮褌。黑月八日大寒林中  布像。以黑飲食赤花供養。行者蹲踞坐。以灰  畫捨覩嚕。血和芥子置一髑髏中。行者於捨
覩嚕上蹲踞坐。以建吒迦薪棘也作火壇。  進血芥子於中晝夜。非支麼囉寧。三夜作  一家。七夜作七族。一月夜尾曬也。

[0148a15]  若墓田或殯宮布之。蹲踞坐。進鹽和血於建  吒迦火中。一千八摩囉寧。

[0148a17]  若布像。像前以灰或炭或稻糠灰。畫彼形。心  上坐。進血和灰於寒林殘薪火中。晝夜。家  摩囉寧惹七夜。

[0148a20]  若寒林中布像。取其炭末和水。作捨覩嚕。佉  馱羅木橛長兩握塗血。於釘花仡哩娜。乃  坐橛上持明一千八。日三時滿三日摩羅  寧。

[0148a24]  若行者內衣於血中披之。水立至臍。持明血  乾。披亦然。

[0148a26]  若寒林中布像。犬肉芥子油和。進火中一千  八經十五日摩囉寧。

[0148a28]  復次扇底迦壇。於淨室或河岸作方四肘。准  前壇樣圖之。當中畫金剛部母。右畫金剛拳  明妃。左畫金剛鎖明妃。部母前一角內。大威
力烏芻瑟麼明王。一角內金剛手菩薩。四角  內及壇心。皆布阿樞迦葉。葉上各安一水瓶。  以香花飲食供養。用鉢羅奢薪作火壇進酥。
稱麼雞明滿一千八。又進牛乳。每遍稱烏芻  瑟麼莎嚩訶一千八。官事散病愈矣。

[0148b07]  若准前七日作。國內疫差。若壇前油麻油酪  蜜酥和進前火中。日一千八七日病差事  散。

[0148b10]  若依前立壇布像。取像內牛乳中。出之又布。  進牛酥於前薪火中一千八。瓶盛少香水加  持七遍。將瓶就彼病人處以灑彼面。云願汝
即差。其瓶滿盛清水置壇中。持一千八令浴  之差矣。若烏曇跛羅木作匙。先三誦三策  酥。乃進阿說他薪火中。次一誦一進稱彼病  者名一千八差矣。

[0148b17]  若加持粳米飯和乳。與食經七日差矣。

[0148b18]  若依前布壇像。截烏曇跛羅枝一內乳。進審  銘薪火中一千八經七日彼差。

[0148b20]  若布像。取油麻油酥蜜酪和。進審銘薪火中。  一日一千八經七日摩囉寧。

[0148b22]  若進乳於審銘薪火中滿萬摩囉寧。

[0148b23]  若內像於乳或酥布之。進乳審銘火中。又加  持香水灑彼面差。

[0148b25]  若酥煎美餅及酪蜜酥乳等供養像。以粳米  飯和酪。或酥乳蜜和。進阿說他火中。日三時  時一千八滿七日致富。

[0148b28]  若佛殿或神廟中。依前供養像。進龍腦香於  穀木火中。日三時時一百八。滿七日七寶六  畜增長。

[0148c02]  復次以白檀香木。刻本尊長六指。行者頂戴  水中立至項。盡日持密言。家內行疫鬼死。  三日作。城內疫差鬼去。七日作。境內差鬼
去。若以阿說他木。與前壇像作座。以牛糞於  路上作壇安像供養。然牛酥燈。像面向西行  者面東。坐草團上捧白檀香水以奉請。密言
加持七遍。迎本尊降入像中。惹底華  (一名蘇末那)  一內乳中。進火中晝夜。當莊內疫差。七夜  作。國內差。

[0148c11]  復次以欝金畫本尊。行者受八戒持齋。頂戴  像設幡花燒香供養。引之右遶莊一匝疫差。

[0148c13]  復次按俱咤木或阿說他木刻本尊。於四衢  路以香花飲食供養。人髮并骨末之。進按俱  咤火中。日三時時一百八遍當莊疫差。

[0148c16]  復次補沙宿直日  (唐云鬼宿)  飲食香花供養。阿說  他樹用取其北引根。牛五淨和少清水。持  莖草揩洗之。或鬼宿直日市紫檀木依前洗
之。日日初摩一方壇。置木及所刻像刀斧  等。於中以根本密言加持紫壇木。香水七  遍洗之。行者八戒十善。壇西進酥於火中七
遍。結根本及娜拏印。令匠於壇中速刻本尊。  左手持杵右執娜拏。怒形右視如立勢。如立  根本印行者在側持明勿絕。令白月畢。以檀
香水浴之。以飲食香花供養。以彩色嚴之。像  額間點赤或黃至來月一日開目立壇。以飲  食安悉香花供養三寶。其日於壇像前起首
持明十萬。乃候月蝕立壇布像。像面西。飲  食紫檀香花供養之。燒安悉香結娜拏印  加持之。印焰起入行者頂。持明王有聲見用。  若或河側供養本像。作佛手一磔量
(佛手一磔今人  之三磔以二尺四寸准也)  制帝十萬。誦密言三十萬遍。乃  以黑月八日或十四日供養加持。焰起為明  王。

[0149a06]  復次黑月八日。依儀供養按俱咤樹。取其根  本尊。右手舒五指以掌拓心。左手持杵。左足  踏毘那夜迦。右足踏娜拏。令娜拏一頭押毘
那夜迦。取按俱咤花和芥子油。進按俱咤火  中。晝夜令滿一萬遍。夜半作大聲現。候至午。  佉馱羅木和芥子油中。進按俱咤火中一千
八。滿七日毘那夜迦死。若進乳於火中一千  八寂災。

[0149a14]  若以蟻墳土作毘那夜迦形。應肘量。大寒林  中立壇。置形於佉馱羅木長十指。和毒藥及  血。進佉馱羅木火中。滿萬遍。夜半形作大聲
得其悉地。後作毘那夜迦法皆成就不被惱  亂。

[0149a19]  復次於應肘量緤上。畫大威力明王。左上手  掌髑髏。下手竪頭指擬勢。右上手持那拏。  下手執杵。像前畫一毘那夜迦  [跍*月]
跪合掌。左  足下踏一毘那夜迦。立壇布像。以赤花飲食  紫檀香供養。取一內進苦練火。當乃諸惡鬼  神以種種形。見作吒訶吒訶聲。慎勿懼。毘那
夜迦啟言。有何事喚我。勿與語。得毘那夜迦  悉地。後無畏難。若被毘那夜迦作障難者。像  前誦一千八。難止。若水立至項。結娜拏印誦  一千八彼眾退散。

[0149a29]  若取五穀及新菓并名香。置一瓶中。滿盛  清水以菴羅葉塞口。牛糞摩壇。置瓶於中加  持一百八遍。若毘那夜迦為病。或遭鬼魅。
或年十六已下人。諸鬼神所中者。浴差。婦  人過月不生。浴之即產。薄福之人浴之罪滅  致富。

[0149b06]  若加持菖蒲根一千八。口含訴訟得理。

[0149b07]  若進阿鉢羅指多花火中。滿一萬辟兵。若誦  密言七遍。以頂上少髮作一結辟兵若童女  合緤花作七結。繫臂不為諸毒所中。

[0149b10]  若鬼魅所中加持水灑其面。結娜拏印持明  差矣。

[0149b12]  若治毒加持清水灑彼面差。或加持苦練葉  七遍掃彼身差。

[0149b14]  若為諸龍所傷者。加持清水一百八令服之  差。

[0149b16]  若惡瘡丁瘡加持土七遍。和水塗之差。

[0149b17]  若遇怨敵結娜拏印明一百八。彼發善心相  向。若止惡官亦爾。

[0149b19]  若為人抵犯者。結娜拏印彼不能語。

[0149b20]  若恆憶念此密言者。本尊隨逐眾魔不近。止  盜賊水火辟五兵延年。

[0149b22]  若欲食先加持之七遍服之辟眾毒。

[0149b23]  若人患心狂或為人厭令爾者。結娜拏印彼  耳邊誦七遍。

[0149b25]  若療前狂病。以二瓦椀相合結娜拏印。彼耳  邊誦七遍撲破其椀差。

[0149b27]  若療痃癖。加持烏麻油七遍塗腹差。

[0149b28]  若加持淨水散於十方。一誦一結練線滿七  繫臂自護護他。

[0149c01]  若自經穢但誦之解矣。

[0149c02]  若加持右大母指七遍。以其印額誦一遍次  右肩次左肩次心次喉成護身。辟師子虎狼  及諸怖畏。

[0149c05]  若晨朝沐浴以華供養本尊。誦一百八辟兵  災橫見歡喜。

[0149c07]  若有官事或怖畏。依前供養持明止矣。

[0149c08]  若國家大兵敵者。布像內阿波末哩迦  (牛膝)  子。  酥蜜酪中進阿波末哩迦薪火中。滿萬敵退。

[0149c10]  若療藥毒牛糞作壇布像。截佉馱羅木二十  一枚加持七遍點芥子油進火中。

[0149c12]  若中鬼魅。加持一瓶清水一百八。令浴差。

[0149c13]  若被禁繫。持密言枷鎖解脫。

[0149c14]  若療癩。加持紫檀香一千八塗之差。

[0149c15]  若菖蒲根末和蜜。加持一千八服之療冷癥。

[0149c16]  若患瘧。加持恒山花一千八令頂戴差。

[0149c17]  若患癩癎或及惡風者。進萎花於佉馱羅木  火中一千八差。

[0149c19]  若令童子沐浴塗紫檀香。衣以新衣瓔珞。牛  糞塗壇。遍散赤花令頭戴赤花鬘。加持赤花  七遍令捧而掩目。焚安悉香結娜拏印加持。
本尊降問事。

[0149c23]  若步多鬼中者。素囉娑藥和香燒。結娜拏印  加持彼。被縛赦之差。

[0149c25]  若芥子末塑彼形。割進火中。令形支七日摩  囉寧。

[0149c27]  若寒林灰於髑髏上畫彼人。寒林柴火炙之。  持明如火七日內摩羅寧諸術不解。

[0149c29]  若寒林炭和水塑彼形。或以其炭畫之。以釘  釘口加持二十一遍或一百八不能語。

[0150a02]  若依前塑畫。口上燒苦練火。心上坐。毒藥血  鹽芥子和進火中一百八同前。

[0150a04]  若准前塑畫。頭上坐心上燒火摩羅寧。

[0150a05]  若依前塑畫。釘心脚上坐。澆水於釘上滿一  百八。水病摩羅寧。若去釘加持乳一百八與  之浴復。

[0150a08]  若加持素尾爛戰  (此藥青色似鐵生)  末一百八塗目見者  貴敬。

[0150a10]  若加持清水一百八洗面。謁王貴敬。

[0150a11]  若加持清水一百八洗面。訴訟得理。

[0150a12]  若蛇皮進苦練根火中。或佉馱囉木火中。日  三時亦一千八滿七日摩囉寧。

[0150a14]  若於淨室或四衢路中或寒林中。日午截鵶  翅進摩訶迦羅火中一千八如鵶飛。

[0150a16]  若進乳於火中一千八復。

[0150a17]  若離合三日絕食。午時進蛇肋骨於迦赦  惹火中。一千八滿七日。

[0150a19]  若已血毒藥。夜半進寒林薪火中一千八。經  七夜摩囉寧。

[0150a21]  若誦部母密言。進酥火中一千八。又誦根本  密言。進牛乳於火中一千八。

[0150a23]  若先三日不食。大自在天王廟中  (有名相處)  布像。  先廣設供養。便眠夢本尊告諸。某處有伏  藏可取之。

[0150a26]  若黑月八日夜半。淨室或寒林中。血和毒藥。  一內摩咄囉子。進摩咄囉火中一千八滿七  夜。烏嗟娜曩若進酥於火中一千八復。

[0150a29]  復次像前先誦十萬遍三日勿食。第四日二  時入水中立至喉。結娜拏印或打車棒印。或  杵印或羂索印或劍印。持明王至夜半出於
岸側。以莽度迦薪  (唐云甘草)  充火壇先以莽度  迦木刻其印。一內木印於酥蜜中燒之。至止  後以印。印山山碎印海海竭。

[0150b06]  若蛇咬印之彼求哀赦之瘥。

[0150b07]  若印人彼被縛。

[0150b08]  若印枷鎖即得解脫。

[0150b09]  若印毒藥服之無苦。

[0150b10]  若欲作一切法以印助之速驗。

[0150b11]  若惡人相向。作瞋心印之。彼吐血或失心。

[0150b12]  若患鬼魅及風癎。加持黃芥子七遍打面差。

[0150b13]  若進虎爪火中七遍不被虎傷。

[0150b14]  若加持苦練根一千八繫臂無一切畏。

[0150b15]  若加持摩訶迦羅根一千八。置門頰上一切  鬼病不入。

[0150b17]  若加持頂上少髮作一結。一切處無怖畏。

[0150b18]  若絕食一日。黑月八日或十四日。制底立壇  安像供養。於金剛部母前燒安悉香誦一千  八。便敷草根吉凶具告。

[0150b21]  復次止雨。以紫檀作壇。布像香花飲食供養。  持明止矣。

[0150b23]  若惡雨雪雷雹。結杵或娜拏印。持明止矣。

[0150b24]  若祈雨黑月十四日。大河側以蟻墳土塐龍。  籠葉芥子油和遍傅之。以足加龍首。結娜  拏印加持之。盡日止雨足。

[0150b27]  若以牛皮白月五日。寒林炭末和水傅皮。白  土作龍籠前一日三時時一千八。進苦練葉  於火中。經七日雨足。

[0150c01]  若前法不驗者。寒林中以其炭畫作四肘方  壇。開南門。於中畫大威力明王。前畫三五頭  龍。龍皆首北。次南畫一池。池中青蓮華。次
池南又三五箇龍。龍亦首北。四角內各畫一  池。池內青蓮華并三兩箇。龍門內畫一龍。  七首首北。以毒藥末和血。內緤花子於中。
進火中滿一千八。諸龍以蛇形而現宛轉于  地。語令急下雨。加持水七遍灑龍赦去雨  足。

[0150c10]  若誦金剛部母密言一千八。白月七日於制  帝布根本像。以飲食香花供養。芥子和酥進  火中一千八。罪障清淨。

[0150c13]  若以穢處土和水成彼形。行者每小遺。其上  一遺。加持一百八滿七日。彼貧賤。若勃哩孕  迦花摩勒迦末及清水置瓶中。勃哩孕迦葉
塞口。加持一千八今浴復。

[0150c17]  若加持花或菓一千八贈人貴敬。

[0150c18]  復次應肘量緤。畫夜叉女勿用膠美白淨  色瓔珞鐺釧天衣嚴飾。右手施願左手執阿  樞迦葉。布此像於阿樞迦樹下。面北立壇。以
惹底花或勃哩孕迦花并飲食供養。心密言  加持香燒之。行者面南。草團或花葉上坐加  持。阿樞迦花一遍。擲像上。滿七日。以第七
日夜半。於像前一內阿樞迦花酥蜜酪中。進  阿樞火中一千八。現獻紫檀閼伽如願  (母打額姊  妹打喉婁打心)  。

[0150c27]  若一日不食。黑月八日或十四日午時。寒林  中芥子末成彼呪師所尊形。遍塗毒藥於刀  子刃。加持一千八遍。稱彼尊名。因截形
為兩段彼失驗。

[0151a02]  若准前成形。加持乳一千八俗之如故。

[0151a03]  若寒林中以生酥成彼尊形。加持五釘各一  百八。稱彼尊名。於額及兩肩喉心各釘一釘。  彼失驗。去釘如故。

[0151a06]  若瓦椀中以寒林炭畫彼形尊形。又以一瓦  椀蓋之。取黑羊毛線纏椀。加持一千八遍。彼  呪師身如被縛失驗。

[0151a09]  若有諸呪師能為大神通者。寒林中寒林炭  和毒藥末之。進其薪火中一千八遍。稱彼名  失驗。

[0151a12]  若誦金剛部母密言。進酥於火中一百八。稱  彼名如故。

[0151a14]  若先三日不食。寒林中或淨室或四衢中。紫  檀香青木香末和水。塐迦那。以寒林炭和毒  藥。充火炙形加持一百八。相親彼。障患癩。
依前加持水瓶令浴差。

[0151a18]  若旗旛上寫密言持之入陣辟兵。

[0151a19]  若以樺皮寫密言置髻中入陣。刀箭及身猶  如散花有何患也。

[0151a21]  若紫礦末和水。一內勃羅得迦子於中。進竹  火中一千八諸呪師欽伏。

[0151a23]  若以人骨代勃羅得迦緤准前行者身安寧。

[0151a24]  若紙或樹皮寫密言頭戴辟兵。

[0151a25]  若加持土塊一百八。擲於水中然涉之。水性  之屬不能傷人。

[0151a27]  若加持緤花線一百八。次誦一結滿七繫  臂。路行辟劫盜。

[0151a29]  若以木刻金剛杵一千八。先一日不食進火  中令盡。一切金剛部法成驗。

[0151b02]  若霹靂木刻作三股杵。有大雪雷雹降。右手  持杵降山或他境雪等移往其處。

[0151b04]  若以摩咄羅莖刻杵。立壇置中。人髮供養  之。取一樹菓一千八顆。以其樹充薪進菓令  盡。炬瑟吒。

[0151b07]  若以猫糞。代進摩咄羅花於草麻火中。一  千八去白佃風。

[0151b09]  若鹵土酪和置鎗。用摩娜那薪火煮之。去  鎗進粥於鎗下火中一千八。留殘粥後取  少分和食。與之同前。

大威力烏樞瑟摩明王經卷中

* * *

【經文資訊】大正藏第 21 冊 No. 1227 大威力烏樞瑟摩明王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
