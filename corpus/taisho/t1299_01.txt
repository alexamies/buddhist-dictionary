文殊師利菩薩及諸仙所說吉凶  時日善惡宿曜經卷上
開府儀同三司特進試鴻臚卿肅國  公食邑三千戶賜紫贈司空諡大監  正號大廣智大興善寺三藏沙門  不空奉　詔譯

弟子上都草澤揚景風修注

[0387a11]  和上以乾元二年翻出此本。端州司馬史  瑤。執受纂集不能品序。使文義煩猥。恐學  者難用。於是草澤弟子揚景風。親承和上
指揮。更為修注。筆削以了繕寫奉行。凡  是門人各持一本。于時歲次玄枵大唐廣德  之二年也。

宿曜曆經序分定宿直品第一

[0387a18]  天地初建。寒暑之精化為日月。烏兔抗衡生  成萬物。分宿設宮管標群品。日理陽位。從星  宿順行。取張翼軫角亢氐房心尾箕斗牛女
等一十三宿。迄至于虛宿之半。恰當子地  之中。分為六宮也。但日月天子。俱以五星  為臣佐而日光炎猛。物類相感。以陽獸師子
為宮神也。月光清涼。物類相感。以陰虫巨  蟹為宮神也。

[0387a26]  又日性剛義。月性柔惠。義以濟下惠以及臣。  而日月亦各以神宮均賜。五星以速至遲。即  辰星太白熒惑歲鎮。排為次第。行度緩急於
斯彰焉。凡十二宮即七曜之躔次。每歷示禍  福經緯災祥。又諸宮各有神形。以彰宮之象  也。又一宮配管列宿九足。而一切庶類相感。

[0387b03]  月廣五十由旬。得繫命以京吉凶。大體屬於  日月。

[0387b05]  日廣五十一由旬風精　太白廣十由旬空精  歲星廣九由旬月精　辰宿廣八由旬火精  熒惑廣七由旬日精　土星廣六由旬　星  宿小者廣一俱盧舍

[0387b09]  日宮下面頗梨之寶火精之質也。溫舒能照  百物。月宮下面琉璃之寶。清涼能照萬物。  日月諸曜。眾生業置於空中。乘風而止。當須
彌之半踰健陀羅之上。運行於二十七宿十  二宮焉。宮宿之分今具說之。更為圖書耳。

[0387b14]  第一星四足。張四足。翼一足。大陽位焉。其  神如師子。故名師子宮。主加官得財事。若  人生屬此宮者。法合足精神富貴孝順。合掌
握軍旅之任也。

[0387b18]  第二翼三足。軫四足。角二足。辰星位焉。其神  如女。故名女宮。主妻妾婦人之事。若人生屬  此宮者。法合難得心腹多男女足錢財高職
故合掌宮房之任。

[0387b22]  第三角二足。亢四足。氐三足。太白位焉。其神  如秤。故名秤宮。主寶庫之事。若人生屬此宮  者。法合心直平政信敬多財。合掌庫藏之任。

[0387b25]  第四氐一足。房四足。心四足。熒惑位焉。其神  如蝎。故名蝎宮。主多病剋禁分身之事。若  人生屬此宮者。法合饒病薄相惡心妬忌。合
掌病患之任。

[0387b29]  第五尾四足。箕四足。斗一足。歲星位焉。其神  如弓。故名弓宮。主喜慶得財之事。若人生  屬此宮者。法合多計策足心謀。合掌將相之  任。

[0387c04]  第六斗三足。女四足。虛二足。鎮星位焉。其神  如磨竭。故名磨竭宮。主鬪諍之事。若人生  屬此宮者。法合心麁五逆不敬妻子。合掌刑
殺之任。

[0387c08]  右已上六位總屬太陽分。已下六位總屬  大陰分。

[0387c10]  第七虛二足。危四足。室三足。鎮星位焉。其神  如瓶。故名瓶宮。主勝彊之事。若人生屬此宮  者。法合好行忠信足學問富饒。合掌學館之
任。

[0387c14]  第八室一足。壁四足。奎四足。歲星位焉。其神  如魚。故名魚宮。主加官受職之事。若人生屬  此宮者。法合作將相無失脫。有學問富貴忠
直。合掌吏相之任。

[0387c18]  第九婁四足。胃四足。昴一足。熒惑位焉。其神  如羊。故名羊宮。主有景行之事。若人生屬此  宮者。法合多福德長壽。又能忍辱。合掌厨饍
之任。

[0387c22]  第十昴三足。畢四足。觜二足。太白位焉。其神  如牛。故名牛宮。主四足畜牧之事。若人生屬  此宮者。法合有福德足親友。長壽得人貴敬。
合掌馬厩之任。

[0387c26]  第十一觜二足。參四足。井三足。辰星位焉。其  神如夫妻。故名婬宮。主胎妊子孫之事。若人  生屬此宮者。法合多妻妾得人愛敬。合掌戶
鑰之任。

[0388a01]  第十二井一足。鬼四足。柳四足。太陰位焉。其  神如蟹。故名蟹宮。主官府口舌之事。若人生  屬此宮者。法合惡性欺誑聰明而短命。合掌
刑獄訟之任。

[0388a05]  上古白博叉二月春分朔。于時曜躔婁宿。道  齊景正日中氣和。庶物漸榮一切增長。梵天  歡喜命為歲元
(景風曰大唐以建寅為歲初。天竺以建卯為歲首。然則大唐令月皆
以正月二三四。至于十二。則天竺皆據白月十五日夜太陰所在宿。為月名故呼建卯為角月。建辰為氐月。則但
呼角氐心箕之月。亦不論建卯建辰及正二三月也。此東西二之異義。學者先宜曉之今又二詳釋如左也)  。

[0388a10]  角月  (景風曰唐之二月也斗建卯位之辰也)  氐月  (景風曰唐之三月也斗建辰位之辰也)

[0388a11]  心月  (景風曰唐之四月也斗建已位之辰也)  箕月  (景風曰唐之五月也斗建午位之辰也)

[0388a12]  女月  (景風曰唐之六月也斗建未位之辰也)  室月  (景風曰唐之七月也斗建申位之辰也)

[0388a13]  婁月  (景風曰唐之八月也斗建酉位之辰也)  昴月  (景風曰唐之九月也斗建戌位之辰也)

[0388a14]  觜月  (景風曰唐之十月也斗建亥位之辰也)  鬼月  (景風曰唐之十一月也斗建子位之辰也)

[0388a15]  星月  (景風曰唐之十二月也斗建丑位之辰也)  翼月  (景風曰唐之正月也斗建寅位之辰也)

(

[0388a16]  新演如左。景風曰以梵本初翻。學言隱密。唐之迷惑。不曉其由。自非久習致功卒難。行用今請演舊為新。取
歷月日列為立成成前更為大唐月建十二辰圖。參之以宮名。會之以宿次。然後則曉然可觀義理不隱庶當代  高才知此意也。

[0388a19]  大唐月建圖　每十二月日數。

[0388a20]  正月二月三月四月五月六月七月八月九  月十月十一月十二月。

[0388a22]  一日　虛室奎胃畢參鬼星翼角氐心

[0388a23]  二日　危壁婁昴觜井柳張軫亢房尾

[0388a24]  三日　室奎胃畢參鬼星翼角氐心箕

[0388a25]  四日　壁婁昴觜井柳張軫亢房尾斗

[0388a26]  五日　奎胃畢參鬼星翼角氐心箕牛

[0388a27]  六日　婁昴觜井柳張軫亢房尾斗女

[0388a28]  七日　胃畢參鬼星翼角氐心箕牛虛

[0388b01]  八日　昴觜井柳張軫亢房尾斗女危

[0388b02]  九日　畢參鬼星翼角氐心箕牛虛室

[0388b03]  十日　觜井柳張軫亢房尾斗女危壁

[0388b04]  十一日　參鬼星翼角氐心箕牛虛室奎

[0388b05]  十二日　井柳張軫亢房尾斗女危壁婁

[0388b06]  十三日　鬼星翼角氐心箕牛虛室奎胃

[0388b07]  十四日　柳張軫亢房尾斗女危壁婁昴

[0388b08]  十五日　星翼角氐心箕牛虛室奎胃畢

[0388b09]  十六日　張軫亢房尾斗女危壁婁昴觜

[0388b10]  十七日　翼角氐心箕牛虛室奎胃畢參

[0388b11]  十八日　軫亢房尾斗女危壁婁昴觜井

[0388b12]  十九日　角氐心箕牛虛室奎胃畢參鬼

[0388b13]  二十日　亢房尾斗女危壁婁昴觜井柳

[0388b14]  二十一日　氐心箕牛虛室奎胃畢參鬼星

[0388b15]  二十二日　房尾斗女危壁婁昴觜井柳張

[0388b16]  二十三日　心箕牛虛室奎胃畢參鬼星翼

[0388b17]  二十四日　尾斗女危壁婁昴觜井柳張軫

[0388b18]  二十五日　箕牛虛室奎胃畢參鬼星翼角

[0388b19]  二十六日　斗女危壁婁昴觜井柳張軫亢

[0388b20]  二十七日　牛虛室奎胃畢參鬼星翼角氐

[0388b21]  二十八日　女危壁婁昴觜井柳張軫亢房

[0388b22]  二十九日　虛室奎胃畢參鬼星翼角氐心

[0388b23]  三十日　危壁婁昴觜井柳張軫亢房尾

)

[0388b24]  仙人問言。凡天道二十七宿有闊有狹。皆  以四足均分別。月行或在前後。驗天與說差  互不同。宿直之宜如何定得。菩薩曰。凡月宿
有三種合法。一者前合二者隨合三者並合。  知此三則宿直可知也。云何前合。奎婁胃昴  畢觜六宿為前合也。

[0388b30]  云何為並合。參井鬼柳星張翼軫角亢氐房  十二宿為並合。

[0388b32]  云何為隨合。心尾箕斗女虛危室壁九宿  為隨合。

[0388c01]  凡宿在月前月居宿後為前合。月在宿前宿  在月後。如犢隨母為隨合。宿月並行為並合  也
(景風曰凡天象之法。西為前東為後。如月在宿東宿在月西則是宿在月前月在宿後。他皆倣此也)  。

[0388c04]  頌曰。

六宿未到名前合　　十二宿月左右合  
九宿如犢隨從母　　奎宿直應當知耳

宿曜曆經序日宿直所生品第二

[0388c08]  昴圖。昴六星形如剃刀。火神也。姓某尼裴  苦。食乳酪。此宿直日。宜火作煎煮。計算畜  生。合和酥藥。作牛羊坊舍。種蒔入宅。伐逆
除暴。剃頭並吉。若用裁衣必被火燒。此宿直  生人。法合念善多男女。勤學問有容儀。性合  慳澁足詞辯
(景風曰中國天文。昴七星。主胡兵。西方之宿也。然今案經文。說星多不與中國  相符。覽者遽生疑惑今請依中國天文。二圖其星於脚下。發讀之者高明則心無所昧矣)
。

[0388c15]  畢圖。畢五宿形如半車。鉢闍鉢底神也。姓  瞿曇。食鹿肉。此宿直日。宜農桑種蒔。修理田  宅。通決溝渠。修橋道作。諸安久之事。不宜
放債。及出財納穀米。若用裁衣必多饒事  務。此宿直生人。法合多財產足男女。性聰明  好布施。有心路省口語。心意不翻動。行步如  牛王有容儀
(景風曰中國天文畢八星主邊兵西方之宿也)  。

[0388c22]  觜圖。觜三星形如鹿頭。月神也。姓婆羅墮闍。  食鹿肉。此宿直日。宜作舍屋。及造旌纛床帳  家具。入新宅嫁娶沐浴裝束。入壇祭星曜。除
災害吉。此日裁衣被鼠咬。此宿生人。法合  有名聞景行。美容貌心肚慎淨。愛服藥必得  力。心口隱密舉動不輕燥。為人好法用愛  禮儀
(中國天文觜三星。主軍之士。西方之宿也)  。

[0388c29]  參圖。參一星形如額上點。魯達羅神。姓盧醯  底耶。食血。此宿直日。宜求財及穿地。賣乳  酪煮酥押油。及諸剛猛之事。若用裁衣終
慎鼠厄。此宿生人。法合猛惡梗戾嗜瞋好。合  口舌毒害心硬臨事不怯  (景風曰中國天文參十星主將軍。西方之宿也)  。

[0389a05]  井圖。井二星形如屋栿。日神也。姓婆私瑟吒。  食蘇餅。此宿直日。宜惠施貧窮必獲大果。凡  有所作必得成就。又宜祭天宜嫁娶納財。不
宜合藥服食。若用裁衣必相分離。此宿生  人。法合錢財或有或無。情愛聲名作人利官。  縱有官厄還得解脫。受性饒病亦多男女。高  故議有急難。若論景行稍似純直
(景風曰中國天文井八星  主天門。南方之宿也)  。

[0389a13]  鬼圖。鬼三星形如瓶。蘖利訶馺撥底神也。姓  謨闍耶那。食蜜  [飢-几+少]  糖稻穀華及乳粥。此宿
直日。宜作百事譽長壽。若理王事及諸嚴飾  之相。拜官昇位入壇受鎮。學密法吉。若用裁  衣必有吉祥勝事。此宿生人。法合分相端政
無耶僻足心力。合多聞有妻妾豐饒財寶。能  檢校處分又足親  (景風曰中國天文鬼五星主官寮南方之宿也)  。

[0389a20]  柳圖。柳六星形如蛇。神也。姓曼陀羅耶。食  蟒蛇肉。此宿直日。宜作剛猛斷決伐逆除惡。  攻城破賊吞害天下。若用裁衣後必遭失。此
宿生人。法合軟眼饒睡性虛。梗戾嗜瞋不伏  人欺。又好布施亦好解脫。耽著情事難得心  腹  (景風曰中國天文柳八宿主廚饍之任。南方之宿)  。

[0389a26]  星圖。星六星形如猛。薄伽神也。姓瞿必毘  耶那。食卒日消。此宿直日宜種蒔雜物。  亦宜種五穀。宜修宅舍祭祀先亡。若用裁衣
後必損失。此宿生人。法合愛  [口*爭]  競不能自  押捺  [口*蓍]  瞋怒。父母生存不能孝養。死後方  崇祭饗追念。亦足奴婢畜乘資產。有名聞
足却泡亦多兼却泡。一生之間好祈禱神  廟  (景風曰中國天文星七星主衣服。南方之宿也)  。

[0389b05]  張圖。張二星形如杵。婆藪神也。姓瞿那律耶。  食乳粥。此宿直日。宜喜慶事。求女婚娶修宅  拜官作新衣。受長密法學道承仙並吉。若用
裁衣必被官奪。此宿生人。法合足妻妾多男  女。出語愜人意。甚得人愛。少資財智策。亦不  多業。合得人財  (景風曰中國天文張六星。南方之宿也)  。

[0389b11]  翼圖。翼二星形如跏趺。利耶摩。姓遏咥  黎。食栗蘇。此宿直日。宜所作皆吉。買田宅  築牆穿塹。修農業種蒔。凡諸安久之事並吉。
若用裁衣後必更得財。此宿生人法合愛騎  乘鞍馬駕馭車牛。布施喫用觸處遊從。為人  穩口語。受性愛音樂  (景風曰中國天文翼二十二星。主府縣事。南方之宿也)
。

[0389b17]  軫圖。軫五星形如手。毘婆怛利神也。姓跋  蹉耶那。食乳粥。此宿直日。宜急速事。遠行  外國修理衣裳。學藝業婚娶。開園圃並吉。此
宿生人。法合有諸寶物業。合遊歷州縣。稟  姓嫉妬為人少病。能立功德兼愛車乘  (景風曰中國天  文軫四星。主車乘騎。南方之宿也)  。

[0389b23]  角圖。角二星形如長幢。瑟室利神也。姓僧伽  羅耶那。此宿直日。宜嚴飾造衣裳寶物錦繡  之事。觀兵行軍祭祀天神。賞賜將士並吉。若
用裁衣終當逃亡。此宿生人。法合善經營饒  六畜。所作事多合。又手巧所作愜人情。只合  二男  (景風曰中國天文角二星主天門東方之宿也)  。

[0389b29]  亢圖。亢一星形如火珠。風神也。姓蘇那。食大  麥飲菉豆酥。此宿直日。宜調象馬又宜教擊  鼓。婚娶結交種蒔並吉。若用裁衣後必得財。
此宿生人。法合統領頭首辯口詞能經營饒  財物。淨潔裝束愛喫用。造功德足心力益家  風  (景風曰中國天文亢四星。主兵東方之宿也)  。

[0389c06]  氐圖。氐四星形如牛角。因伽陀羅祇尼神也。  姓邏怛利。食烏麻雜華。此宿直日。宜種蒔五  穀菓木醞酒。不宜起動房舍車馬之事。若用
裁衣多逢親識。此宿生人。法合有分相好供  養天佛。心性解事受性良善。承君王優寵。富  饒財物利智足家口  (景風曰中國天文氐四星主侵害東方之宿也)  。

[0389c12]  房圖。房四星形如帳。布密多羅神也。姓多羅  毘耶。食酒肉。此宿直日。宜交婚姻喜慶吉  祥之事。及受戒律入壇受灌頂。修仙學道
昇位並吉。若用裁衣後必更裁。此宿生人。法  合有威德足男女饒錢財。合快活紹本族榮  家風  (景風曰中國天文房四星主天道。東方之宿也)  。

[0389c18]  心圖。心三星形如階。因陀羅神也。姓僧訖利  底耶那。食粳米蔬乳。此宿直日。宜作王者所  須事。兼宜嚴服。昇位登壇拜官職畜乘。案
摩理身修功德並吉。不宜出財及放債。若用  裁衣必遭死亡盜賊。此宿生人。法合處族眾  得愛敬。承事君王多蒙禮。侍摧惡獎善運命  得所
(景風曰中國天文心三星。主明堂印政。東方之宿也)  。

[0389c25]  尾圖。尾二星形如師子頂毛。儞律神也姓迦  底那。食乳菓花草。此宿直日。宜沐浴厭呪置  宅種樹。合藥散阿伽陀藥并入壇並吉。若用
裁衣必遭爛壞。此宿生人。法合足衣食多庫  藏。性慳澁志惡戾諍競。合得外財力性愛花  藥  (景風曰中國天文尾九星主後宮士東方之宿也)  。

[0390a02]  箕圖。箕四星形如牛步。水神也。姓刺婆耶  尼。食瞿陀甜苦味。此宿直日。宜穿地造舍  決渠開水。種花藥修園圃醞酒醬並吉。若
用裁衣後必得病。此宿生人。法合遊涉江山  經營利閨。為人耐辛苦。立性好婬逸婦人。  饒病愛酒  (景風曰中國天文箕四星主妃后。東方之宿也)  。

[0390a08]  斗圖。斗四星形如象步。毘說神。姓毘耶羅  那。食蜜  [飢-几+少]  稻花。此宿直日。宜著新衣及安
久之事。置庫藏修理園林。造車乘營田宅造  寺宇。作兵器並吉。若用裁衣多得美味。此宿  生人。法合愛鞍馬歷山林。愛祈禱祀結交賢  良。多伎能足錢財
(景風曰中國天文斗六星。主江湖。北方之宿也)  。

[0390a14]  牛圖。牛宿吉甚吉祥。其宿三星形如牛頭。  風梵摩神也。姓奢拏耶那。食乳粥香花藥。  此宿生人。法合福德所作不求
(景風曰案天竺以牛宿為吉祥之宿。  每日牛時直事。故天竺以牛時為吉祥之時也。瞿曇氏以歷經者。牛宿吉祥女圖術是也。今說牛星又與中
國亦別。案中國天文牛宿六星主開渠河。北方之宿也)  。

[0390a19]  女圖。女三星形如梨格。毘藪幻神也。姓目揭  連耶那。食新生酥及鳥肉。此宿直日。宜為  公事置城邑。立卿相發兵造戰具。并學伎能
穿耳。理髮案摩並吉。不宜初著新衣。或因之  致死。又不宜諍競。若用裁衣必足病痛。此  宿生人。法合足心力少病。好布施守法律。  勤道業榮祖宗
(景風曰中國天文女四星主藏府土。北方之宿也)  。

[0390a26]  虛圖。虛四星形如訶梨勒。娑婆神也。姓婆  私迦耶。食於大豆喻沙。利上云和水煮  如乳狀。為喻沙相也。此宿直日。宜建急事學
問。及沐浴乞子法。供養婆羅門置城邑營兵  馬。及初著新衣嚴飾冠帶並吉。若用裁衣多  得糧用。此宿生人法合足穀多貯積。長命富
勝蒙君王寵愛。又好響禱神廟終身快樂。  不合辛苦  (景風曰中國天文虛二星主宰相位。北方之宿也)  。

[0390b06]  危圖。危一星形如花穗。婆魯拏神也。姓丹  茶耶。食羝羊肉。此宿直日。宜合藥避病穿  池種麻商人出行。納財造船醞酒並吉。若用
裁衣心遭毒厄。此宿生人。法合嗜酒耽婬。耐  辛苦心膽硬。與人結交必不久長無終始。又  能處分事務解藥性多嗔  (景風曰中國天文危三星主墳墓北方之宿也)  。

[0390b12]  室圖。室二星形如車轅。阿醯多陀難神。姓  闍耶尼。食一切肉。此宿直日。宜為剛猛事  勘罪人捕姦捉非。若為吉事不宜。若用裁衣
必遭水厄。此宿生人。法合決猛惡。性嗜嗔愛  劫奪。能夜行不怕。慮性輕燥毒害無慈悲  (景風曰中國天文室二星。主宗廟北方之宿也)  。

[0390b18]  璧圖。壁二星形如立竿。尼陀羅神也。姓瞿摩  多羅。食大麥飯酥乳。此宿直日。宜造城邑婚  娶。永久長壽增益吉慶。不宜南行。若用裁衣
多得財物。此宿生人。法合承君王恩寵。為  姓慎密慳澁有男女愛。供養天佛亦好布施。  不多愛習典教  (景風曰中國天文壁二星主圖書祕法。北方之宿也)  。

[0390b24]  奎圖。奎三十二星形如小艇。甫涉神也。姓  曼茶鼻耶。食肉及飲  [飢-几+少]  。此宿直日。造倉
庫及牛馬坊。挍算畜牧醞酒鎔糟。冠帶出行  並吉若用裁衣必得寶器。此宿生人。法合有  祖父產業。及有經營得錢財。物合用盡後更
得之。事無終始為性好布施。亦細澁業。合遊  蕩足法用。慕善人作勝律儀之事。無終始賞  男女。受教學典教  (景風曰中國天文奎十六星。主武庫西方之宿也)  。

[0390c03]  婁圖。婁三星形如馬頭乾闥婆神也。姓河說  耶尼。食烏麻雜苽。此宿直日。宜為急速之  事。合和服藥內牛馬吉。若用裁衣。必增益衣
服。此宿生人。法合多技能少疾病妙解醫方。  性好和合布施。足田疇多遊僕從。合事君王。  受性勤公務稟志慎密  (景風曰中國天文婁三星。主林苑。西方之宿也)
。

[0390c09]  胃圖。胃三星形如三角。闍摩神也。姓粟笈  婆。食烏麻稻米蜜肉。此宿直日。宜為公事。及  王侯修善事並吉。用剛猛伐逆取叛。除凶去
姦非並吉。若用裁衣必損減資福。此宿生人。  法合膽硬惡性靈耽酒嗜肉。愛驅策劫奪強  暴。稟志輕躁。足怨敵。饒男女多僕從  (景風曰中國天文胃
三星。形如角。主兵軍。西方之宿也)  。

[0390c16]  凡畢翼斗壁為安重宿。等直日。宜造宮殿伽  藍館宇寺舍。種蒔修園林。貯納倉庫收。積穀  米。結交朋友婚姻。榮命時相造家具。設學
供養入道場及安穩。并就師長入壇受灌頂  法。造久長之事並吉。唯不宜遠行索債。無  保進路造酒。剃頭剪甲博戲。若此宿生人。法  合安重威肅正福德。有大名聞。

[0390c23]  凡觜角房奎為和善宿。此宿直日。宜入道  場問學技藝。習真言結齋戒。立道場受灌  頂。造功德設音樂。及吉祥事喜慶。求婚舉放。
對君王參將相。冠帶出行。服藥合和並吉。  若此宿生人。法合柔軟溫良。聰明而愛典教。

[0391a04]  凡參柳心尾為毒害宿。此等宿直日。宜圍城  破營。設兵掠賊。交陣破敵。劫盜攎蒱射獵  並吉。若此直日生人。法合磣毒剛猛惡性。

[0391a07]  凡鬼軫胃婁為急速宿。此等宿直日。宜放債  貸錢。買賣交關。進路出行。調六畜乘習鷹  鷂。設齋行道入學受業。服藥入道場受灌頂
市買並吉。此宿生人。法合剛猛而捷疾有筋  力。

[0391a12]  凡星張箕室為猛惡宿。此等宿直日。宜守路  設險劫掠相攻。攎蒱博戲造兵器謀斷決  囚徒。放藥行酪射獵。祭天祀神承兵威並吉。
此宿生人。法合兇害猛殺。宜捨身出家作沙  門。

[0391a17]  凡井亢女虛危五星為輕燥宿。又為行宿。此  等宿直日。宜學乘象馬驕射馳走。浮江汎舟。  奉使絕域和國入蕃。又勸行禮樂蘭閱兵馬。
種蒔造酒合和藥並吉。此宿生人。法合澆薄  不然則質直平穩。

[0391a22]  凡昴氐為剛柔宿。此等宿直日。宜鍛鍊爐治  修五行家具。及造瓦買賣之事。又宜設齋送  葬鑽。鍊酥乳計算畜生入宅王者作盟會並
吉。此宿生人。法合為性。寬柔而猛。君子之  人流也  (景風曰會經文言語。多有中國之俗。如攎蒱戲和國入蕃之類也。並是飜異西言譯同東
語。庶覽之者悉之。幸不以文害意旨也)  。

宿曜文殊曆序三九祕宿品第三

[0391a29]  一九之法　命宿　榮宿　衰宿　安宿  危宿　成宿　壞宿　友宿　親宿

[0391b02]  二九之法　業宿　榮宿　衰宿　安宿　危  宿　成宿　壞宿　友宿　親宿

[0391b04]  三九之法　胎宿　榮宿　衰宿　安宿　危  宿　成宿　壞宿　友宿　親宿

[0391b06]  此法以定人所生日。為宿直。為命宿為第一。  次以榮宿又次衰宿。及安宿危宿成宿壞宿  友宿親宿。如是九宿為一九之法。其次則以
業宿為首。以下九准前為二九之法。次則  以胎宿為首。以下九准前三九之法而周二  十七宿眾為祕密
(景風曰假如有人二月五日生者。其人屬畢宿。即以畢宿為第一命。
以次觜宿為榮宿。參為衰宿。井為安宿。鬼為危宿。柳為成宿。星為壞宿。張為友宿。翼為親宿。軫為業宿角為榮
宿亢為衰宿。並同友直如女胎宿。虛為榮宿。已下准前是為三九之法。他皆准此)  。

[0391b14]  和上云凡與人初結交者。先須看彼人命  宿押我何宿。又看我命宿押彼人何宿。大抵  以榮安成友親為善。堪結交。自餘並惡不可
與相知。以為祕法耳  (景風曰案太史有舊飜九執宿命古。殊未有此法今則新譯。庶  用傳之流行萬代耳)  。

[0391b19]  凡命胎宿直日。不宜舉動百事。業宿直日。所  作皆吉祥。衰危壞宿日。並不宜遠行出入遷  移。買賣裁衣剃頭剪甲並不吉。壞日。又宜
壓鎮降伏怨讎。及討伐暴惡。安日。移動遠  行。修園宅臥具。作壇場並吉。危日。宜結交婚  姻。歡會宴聚吉。成日。修學問道合藥求仙
吉。友親日。宜結交朋友大吉。

[0391b26]  凡日月直星沒。

[0391b27]  犯逼守命胎之宿此人是厄會之時也。宜修  功德持真言念誦。立道場以禳之。

[0391c01]  若犯業宿及榮安成友親等宿。並所求不遂  百事迍邅。亦宜修福念善。

[0391c03]  若犯衰危壞等宿者。則所求稱意百事通達
(景風曰凡欲知五星所在分者。據天竺曆術。推知何宿具知也。今有迦葉氏瞿曇氏拘摩羅等三家天竺曆。並掌  在太史閣。然今之用。多用瞿曇氏曆。與大術相參供奉耳)
。

宿曜曆經序七曜直日品第四

[0391c07]  夫七曜日月五星也。其精上曜于天其神  下直于人。所以司善惡而主理吉凶也。其  行一日一易七日一周周而復始。直神善惡  言具說之耳
(景風曰推求七曜直日法。今具在此經卷末第八曆算法中。具備足矣)  。

[0391c11]  日精日太陽。直日。宜策命拜官觀兵習戰。  持真言行醫藥。放群牧遠行造福設齋祈神  合藥內倉庫入學論官並吉。不宜諍競作誓
行姦。對陣不得先起。若人此曜直日生者。法  合足智策端政美貌孝順短命。若五月五日  得此曜者。則其歲萬物豐熟。若有虧蝕地動  者。則萬物莫實不千日為殃。

[0391c18]  月精日大陰。直日。宜造功德成就。作喜  樂僚教女人裁衣服。造家具安床。穿渠修井  竈。買賣財物倉庫內財。洗頭割甲著新衣並
吉。不宜婚嫁。入宅結交私精出行大凶。奴  婢逃走難捉得囚繫者出遲。不宜殺生及入  陣並凶。此日生人合多智策美貌。樂福田好
布施孝順。若五月五日得此曜者。歲多疾病  秋足霜冷。若有虧蝕地動者。則歲中饒疾死。

[0391c26]  火精日熒惑。直日。宜決罰罪人國取盜賊。  作欺誑事買金寶牛羊。動甲兵修戎具教旗。  剋賊必勝訴訟先起。合藥種蒔割甲結婚。不
得出財徵債。禁者難出病者必死。若此直日  生人。法合醜陋惡性妨親害族。便弓馬多嗔。  若五月五日得此曜者。則歲中多諍競。若虧
蝕地動者。則歲中多有兵馬損傷。

[0392a04]  水精日辰星。辰星直日。宜入學事師長。學  工巧伎能攻城。又宜舉債出行怨敵伏讎  得財。唯不宜修造宅舍對戰鬪敵。作賊妄語
並凶。被囚者即後必有陰謀說動當時。若五  月五日得此曜者。則歲中有水災。虧蝕地動  則百物不熟人多瘴癘耳。

[0392a10]  木精日歲星。歲星直日宜策命使王及求善  知識。并學問禮拜修福布施嫁娶。作諸吉事  請謁。及結交入宅著新衣沐髮種菜木。調伏
象馬買奴婢並吉。若為凶事則大凶。若人此  日生者。法合貴重榮祿。若五月五日得此曜  者。歲中豐熟若有虧蝕地動則公王必死。

[0392a16]  金精日太白。太白直日。宜見大人官長。沐  浴冠帶求親結婚。良友罪饌宜入宮至並吉。  逃亡難得畋獵并戰不吉。若人此直日生者。
法合短命好善人皆欽慕。若五月五日得此  直日者。則下田不牧歲中驚擾之事。若虧蝕  地動者則六畜多損傷耳。

[0392a22]  土精日鎮星。鎮星直日。宜修園圃買賣田地  弓馬。合藥伏怨放火。立精舍作井竈吉。唯不  宜結婚冠帶及出行。若人此日生者。法合
少病足聲名。少孝順信朋友。若五月五日得  此直者。則合歲中多土功。若虧蝕地動者則  國中人民不安泰
(景風曰茫茫大造化乃為陰陽。精曜運天靈神直地。吉凶之應唯人信
之。故譯出此法。為伐祕密經。庶傳習者幸無謬矣。凡人出行不得面衝七曜。若衝日曜當遭大厄。若衝月曜
親眷多傷。若衝木曜家人背心若衝土曜必有死厄若衝金曜則災祥併至)  。

[0392b01]  乃為頌曰。

[0392b02]  日。火月建德。貴神眷歲。背鎮死金衝併至。

宿曜曆經祕密雜占品第五

[0392b04]  凡如七曜運天。犯著人六宮宿者。必有災  厄。一者命宿。二者事宿。三者意宿。四者聚  宿。五者同宿。六者克宿。從命數第十為事
宿。第四為意宿。第十六為聚宿。第二十為同  宿。第十三為克宿  (景風曰有人屬婁宿者。向前數第四得畢為意宿第十得星則為事
宿。十三得軫則為克宿也皆准此求即得也)  。

[0392b10]  若七曜犯命宿。則亡失錢財必多災厄。若犯  事宿則招殃咎。若犯意宿則必多愁苦。若犯  聚宿則亡失財囚閉。若犯同宿則離坼不安
家口衰耗。若犯克宿亡財失官勢力衰損。若  七曜總不犯此六處者。則所為皆得  (景風曰皆須共三九祕宿  相參然後定災厄也)  。

[0392b16]  頌曰。

十事規求鎮不來　　四意愁煩因惱也  
十六聚失災厄形　　二十同路相乖背  
十三剋挫勢力名

[0392b20]  七曜與此宿不犯者。則百惡澄清。

[0392b21]  凡日在本宮及第三第六第十位為果大吉。  熒惑守本宿大有災厄耳。月在本命宮及第  六第七第三宮即為果吉。歲星與在第三
第七劣九宮者吉。辰與氐第四第十宮者並  吉。太白在本命宮者合有大厄。凡人有災厄  時。可持真言立道場而用禳之若有人不記
得本所屬宿。而來問我者何以答之。日皆  先須看人初來之時。觸著處而斷之。則可知  耳。若先觸頭者則屬昴宿。若先觸額者則屬
畢宿。若先觸眉者則屬觜宿。若先觸眼者則  屬參宿。若觸兩頰及耳者則屬井宿。若先觸  牙及胸者則屬鬼宿。若觸齒者則屬柳宿。若
觸項者則屬星宿。若觸右肩則屬張宿。若觸  左肩則屬翼宿。若觸手者則屬軫宿。若觸頦  頤者則屬角宿。若觸  缺  盆及項下胸上者則
屬亢宿。若觸臆者則屬氐宿。若觸右臂則屬  房宿。  若  觸左臂則屬心宿。若觸心脾骨者則  合屬尾宿。若觸右脅者則屬箕宿。若觸左
脅者則屬斗宿。若觸臍者則屬牛宿若觸腹  肚者則屬女宿。若觸小膓下者則屬虛宿。若  觸胯腿及後分者則屬危宿。若觸右腿髀者
則屬室宿。若觸左腿髀者則屬壁宿。若觸膝  胢者則屬奎宿。若觸脛者則屬婁宿。若觸脚  者則屬胃宿
(景風曰若人不得本生月日者。則知本所屬宿用此法以定之。和上以此法門為祕  密耳)  。

[0392c17]  凡軫星大陽直。畢宿大陰直。星宿土直。  尾宿火直。柳宿水直。鬼宿木直。房宿金直。  此等七日名為甘露吉祥日。宜學道求法。受
密印及習真言。

[0392c21]  凡尾宿大陽直。心宿大陰直。壁宿火直。  昴宿水直。井宿木直。張宿金直。亢宿土直。  此等七日名為金剛峯日。宜降伏魔怨持日  天子真言。

[0392c25]  凡胃宿大陽直。鬼宿大陰直。翼宿火直。參  宿水直。氐宿木直。奎宿金直。柳宿土直。右此  等七日名為羅剎日。不宜舉動百事。唯射獵
及諸損害之事也。

宿曜曆經序黑白月分品第六

[0393a01]  凡月有黑白兩分從。一日至十五日為白月  分。從十六日至三十日為黑分。每月白月一  日三日五日七日十日十一日十三日。黑月
一日三日五日七日十日十一日十三日。所  向皆成就名為吉祥日。

[0393a06]  又白月四日夜。八日晝。十一日夜。十五日晝。  黑月三日夜。七日晝。十日夜。十四日晝。為  凶惡時。所作不成就。

[0393a09]  又白月二日六日九日十二日。

[0393a10]  又黑月二日六日九日十二日十四日。此等  平平時。隨立宿曜為吉凶。

[0393a12]  又白月四日十一日夜。八日十五晝黑月  三日十日夜。七日十四日晝。凶惡氣生時。所  作反招殃咎。

[0393a15]  凡凶惡之日。日中已後却成吉時。凶惡之夜  夜半已後。却成吉時乃為頌曰。

一三五七十　　十一與十三  
於二白黑分　　所作皆成就  
黑三夜七晝　　十夜十四晝  
白四夜八晝　　一夜十五晝  
於此白黑分　　晝夜不成就  
日中夜已後　　所求皆成就

宿曜曆經序日名善惡品第七

[0393a24]  從一日至十六日  (景風曰一日。即是白月之一日也。十六。即黑月之一日也。今恐讀者  難會。故略云黑白之言。直裁日數之爾)
名為建名日。梵天下。宜為  善業學道求仙。及事師尊宿並吉唯不宜遠  出行耳。

[0393a28]  凡二日十七日名為得財。日造化神下。宜合  藥按摩工巧出行結交婚親。增益田宅並吉  凡三日十八日名為威力日那羅延下。宜
摧敵除逆習戰畜獸獎訓下人。營田種蒔大  吉。

[0393b04]  凡四日十九日名為猛武日。閻羅天下。宜作  惡業殺害殘賊摧伏叛逆則吉。為善事却凶。

[0393b06]  凡五日二十日名圓滿日。日天子下。宜為善  業修營床帳及車乘衣服。營田宅結婚並吉。

[0393b08]  凡六日二十一日名為求名日。童子神下。  宜為久長安定事。營宅宇寢廟。及建國邑伽  藍牛馬坊廐等並吉。不宜出行。

[0393b11]  凡七日二十二日名為友朋日。北斗天下。宜  結交慶喜安定和藥。王者初服及造旌旗帷  帳並吉。唯不宜遠行。

[0393b14]  凡八日二十三日名為大戰日婆藪天下。宜  為力用之事造兵仗。城壘穿濠塹並吉。

[0393b16]  凡九日二十四日名為凶猛日。毘舍闍鬼下。  宜圍城縛敵進途伐逆。不宜入宅及削髮並  凶。

[0393b19]  凡十日二十五日名為善法日。善法神下。宜  安久之事及急速飛捷。穿鑿井竈修道。作功  德伽藍順法之事並大吉。

[0393b22]  凡十一日二十六日為慈猛日。自在天下。宜  新立宅舍營建城廟館宇厩  [土*曹]  。及設大祭  祀天神並吉。

[0393b25]  凡十二日二十七日為名聞日。日天子下。宜  作久長安國之事。及車乘倉庫並吉。唯不宜  放債。

[0393b28]  凡十三日二十八日為最勝日。大魔王下。  宜所作皆急速皆吉。及著衣服華鬘金玉裝  畫。又宜嫁娶修車乘。入壇場學法求道吉。

[0393c02]  凡十四日二十九日為勇猛日。藥叉大將下  宜擒縛掩捕詭詐。相謀害大吉。唯不宜遠行。

[0393c04]  凡十五日三十日為吉祥日。魂靈神下宜祭  先亡作婆羅門大祭求福。布施供養師僧尊  長。學戒善事求法大吉。

文殊師利菩薩及諸仙所說吉凶時日善惡宿  曜經卷上

* * *

【經文資訊】大正藏第 21 冊 No. 1299 文殊師利菩薩及諸仙所說吉凶時日善惡宿曜經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
