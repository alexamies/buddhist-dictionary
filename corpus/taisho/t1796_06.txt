大毘盧遮那成佛經疏卷第六
沙門一行阿闍梨記

入漫荼羅具緣品第二之餘

[0636d07]  阿闍梨所傳漫荼羅圖位具列如左。

[0636d08]  上方　　　　　　　　　　　　　　　　右方　　　　　　　　　　　　　左方　　　　　　　　　　　　　　　　　　下方

[0636d09]  ○如來如意寶　　　　　　　　　　　　△能授一切尊  (滿一切願也)  □妙金剛
![T39p0636_01.gif](/cb_tripitaka_web/figures/T/T39p0636_01.gif) 降三世尊

[0636d10]  ○如來甲冑　　　　　　　　　　　　　□蓮花部女奉教者

[0636d11]  ○如來羂索　　　　　　　　　□蓮花部奉教者　　　　　　　　□青金剛

[0636d12]  □如來怖魔　　　　　　　　　　　　　□蓮花三股戟　　　　　　　　　□金剛蓮　　　　　　　　　　　　　　　　□金剛鐸
![T39p0636_02.gif](/cb_tripitaka_web/figures/T/T39p0636_02.gif)

[0636d13]  ○如來臍　　　　　　　　　　　　　　□蓮花戟

[0636d14]  □如來馬藏　　　　　　　　　　　　　□蓮花尊　　　　　　　　　　　□寂靜金剛

[0636d15]  ○如來脣　　　　　　　　　　　　　　□金剛蓮　　　　　　　　　　　□大迅利金剛　　　　　　　　　　　　　　□金剛羂索

[0636d16]  □如來十力　　　　　　　　　　　　　□蓮花輪

[0636d17]  ○如來牙　　　　　　　　　　　　　　□蓮花刀　　　　　　　　　　　□金剛牙　　　　　　　　　　　　　　　　□金剛刀

[0636d18]  □如來大護　　　　　　　　　　　　　□蓮花德菩薩　　　　　　　　　□那弭荼金剛  (因因立名又云短也)

[0636d19]  △無所畏大護者
![T39p0636_03.gif](/cb_tripitaka_web/figures/T/T39p0636_03.gif) □大水吉祥
□赤體金剛

[0636d20]  ○如來無所畏　　　　　　　　　　　　□大吉祥　　　　　　　　　　　□佛奉教者

[0637a01]  □如來鈴鐸　　　　　　　　　　　　　□僧吉祥
![T39p0637_01.gif](/cb_tripitaka_web/figures/T/T39p0637_01.gif)

[0637a02]  ○如來商佉　　　　　　　　　　　　　□佛吉祥
![T39p0637_02.gif](/cb_tripitaka_web/figures/T/T39p0637_02.gif) □越無量虛空

[0637a03]  □如來三昧耶金剛　　　　　　　　　　□金色菩薩　　　　　　　　　　△月黶尊
![T39p0637_03.gif](/cb_tripitaka_web/figures/T/T39p0637_03.gif)

[0637a04]  ○如來正勤　　　　　　　　　　　　　□名稱慧菩薩
![T39p0637_04.gif](/cb_tripitaka_web/figures/T/T39p0637_04.gif)

[0637a05]  □如來三昧耶　　　　　　　　　　　　□白色菩薩　　　　　　　　　　□難降大護者  (女形
![T39p0637_05.gif](/cb_tripitaka_web/figures/T/T39p0637_05.gif) )

[0637a06]  ○如來舌　　　　　　　　　　　　　　△壞諸怖畏大護者
![T39p0637_06.gif](/cb_tripitaka_web/figures/T/T39p0637_06.gif) □金剛部生

[0637a07]  □如來豪相　　　　　　　　　　　　　□大勢至菩薩

[0637a08]  ○一切如來座　　　　　　　　　　□毘俱胝菩薩
![T39p0637_07.gif](/cb_tripitaka_web/figures/T/T39p0637_07.gif) □金剛連鏁
![T39p0637_08.gif](/cb_tripitaka_web/figures/T/T39p0637_08.gif) □不可越護門者
![T39p0637_09.gif](/cb_tripitaka_web/figures/T/T39p0637_09.gif)

[0637a09]  □如來大勤勇　　　　　　　　　　□觀世音菩薩　　　　　　　□執金剛

[0637a10]  □如來眼　　　　　　　　　　　　□多利尊
![T39p0637_10.gif](/cb_tripitaka_web/figures/T/T39p0637_10.gif)

[0637a11]  ○如來心　　　　　　　　　　　　　　□觀音母　　　　　　　　　　　□金剛母
![T39p0637_11.gif](/cb_tripitaka_web/figures/T/T39p0637_11.gif)

[0637a12]  □如來鑠底　　　　　　　　　　　　　□大白菩薩

[0637a13]  ○無堪忍  (如來無堪忍)  □資財主菩薩　　　　　　　　　□金剛針

[0637a14]  □水自在尊　　　　　　　　　　　　　□遍觀菩薩　　　　　　　　　　□金剛鉤　　　　　　　　　　　　　　　　□相向守護門者
![T39p0637_12.gif](/cb_tripitaka_web/figures/T/T39p0637_12.gif)

[0637a15]  □如來念處　　　　　　　　　　　　　□吉祥菩薩　　　　　　　　　　△金剛無勝大護者
![T39p0637_13.gif](/cb_tripitaka_web/figures/T/T39p0637_13.gif) △如來使者

[0637a16]  ○如來刀　　　　　　　　　　　　　　□帶塔德菩薩

[0637a17]  □如來輪　　　　　　　　　　　　　　□寶德菩薩　　　　　　　　　　△軍荼利金剛
![T39p0637_14.gif](/cb_tripitaka_web/figures/T/T39p0637_14.gif) □金剛拳

[0637a18]  □如來蓮花　　　　　　　　　　　　　□鹿皮衣形

[0637a19]  □如來頂　　　　　　　　　　　　　　□蓮花軍持　　　　　　　　　　△大力金剛
![T39p0637_15.gif](/cb_tripitaka_web/figures/T/T39p0637_15.gif) □無戲論金剛

[0637a20]  ○如來結界　　　　　　　　　　　　　□蓮花鬘

[0637a21]  □如來施願　　　　　　　　　　　　　□蓮花斧　　　　　　　　　　　□虛空無垢金剛　　　　　　　　　　　　　□金剛斧

[0637a22]  ○如來平等說　　　　　　　　　　　　□蓮花索

[0637a23]  □如來口　　　　　　　　　　　　　　□蓮花鐸　　　　　　　　　　　□素囉多金剛  (妙住)

[0637a24]  ○如來腰　　　　　　　　　　　　　　□蓮花螺　　　　　　　　　　　□大身金剛　　　　　　　　　　　　　　　□金剛輪

[0637a25]  □如來焰光　　　　　　　　　　　　　□蓮花部使者　　　　　　　　　□大勝金剛　　　　　　　　　　　　　　　□金剛捧

[0637a26]  □如來鉤  (□蓮花部使者△馬頭觀世音)  □廣眼金剛

[0637a27]  □虛空眼　　　　　　　　　　　　　　□蓮花捧　　　　　　　　　　　□拔折羅金剛
![T39p0636_01.gif](/cb_tripitaka_web/figures/T/T39p0636_01.gif) 聖不動尊

[0637a28]  右第一重竟

[0637a29]  □無垢光童子
![T39p0637_17.gif](/cb_tripitaka_web/figures/T/T39p0637_17.gif) □賢劫菩薩
![T39p0637_18.gif](/cb_tripitaka_web/figures/T/T39p0637_18.gif) ○大慧菩薩
![T39p0637_19.gif](/cb_tripitaka_web/figures/T/T39p0637_19.gif) □賢劫菩薩

[0638a01]  □光網童子
![T39p0638_01.gif](/cb_tripitaka_web/figures/T/T39p0638_01.gif) □寂慧菩薩
![T39p0638_02.gif](/cb_tripitaka_web/figures/T/T39p0638_02.gif) □金光菩薩

[0638a02]  □男奉教者
![T39p0638_03.gif](/cb_tripitaka_web/figures/T/T39p0638_03.gif) △行慧菩薩
![T39p0638_04.gif](/cb_tripitaka_web/figures/T/T39p0638_04.gif) △無垢慧菩薩
![T39p0638_05.gif](/cb_tripitaka_web/figures/T/T39p0638_05.gif) ○金色菩薩

[0638a03]  △寶德菩薩

[0638a04]  □男守衛者
![T39p0638_06.gif](/cb_tripitaka_web/figures/T/T39p0638_06.gif) ○勝妙天菩薩
![T39p0638_07.gif](/cb_tripitaka_web/figures/T/T39p0638_07.gif) ○無盡意菩薩
![T39p0638_08.gif](/cb_tripitaka_web/figures/T/T39p0638_08.gif) □賢德菩薩

[0638a05]  □男使者
![T39p0638_09.gif](/cb_tripitaka_web/figures/T/T39p0638_09.gif) ○花幢菩薩

[0638a06]  □女使者
![T39p0638_10.gif](/cb_tripitaka_web/figures/T/T39p0638_10.gif) □寶嚴菩薩
![T39p0638_11.gif](/cb_tripitaka_web/figures/T/T39p0638_11.gif) □不思議慧菩薩
![T39p0638_12.gif](/cb_tripitaka_web/figures/T/T39p0638_12.gif) △計都菩薩

[0638a07]  △六面尊　　　　　　　　　　　　　　　　　　　　　　　　　　　　　△大慈起菩薩
![T39p0638_13.gif](/cb_tripitaka_web/figures/T/T39p0638_13.gif) □無垢光菩薩

[0638a08]  △寶印手菩薩
![T39p0638_14.gif](/cb_tripitaka_web/figures/T/T39p0638_14.gif) △無像菩薩
![T39p0638_15.gif](/cb_tripitaka_web/figures/T/T39p0638_15.gif)

[0638a09]  △降閻摩尊

[0638a10]  ○救意慧菩薩
![T39p0638_16.gif](/cb_tripitaka_web/figures/T/T39p0638_16.gif)

[0638a11]  □地慧童子
![T39p0638_17.gif](/cb_tripitaka_web/figures/T/T39p0638_17.gif) △清淨慧菩薩
![T39p0638_18.gif](/cb_tripitaka_web/figures/T/T39p0638_18.gif)

[0638a12]  ○寶掌菩薩
![T39p0638_19.gif](/cb_tripitaka_web/figures/T/T39p0638_19.gif)

[0638a13]  □優波計設尼
![T39p0638_20.gif](/cb_tripitaka_web/figures/T/T39p0638_20.gif) □施一切無畏菩薩
![T39p0638_21.gif](/cb_tripitaka_web/figures/T/T39p0638_21.gif) □虛空慧菩薩
![T39p0638_22.gif](/cb_tripitaka_web/figures/T/T39p0638_22.gif)

[0638a14]  ![T39p0638_23.gif](/cb_tripitaka_web/figures/T/T39p0638_23.gif)
文殊師利　　　　　　　　　□地藏菩薩
![T39p0638_24.gif](/cb_tripitaka_web/figures/T/T39p0638_24.gif) △除一切蓋障菩薩
![T39p0638_25.gif](/cb_tripitaka_web/figures/T/T39p0638_25.gif) ○虛空藏菩薩
![T39p0638_26.gif](/cb_tripitaka_web/figures/T/T39p0638_26.gif)

[0638a15]  □計設尼
![T39p0638_27.gif](/cb_tripitaka_web/figures/T/T39p0638_27.gif) □虛空無垢菩薩
![T39p0638_28.gif](/cb_tripitaka_web/figures/T/T39p0638_28.gif)

[0638a16]  □質多羅
![T39p0638_29.gif](/cb_tripitaka_web/figures/T/T39p0638_29.gif) ○寶作菩薩
![T39p0638_30.gif](/cb_tripitaka_web/figures/T/T39p0638_30.gif) □除疑怪菩薩
![T39p0638_31.gif](/cb_tripitaka_web/figures/T/T39p0638_31.gif) △法慧菩薩
![T39p0638_32.gif](/cb_tripitaka_web/figures/T/T39p0638_32.gif)

[0638a17]  □請召者
![T39p0638_33.gif](/cb_tripitaka_web/figures/T/T39p0638_33.gif) ○除一切惡趣菩薩
![T39p0638_34.gif](/cb_tripitaka_web/figures/T/T39p0638_34.gif) ○慧步菩薩
![T39p0638_35.gif](/cb_tripitaka_web/figures/T/T39p0638_35.gif)

[0638a18]  ○持地菩薩
![T39p0638_36.gif](/cb_tripitaka_web/figures/T/T39p0638_36.gif)

[0638a19]  □女使者
![T39p0638_37.gif](/cb_tripitaka_web/figures/T/T39p0638_37.gif) △悲念菩薩
![T39p0638_38.gif](/cb_tripitaka_web/figures/T/T39p0638_38.gif) (亦名大悲纏)
□剌泥弭菩薩  (無牆也)

[0638a20]  □男使者
![T39p0638_39.gif](/cb_tripitaka_web/figures/T/T39p0638_39.gif) □賢意菩薩
△泥弭菩薩  (牆也)

[0638a21]  □女守衛者
![T39p0638_40.gif](/cb_tripitaka_web/figures/T/T39p0638_40.gif) ○寶冠菩薩
![T39p0638_41.gif](/cb_tripitaka_web/figures/T/T39p0638_41.gif) □除一切熱惱菩薩
![T39p0638_42.gif](/cb_tripitaka_web/figures/T/T39p0638_42.gif) ○寶幡菩薩

[0638a22]  □女奉教者
![T39p0638_43.gif](/cb_tripitaka_web/figures/T/T39p0638_43.gif) △發心即轉法輪菩薩
![T39p0638_44.gif](/cb_tripitaka_web/figures/T/T39p0638_44.gif) ○海慧菩薩
![T39p0638_45.gif](/cb_tripitaka_web/figures/T/T39p0638_45.gif) (□金光菩薩△光明菩薩)

[0638a23]  □寶冠童子
![T39p0638_46.gif](/cb_tripitaka_web/figures/T/T39p0638_46.gif)

[0638a24]  □善住意菩薩
![T39p0638_47.gif](/cb_tripitaka_web/figures/T/T39p0638_47.gif) △妙慧菩薩
![T39p0638_48.gif](/cb_tripitaka_web/figures/T/T39p0638_48.gif) ○妙幢菩薩

[0638a25]  □月光童子　　　　　　　　　　　　　　　　　　　　　　　　　　　　　　　　　　　　　　　　　　　　　　　　□無邊幢菩薩

[0638a26]  □善財童子　　　　　　　　　　　□賢劫菩薩　　　　　　　　□賢劫菩薩
![T39p0638_49.gif](/cb_tripitaka_web/figures/T/T39p0638_49.gif) □賢劫菩薩

[0638a27]  右第二重竟

[0638a28]  △火天護方神　　　　　　　　　　□伊舍那護方神　　　　　　△涅哩底護方神
![T39p0636_01.gif](/cb_tripitaka_web/figures/T/T39p0636_01.gif) 風天護方神
![T39p0638_51.gif](/cb_tripitaka_web/figures/T/T39p0638_51.gif)

[0638a29]  △火天　　　　　　　　　　　　　　　□鳩槃荼眾眷屬　　　　　　　　△女羅剎
![T39p0638_52.gif](/cb_tripitaka_web/figures/T/T39p0638_52.gif)
![T39p0636_01.gif](/cb_tripitaka_web/figures/T/T39p0636_01.gif) 風神后

[0639a01]  △火天后　　　　　　　　　　　　　　□阿名揭拏  (羊耳)

[0639a02]  △婆私瑟吒大仙　　　　　　　　　　　□阿濕嚩揭拏  (馬耳)  △羅剎眾
![T39p0639_01.gif](/cb_tripitaka_web/figures/T/T39p0639_01.gif) △迦樓羅女
![T39p0639_02.gif](/cb_tripitaka_web/figures/T/T39p0639_02.gif)

[0639a03]  △竭伽大仙　　　　　　　　　　　　　□戍婆揭拏  (箕耳)  □賢劫菩薩　　　　　　　　　　　　　　　△迦樓羅
![T39p0639_03.gif](/cb_tripitaka_web/figures/T/T39p0639_03.gif)

[0639a04]  △未建荼大仙　　　　　　　　　　　　□雜寶藏神
![T39p0639_04.gif](/cb_tripitaka_web/figures/T/T39p0639_04.gif) ○童男菩薩

[0639a05]  △瞿曇大仙  (△荼吉尼
![T39p0639_05.gif](/cb_tripitaka_web/figures/T/T39p0639_05.gif) △荼迦
![T39p0639_06.gif](/cb_tripitaka_web/figures/T/T39p0639_06.gif) )  ○比丘眾
(△非人眷屬△一切人眷屬)

[0639a06]  △迦葉大仙　　　　　　　　　　　　　□童男菩薩　　　　　　　　　　○日光菩薩

[0639a07]  △諸執曜神等　　　　　　　　　　　　□比丘眾　　　　　　　　　　　□西南日輪遍照勝德佛  (□童男菩薩□比丘眾)

[0639a08]  △毘逝耶后　　　　　　　　　　　　　□離塵勇猛菩薩

[0639a09]  △日天子　　　　　　　　　　　　　　□東北方定勝手德佛　　　　　　○菩薩眾　　　　　　　　　　　　　　　　□寶勝菩薩

[0639a10]  △逝耶后　　　　　　　　　　　　　　□菩薩眾　　　　　　　　　　　○比丘眾　　　　　　　　　　　　　　　　□西北方一寶蓋佛

[0639a11]  □那羅延并眷屬　　　　　　　　　　　□比丘眾　　　　　　　　　　　○童女菩薩　　　　　　　　　　　　　　　□比丘眾

[0639a12]  □魔天他化自在天　　　　　　　　　　□童女菩薩　　　　　　　　△苾  [口*陵]  蟻  㗚  知　　　　　　　　　□童女眾

[0639a13]  □化樂天　　　　　　　　　　　　　　□女部多
![T39p0639_07.gif](/cb_tripitaka_web/figures/T/T39p0639_07.gif)

[0639a14]  □兜率陀天　　　　　　　　　　　　　□部多藥叉類
![T39p0639_08.gif](/cb_tripitaka_web/figures/T/T39p0639_08.gif) △諸毘那夜迦
□賢劫菩薩

[0639a15]  □焰摩天　　　　　　　　　　　　　　□住雪山藥叉將
![T39p0639_09.gif](/cb_tripitaka_web/figures/T/T39p0639_09.gif) △摩訶迦羅  (黑神)
(○小訖  㗚  瑟怒二龍王○訖西瑟拏二龍王)

[0639a16]  □  (東方提頭賴吒天王并揵闥婆眾)  □娑多祁哩藥叉將
![T39p0639_10.gif](/cb_tripitaka_web/figures/T/T39p0639_10.gif) ○優婆路係多二龍王

[0639a17]  □舍支夫人
![T39p0639_11.gif](/cb_tripitaka_web/figures/T/T39p0639_11.gif) □半遮羅藥叉將
![T39p0639_12.gif](/cb_tripitaka_web/figures/T/T39p0639_12.gif) △毘盧遮十眷屬
![T39p0639_13.gif](/cb_tripitaka_web/figures/T/T39p0639_13.gif) ○路係多二龍王

[0639a18]  □帝釋三十三天　　　　　　　　　　　□毘灑迦夜叉將
![T39p0639_14.gif](/cb_tripitaka_web/figures/T/T39p0639_14.gif) ○優婆臂多二龍王

[0639a19]  □童子菩薩　　　　　　　　　　　　　□痾吒嚩迦藥叉將
![T39p0639_15.gif](/cb_tripitaka_web/figures/T/T39p0639_15.gif) △毘舍支十眷屬
![T39p0639_16.gif](/cb_tripitaka_web/figures/T/T39p0639_16.gif)

[0639a20]  □比丘眾　　　　　　　　　　　　　　□毘沙門子藥叉將
![T39p0639_17.gif](/cb_tripitaka_web/figures/T/T39p0639_17.gif) ○優婆束訖勞二龍王

[0639a21]  □歡喜菩薩　　　　　　　　　　　　　　　　　　　　　　　　　　　　　　　　　　　　　　　　　　　　　　　　○束訖勞二龍王

[0639a22]  □上方歡喜德菩薩　　　　　　　　　　□摩尼拔陀羅神
![T39p0639_18.gif](/cb_tripitaka_web/figures/T/T39p0639_18.gif) ○沙伽羅龍王

[0639a23]  □菩薩眾　　　　　　　　　　　　　　□護方神后
![T39p0639_19.gif](/cb_tripitaka_web/figures/T/T39p0639_19.gif) △寒冷地獄
○阿那婆達多龍王

[0639a24]  □童女菩薩　　　　　　　　　　　　　□俱吠囉護方神毘沙門
![T39p0639_20.gif](/cb_tripitaka_web/figures/T/T39p0639_20.gif) △熱惱地獄
○得叉迦羅龍王

[0639a25]  □吉祥功德天　　　　　　　　　　　　　　　　　　　　　　　　　　　　　○摩迦斯龍王

[0639a26]  □阿難陀　　　　　　　　　　　　　　□滿賢藥叉將
![T39p0639_21.gif](/cb_tripitaka_web/figures/T/T39p0639_21.gif) □毘樓博叉王
![T39p0639_22.gif](/cb_tripitaka_web/figures/T/T39p0639_22.gif) ○矩利迦龍王

[0639a27]  □須菩提　　　　　　　　　　　　　　□訶栗底母  (男五女五)  ○羯句吒迦龍王

[0639a28]  □舍利子　　　　　　　　　　　　　　　　　　　　　　　　　　　　　△閻摩歿  㗚  底后  ○和脩吉龍王

[0639a29]  □大目連　　　　　　　　　　　　　　□散支大將
![T39p0639_23.gif](/cb_tripitaka_web/figures/T/T39p0639_23.gif) △閻摩后
○阿難陀龍王

[0640a01]  □大迦葉　　　　　　　　　　　　　　□童男菩薩　　　　　　　　　　△閻摩但荼  (○大蓮花龍王○波頭花龍王)

[0640a02]  □無量音聲佛頂　　　　　　　　　　　□比丘眾　　　　　　　　　　　△閻摩羅法王　　　　　　　　　　　　　　○商佉龍王

[0640a03]  □廣大佛頂　　　　　　　　　　　　　□勝授菩薩　　　　　　　　　　△質呾羅笈多訊獄者  (○縛嚕拏后
![T39p0640_01.gif](/cb_tripitaka_web/figures/T/T39p0640_01.gif) ○嚩嚕拏龍王
![T39p0640_02.gif](/cb_tripitaka_web/figures/T/T39p0640_02.gif) )

[0640a04]  □火聚佛頂　　　　　　　　　　　　　□北方勝德佛　　　　　　　　　△夜黑天　　　　　　　　　　　　　　　　□毘樓勒叉護方天王
![T39p0640_03.gif](/cb_tripitaka_web/figures/T/T39p0640_03.gif)

[0640a05]  □勝佛頂　　　　　　　　　　　　　　□菩薩眾　　　　　　　　　　　□辨才天
![T39p0640_04.gif](/cb_tripitaka_web/figures/T/T39p0640_04.gif)

[0640a06]  △如來錫杖　　　　　　　　　　　　　□比丘眾　　　　　　　　　　　□童男菩薩　　　　　　　　　　　　　　　○優婆遜那守門者
![T39p0640_05.gif](/cb_tripitaka_web/figures/T/T39p0640_05.gif)

[0640a07]  ○如來鉢  □童女菩薩　　　　　　　　　　□比丘眾　　　　　　　　　　　　　　　　　通門

[0640a08]  ○如來牙　　　　　　　　　　　　　　□賢劫菩薩　　　　　　　　　　□離優菩薩　　　　　　　　　　　　　　　○遜那守門者
![T39p0640_06.gif](/cb_tripitaka_web/figures/T/T39p0640_06.gif)

[0640a09]  □豪相　　　　　　　　　　　　　　　□主田農神　　　　　　　　　　□南方無優德佛　　　　　　　　　　　　　○地神
![T39p0640_07.gif](/cb_tripitaka_web/figures/T/T39p0640_07.gif)

[0640a10]  △無能勝尊　　　　　　　　　　　　　□主象馬廐神　　　　　□菩薩眾　　　　　　　　　　　　　　　　○龍王并后眷屬
![T39p0640_08.gif](/cb_tripitaka_web/figures/T/T39p0640_08.gif)

[0640a11]  □釋迦牟尼佛　　　　　　　　　　　　　　　　　　　　　　　　　　　□比丘眾　　　　　　　　　　　　　　　　○童男菩薩

[0640a12]  △無能勝妃　　　　　　　　　　　　　□主王庫藏　　　　　　　　　　□童女菩薩　　　　　　　　　　　　　○比丘眾

[0640a13]  ○佛母　　　　　　　　　　　　　　　□主外道福處神

[0640a14]  □別異地獄　　　　　　　　　　　　　　　○行慧菩薩

[0640a15]  ○如來鑠底印　　　　　　　　　　　　△主嚴穴神　　　　　　　　□賢劫菩薩　　　　　　　　　　　　　　　○西方寶焰佛

[0640a16]  □童男菩薩　　　　　　　　　　　　　□主伏藏神　　　　　　　　　　△遮悶拏  (○菩薩眾○比丘眾)

[0640a17]  □比丘僧　　　　　　　　　　　　　　□主磧神　　　　　　　　　△嬌吠唎　　　　　　　　　　　　　　　　○童女菩薩

[0640a18]  □普光菩薩　　　　　　　　　　　　　□主尸林神　　　　　　　　　　△吠瑟拏味　　　　　　　　　　　　　　　○主平相侵神

[0640a19]  □東方寶性佛　　　　　　　　　　　　□主波池神　　　　　　　　　　　　　　　　　　　　　　　　　　　　○主日歷神

[0640a20]  □菩薩眾　　　　　　　　　　　　　　□主龍泉神　　　　　　　　△嬌唎　　　　　　　　　　　　　　　　　○主時分神

[0640a21]  □比丘僧　　　　　　　　　　　　　　□主井神　　　　　　　　　　　△燕捺唎　　　　　　　　　　　　　　　　○主業作神

[0640a22]  □童女菩薩　　　　　　　　　　　　　□主空中宮菀神　　　　　　　　△嗟捺唎　　　　　　　　　　　　　　　　○主宿神

[0640a23]  □佛袈裟　　　　　　　　　　　　　　□主宮室神　　　　　　　　　　△未囉弭　　　　　　　　　　　　　　○主宿對神

[0640a24]  △佛軍持　　　　　　　　　　　　　　□主海神　　　　　　　　　　　□緊那羅妃
![T39p0640_09.gif](/cb_tripitaka_web/figures/T/T39p0640_09.gif) ○主夜神

[0640a25]  □白傘佛頂  (□主室宅神□主巷曲神)  (□緊那羅○童男菩薩)  (□主月神○主日神)

[0640a26]  □最勝佛頂
![T39p0640_10.gif](/cb_tripitaka_web/figures/T/T39p0640_10.gif) □方神
○比丘眾　　　　　　　　　　　　　　　　○六時神

[0640a27]  □摧碎佛頂
![T39p0640_11.gif](/cb_tripitaka_web/figures/T/T39p0640_11.gif) □主街陌神
○蓮花手菩薩　　　　　　　　　　　　　　○主直神

[0640a28]  □主河神　　　　　　　　　　　○東南蓮花勝德佛  (○主廿八宿神○主十二宮神)

[0640a29]  □最高佛頂　　　　　　　　　　　　　□主道神　　　　　　　　　　　○菩薩眾　　　　　　　　　　　　　　　　○月后名赤色

[0641a01]  □辟支佛　　　　　　　　　　　　　　□主曠野神　　　　　　　　　　○比丘眾　　　　　　　　　　　　　　　　○月后名月祥

[0641a02]  □主郊野神　　　　　　　　　　○童女菩薩　　　　　　　　　　　　　　　○月天子

[0641a03]  □大梵并明妃眷屬　　　　　　　　　　□主痁肆神　　　　　　　　　　△慕訶囊　　　　　　　　　　　　　　　　○月后名月相

[0641a04]  □四禪天　　　　　　　　　　　　　　□主城神　　　　　　　　　　　△  闕  名火神  ○童男菩薩

[0641a05]  □無色天

[0641a06]  □淨居自在天子　　　　　　　　　　　□主村神　　　　　　　　　　　△劫微　　　　　　　　　　　　　　　　　○比丘眾

[0641a07]  □普花天子　　　　　　　　　　　　　□主洲神　　　　　　　　　　　△芒囊娑　　　　　　　　　　　　　　　　○蓮花勝菩薩

[0641a08]  □光鬘天子
![T39p0636_01.gif](/cb_tripitaka_web/figures/T/T39p0636_01.gif) 主鳥神　　　　　　　△訖灑也
○下方蓮花德佛

[0641a09]  □主山神　　　　　　　　　　　△社吒囉　　　　　　　　　　　　　　○菩薩眾

[0641a10]  □意生天子　　　　　　　　　　　　　□主悉地物神　　　　　　　　　△句  [口*路]  誕囊　　　　　　　　　　○比丘眾

[0641a11]  □名稱遠聞天子　　　　　　　　　　　□主悉地神　　　　　　　　　　△沒栗拏  (○童女菩薩○賢劫菩薩)

[0641a12]  □大自在妃并眷屬　　　　　　　　□主仙藥神　　　　　　　　　　△露係多　　　　　　　　　　　　　　　　□阿修羅女眷屬
![T39p0641_02.gif](/cb_tripitaka_web/figures/T/T39p0641_02.gif)

[0641a13]  □大自在天并眷屬　　　　　　　　　　□主藥計神　　　　　　　　　　△芒嚕多　　　　　　　　　　　　　　　　□阿修羅眷屬
![T39p0641_03.gif](/cb_tripitaka_web/figures/T/T39p0641_03.gif)

[0641a14]  □摩醯首羅子及妃　　　　　　　　　　□主藥神　　　　　　　　　　　△捺嚕迦

[0641a15]  □持明妃　　　　　　　　　　　　　　□悉地持明妃
![T39p0641_04.gif](/cb_tripitaka_web/figures/T/T39p0641_04.gif) △娑摩醯捺羅
○摩睺羅伽女 ![T39p0641_05.gif](/cb_tripitaka_web/figures/T/T39p0641_05.gif)

[0641a16]  □持明仙　　　　　　　　　　　　□悉地持明仙
![T39p0641_06.gif](/cb_tripitaka_web/figures/T/T39p0641_06.gif) △諸火仙等
○摩睺羅伽

[0641a17]  右第三重竟

[0641b01]  阿闍梨言。第一院東方如來鉤。乃至如來甲  等。皆是毘盧遮那三昧。一一作天女形。如漫  荼羅方圓以辨其色。坐白蓮臺上。手中復持
蓮花。花上各以物像用為摽幟。如鉤輪刀槊  商佉鈴鐸羂索甲冑等。皆依本相畫之。頂相  豪相口舌牙脣等。准例推可解。如來臍於蓮
上圖作連環圓好之相。如來腰亦頗旋曲如數  珠鬘形。如來藏如輪王馬寶藏相不現之形。  如來施願當作與願手。如來法及辨說等或
持經藏或作說法手。念處十力等皆是止觀  相應法。作寂然三昧之容。三昧耶當作佛頂  相。如來頂相具攝一切功德。凡手中無物可
為幖幟者。皆應置之。若漫荼羅不作尊形但  示祕密印者。於金剛座上作蓮華臺。臺上如  前畫作幖幟。其作字漫荼羅者。經中有種子
字。當如法置之。如經不載。當取梵名中最初  字為種子字。或可通用阿字也。北面蓮花部  諸尊。若經中不說形相者。通作紅蓮花色或
淨白色如金色尊等。則依名辨之。所持印相  亦如佛部中說。然用蓮花為幖幟。如蓮花輪  像。當以四蓮花葉如十字之形用為輪輻。
輻外作刃環圍之。蓮花刀當於蓮上置刀。刀  鋒上又用蓮花以為摽幟相。金剛杵戟等皆  亦如是。蓮花羂索以蓮華為兩茸。鐸則以蓮
花為繫。鬘則貫穿蓮花以莊嚴身。或於所持  花上置之。戴塔吉祥於頂髻上置窣堵波。或  在所持花上。蓮花尊則於花上重置蓮花。寶
德尊蓮花上有寶。能授一切願明王能滿一  切希願。其狀非一如觀世音手持蓮花。花上  或置如意寶。隨息災增益降伏事。在彼相應
壇中。大吉祥二手各持蓮花。水吉祥或蓮中  出水或手垂出水。被鹿皮尊當以鹿皮嚴身。  如梵天像。其契印漫荼羅例同前說。通用娑
字為種子也。南面金剛部諸尊亦可依經。初  所列名者皆具置之。隨作方圓三角半月等  壇。身色亦爾。或持一股拔折羅。或持三股五
股。上下二鋒等種種金剛標相。如經中所說  隨意置之。其刀斧鉤針等。皆以金剛為摽  幟。刀則刃鋒柄飾。皆作金剛杵端銛銳之形。
羂索連鏁兩端皆如三股拔折羅像。輪以十  字金剛為輻輞。利刃環遶圍之。鐸以一股金  剛為上繫十字金剛為舌。餘皆例推可解。契
印漫荼羅。亦於金剛座上置白蓮花。花上各  表其物。若作字漫荼羅。執金剛所統眷屬通  用縛字。餘金剛通用  𤙖  字為種子也。第二院
諸菩薩眾。若經中具載形相者。一一如其本  教畫之。無文者通用真陀摩尼印。當持蓮花。  花上置如意寶。周匝焰鬘圍之。或隨彼名中
義趣以表其相。如寶冠菩薩即於花上置冠。  寶網菩薩則於花上置網。寶掌菩薩掌中置  寶。發心轉法輪印手中持論。所有諸闕位
處。皆置賢劫菩薩。其使者奉教等。皆作卑  下之容。其使者操持刀捧狀如夾門守禦。奉  教者或執持於捧印或瞻仰所尊。若受指麾
教勅。守護者則如守門通信有所諮白。各隨  其類也。降閻摩尊是文殊眷屬具大威勢。其  身六面六臂六足。水牛為座面有三目。色如
玄雲作極忿怒之狀。當撿文殊梵本具足圖  之。凡此等諸尊。若餘經中具說形相者。亦可  依彼圖畫入曼荼羅時中。此諸尊。毘盧遮
那經不載真言手印。即別出餘經者。當依彼  經授與真言手印。令依此經供養次第法行  之也。第三院十方佛等。各依常相圖之。若作
契印當以如來頂相。種子則以阿字。聲聞緣  覺一同比丘儀式。是中緣覺小差別者。謂或  有肉髻等大人之相。若契印當用鉢袈裟錫
杖等。其種子字如經中真言所說。東方日天  之前或置摩利支天女。如陀羅尼集出之。北  方夜叉八將圖中  闕  少者。其形大抵相似。皆
被甲冑持伽馱印。身相圓滿端正。以彼趣所  求無乏常快樂自恣故也。羊耳馬耳象耳等。  皆是鳩槃荼眷屬。其形不同夜叉。皆露身垂
毛作非人之像。耳同畜獸。圖云持明仙者。是  餘藥力等所成。悉地持明仙者。皆是專依呪  術得悉地人。直言諸仙者。皆圍陀事火之
類。勤修苦行成五通神仙。又有夜叉持明。是  彼類中福德最勝。天趣之所攝者。與世仙又  殊也。其山海河池林樹穀藥城邑道路等神。
各以本名為摽幟相。山神坐山河神在河。其  樹藥等或手執持或依其上。當以義類推之。  花嚴中更有足行神身眾神。是護諸跂行之
類及護身神。亦可依次列之。西方非人趣者。  當知毘盧遮那普門身中。純是雜類鬼神傍  生等。圖中無別名相者多在其中。所攝最多
也。路係多是赤色。辟多是黃色。訖嘌瑟拏  是黑色。其青色亦是中攝。若依此方中明義。  則當各別出之。訖勞是白色。皆是一類龍王。
各依本色畫之。若加鄔波字者其色稍淺。遜  那鄔波遜那亦是護門大龍王。皆右手持刀  左持羂索。主年月時分神等皆作天女形。執
持花枝等以為標相。若主善事者。其花亦令  色相圓備。若主惡事者。則持萎萃花果等。其  主六時神。亦可持六枝之花。作隨時榮落之
像以表其事。主晝夜者。亦可以花敷花合明  之。他皆放此。南方苾陵吃嘌知。是摩醯  首羅子。身極枯瘦。以常降伏怨敵。假使骨肉
消盡要令得勝。故為此形。私謂即是智度所  云。常修苦行割肉祀火。感生諸惡神者。所以  位在南方。其十二火天。經中略說形像。有一
神闕名者。但依諸火天總相形。餘如圖中所  示也。

[0642c10]  經云。爾時執金剛祕密主。於一切眾會  中。諦觀大日如來。目不暫瞬者。時佛如所示  現普門漫荼羅。演說諸尊圖位竟。祕密主以
普眼觀此一一諸尊。皆不見根本亦無住處。  悉是蓮花臺藏實相之身。出生種種方便不  可窮盡。爾時深自慶幸發希有心。倍於此法
生難遭想。將欲更問深義。故先說偈也。初  偈意言。一切智慧者。出興於世間。如彼靈瑞  花。時時乃現一耳。佛優曇花雖則難遇。然
此真言法要倍復難遇之。何以故。此是如來  祕藏。長夜守護不妄授人。苟無頓悟之機則  不入其手。世尊在世猶多怨嫉。況末代乎。復
次此經。自釋難現因緣。若眾生一見此漫荼  羅者。無始以來惡業重障。摧滅無餘。必定得  大菩提記故。非鈍根薄福之人所能遭也。一
見尚難。何況次第修行。當知是人轉復希有。  常為普門海會之所稱歎名聞十方。又同大  日如來有種種名號。故曰無量稱也。

[0642c27]  經云。  行此無上句者。即是修行無上菩提句。此阿  字門為一切真言之王。猶如世尊為諸法之  王。故曰真言救世者。次二句明救世之業。所
為能令行人成金剛性。止斷諸惡趣一切苦  不生也。

[0643a03]  經云。若修如是行。妙慧深不動者。若  具存真本。應言慧極深不動。如大海之心以  極深廣故。又極遠離二邊故。乃至大風起時
不能搖動。若行者入此真言大海心時。亦復  如是。以妙慧甚深無量。又極遠離二邊故。一  切諸法不能動搖。如娑竭羅龍王降雨六天
時。於自宮三業都無動作。若解如是義者。則  知漫荼羅種種方便。皆悉住於實際也。

[0643a10]  經云。  時普集會一切大眾。及諸持金剛者。以一音聲  讚歎金剛手者。彼諸大眾。聞佛廣演曼荼羅  圖位竟。欲問此中法界幖幟及金剛事業。敬
重世尊故未敢發言。以金剛手能觀察眾心乘  機說偈。必知欲決疑網。普利無量眾生。是故  稱讚證明勸令發問。又十佛剎微塵眾等以
一心一味。令一人誦此法音。非謂人人俱時  別說也。偈云善哉善哉大勤勇。汝已修行真  言行。能問一切真言義。我等咸有意思惟者。
真言行即是三平等法門。汝於持三密人中  最為上首。故能問世尊普門深義。如仁者所  欲問佛義。我等亦皆有是思惟。今悉同心思
欲當速陳說也。次言。一切現為汝證驗。依住  真言之行力者。言我等初發心時。由住此無  上句故。乃至能於金剛慧海甚深不動。是故
必定師子吼。於汝前所說偈現作證明。我等  諸有所作。皆由住真言行依真言勢力。而與  得成就。若汝諮問如來祕密方便者。諸有求
大乘人。當於真言行法皆得通達。以通達故  不久勤修。亦與我等無異。以見如是利義故。  以一音聲同心勸助也。爾時祕密主蒙大眾
勸發已。即說伽他廣問世尊。初一偈問綵色  義。有四句。第一句問云何是綵色義。第二句  問當以何色。第三句問云何安置此色。先於
何處。內耶外耶。第四句布色時以何色為先。  此是造漫荼羅時一種支分也。次偈問諸門  摽相。有三句偈。第一句問門旗形量。第二句
問門廂形量。第三句問建立諸門法度形量。  如是種種祕密摽幟。阿闍梨皆應善通達之。  又是一支分也。次有二偈。大凡有八問。第
一句問云何奉食及花香等。第二句問寶瓶  法則。當知一切諸供養具皆在其中。阿闍梨  當隨事相辦其性類。又是一種支分也。第三
句問云何引召弟子入漫荼羅。第四句問云  何作灌頂法。第五句問云何儭奉所尊。然此  中復有二種。若初心行人依世諦漫荼羅。云
何召入灌頂奉獻阿闍梨。若已修習瑜伽作  祕密灌頂。云何召入灌頂奉獻阿闍梨。正作  法時。所有加持教授方便皆此中攝。又是一
種支分也。第六句問護摩處所。亦有淺密二  釋及息災增益降伏等諸異方便。第七句問  真言部類字義句義。第八句問三昧門淺深
差別之相。凡阿闍梨未善通達如是法者。不  應建立漫荼羅。又成三種支分也。如是問竟。  大寂法王告執金剛言。汝當一心諦聽。次說
偈言。最勝真言道。出生大乘果者。大乘果即  是佛無上慧。要由如是方便得生。由汝善言  能請問我故。今普為諸摩訶薩。開示演說也。
初一偈答色義云。染彼眾生界。以法界之味。  古佛所宣說。是名為色義者。猶如世間染色。  能染淨疊使同味故。以味解色。如云袈裟味
者。即染作袈裟色也。今此漫荼羅色義亦  然。以法界不思議色染眾生心。同一淨菩提  味。復次如世間染衣先以。灰水洗。則易受染
色。今以囉字門焚燒弟子心垢。使成灰燼。然  後以嚩字門大慈悲水洗之。使純一清白離  諸戲論。然後染作法界漫荼羅。令種種普門
身。皆同實相色也。次有兩偈通答三問。問中  云當以何色。今此答中具用青黃赤白黑五  色也。偈云。先安布內色。非安布外色者。是答
云何布色。何處先起何處後起也。潔白以為  初。赤色為第二。如是黃及青。漸次而彰著。一  切內深玄。是謂色先後者。是答是色誰為最
初也。潔白是毘盧遮那淨法界色。則一切眾  生本源。故最為初。赤是寶幢如來色。既發菩  提心於明道中。降伏魔怨滅除蓋障。故第二。
黃色是娑羅樹王色。以成正覺時。萬德開敷  皆到金剛實際。故第三。青是無量壽色。既到  金剛實際。即以加持方便。普現大悲漫荼羅。
如淨虛空中具含萬像。故第四。黑色是鼓音  如來色。所以垂普門之迹。皆為顯本。本者即  是如來自證之地。住大涅槃。若捨加持神力。
則一切心量眾生非其境界。是故其色幽玄。  而最居後也。復次如世間淨帛。先受染色故。  最後黑是染色之極。以最深故不可復加。是
以居後。漫荼羅色義亦然。白是越百六十  心垢義。此名信色故最初。赤者大勤勇義。  是精進色故第二。黃謂一念相應時。定慧均
等七覺開敷。是名念色故第三。青者大空三  昧義。是名定色故第四。黑者謂大涅槃義。即  是如來究竟之慧。是名慧色故名第五。或有
說言白色最初。黃為第二。赤為第三。青為第  四。黑為第五者。此約受染淺深有容有上之  義。又白是信義最初。黃者猶如金剛不可爼
壞。即是進義故第二。赤謂心障淨除光明顯  照。即是念義故第三。餘如上釋。法門所表各  殊也。復次白是寂災色如來部義。故最初。黃
是增益色蓮花部義。故第二。赤是降伏色金  剛部義。故第三。青是成辦諸事亦出生隨類  之形。故第四。黑是攝召義。即諸奉教忿怒等
所為眾務。故第五也。復次如世間綵畫不過  五色。然更相涉有種種深淺不同。巧慧者善  分布之。出生萬像無有窮盡。法界不思議色
亦復如是。統而言之不過五字門。然亦更相  發揮。成種種差別智印。如來以普門善巧。圖  作悲生漫荼羅。乃至出生世界微塵數隨類
之形猶不窮盡。若瑜伽行人若得此中意者。  當觸類而長自在施為。寂滅真如中當在何  次。如偈中所說。且舉一途法門提其綱領耳。

[0644a23]  經云。先安布內色。非安布外色者。凡圖畫法。  當先建立內心祕密蓮花藏竟。次造第一重  伊字三點諸內眷屬。次造第二重四菩薩等
諸大眷屬。以及第三重一切世天眷屬。又諸  界道。中央及第一重當具五色。先以白色為  周界竟。次於其外布赤色界。次外又布黃色。
次外又布青色。最外次布黑色。其第二重。亦  依如上次第布白赤黃三色。第三重周界。但  布純白一色。皆極令均調正直。漸次右旋布
之。其行道及供養處外緣等。隨作一純色界。  瞿醯云。但用白色也。所以先白色從中向外  者。明此菩提心五種根力漸次增廣。乃至住
於大般涅槃。則遍一切處無所不在故。黑色  最居外也。若從淺至深自迹歸本。則世尊府  同六趣為初門眷屬開發淨菩提心。若眾生
入此明門超百六十心時。則已出過世間上  菩薩位。故第三漫荼羅。唯以白色為界也。第  二漫荼羅。於白之上更加赤色黃色者。赤是
勤勇。菩提心中進修萬行。黃是如來念處萬  德開敷。爾時即入重玄門居寂光土。乃至近  居補處猶故不識一人。故於第二重。但以三
色為界也。第一重漫荼羅。於三色之上更加  青色黑色者。青是大空三昧。所謂如來身口  意密無盡加持故。作大虛空色。黑謂如來壽
量常住之身。如是妙身畢竟無像。故作深玄  色。此二句是如來祕藏。非普為一切眾生。故  名眷屬也又入此深玄色者。即是如來自
證中胎花藏。爾時見五智色。皆同一法界色。  何有淺深之殊。而諸眾生。有漸入者有超昇  者有頓入者。然其所趣畢竟同歸。故云一切  內深玄也。

[0644b24]  經云。建立門幖幟。量同中胎藏。  廂衛亦如是。花臺十六節者。漫荼羅夾門。皆  竪幢旗以為幖幟。謂之門幖幟。二摽相距
尺量。令與中胎正等。上置橫括。其廣亦然。幢  竿上皆置偃月。月下置旗幟像。取繒帛裁令  正方。可隅角破之以為兩幟。各附幢竿之外。
上銳下垂也。四維際亦置幢竿并偃月。其摽  幟兩向置之。於大勤勇門偃月上。各置如意  寶。金剛手門偃月上。各置拔折羅。蓮華手門
偃月上。各置商佉。其四維上亦皆置寶也。夾  門廂衛處如亞字形。而於中間通道。每於曲  際皆置金剛撅。撅首如一股拔折羅形。其下
銛銳。一箱六撅兩邊總十二撅。四門并四角  總二十八枚。三重例爾。并備五色線。皆以不  動真言或降三世真言。加持一百八遍或一
千八十遍。阿闍梨正作法夜。既畫曼荼羅  竟。先觀中胎及第一院知無  闕  少。即下金剛  撅。其金剛撅。以金剛線周匝圍之。至通門
處。則止不須橫斷。三重皆如是置之。若不能  爾者。其第三院。必應具依此法勿得  闕  少。至  通門處。當舉線隨門摽。屈曲而上使不閡頭。
既結界竟。當依門出入不得輒越餘處。每出  入時。仍須誦不動真言。若是瑜伽阿闍梨。  亦可周匝以線圍斷。若須出入時。想舉此線
而於下過。過已即還如故。或去門遠急須出  入者。當觀自身作毘盧遮那以無罣礙身。勿  生越線之想。隨意出入無咎也。六撅間迴屈
處。皆令尺量均停。仍須通行道往來界院。最  外門廂衛兩邊。亦與中胎正等。故云廂衛亦  如是也。花臺是灌頂處。蓮花壇規製。大同中
胎八葉之藏。極小者劑十六指。餘義下當更  說之。但開一門。其門令向大壇也。偈云。應知  彼初門。與內壇齊等。謂第一重門相。當准約
九分令廣狹正齊。使門之中道正當花藏之  心。所餘第二第三。亦以此為率分之。自然漸  次增廣各得其所。於第二重門廂曲中。置二
龍王兄弟。難陀在南拔難陀在北。其餘眾寶  莊嚴。大同祕密漫荼羅位品。阿闍梨言。若作  深密釋者。四面方相正直均平等。是四念處
義。四門是四靜慮。亦是四攝法。門摽是四梵  住。廂曲是四正勤。四維是四真諦。金剛線即  是修多羅。以此連持三十七品作法門分劑
也。所以外門摽相長短廣狹之量。皆與中胎  正等者。明如來一一法門。皆與法界相稱。乃  至無有毫氂增減。又合所行中道。正當蓮花
臺實相之心。其普門之迹遠而逾廣。故云智  者於外院。漸次而增加也。偈云。略說三摩地。  一心住於緣。從此以下。答漫荼羅中三昧支
分。若未修瑜伽者。不得作阿闍梨。以  闕  支分  故法事不成也。經中。初略釋三昧名義。次深  廣說之。初略釋者。謂心係緣一境而不馳散。
是等持義。故偈云略說三摩地一心住於緣  也。且就有相瑜伽。自有上中下三種。上謂觀  毘盧遮那等諸如來身。中謂觀文殊師利等
諸菩薩身。下謂觀因陀羅等隨類之身。一一  如漫荼羅所示。色像威儀祕密摽式或印或  字。但一心住緣不復馳散。即是彼尊三昧門。
以要言之。如漫荼羅海會佛剎微塵數一一  善知識。皆一種入法界三昧門。若總觀如是  普門大眾。一心住緣而不馳散。即是普眼三
昧門。亦名普門世界三昧門。如一門及一切  門者。或但入正遍知部三昧門。或但入蓮花  部三昧門。或但入金剛部三昧門。或以文殊
眷屬普皆集會為一三昧門。餘三菩薩亦爾。  隨行人心量大小。種種不同也。行者修習瑜  伽。或觀本尊或觀祕密印或觀真言時。有種
種境界現前。不與本觀相同。皆是邪觀也。如  於定中。或見日月眾星光明粲麗。或見大蓮  花王遍滿空中。或見寶樹樓閣殊勝莊嚴。猶
如天宮及諸淨剎。或復豁然不復有身心。相  或見諸佛菩薩無量大眾。或聞種種異聲。或  見懸崖巉絕至無間獄。以不依本所緣故。皆
不應取。但如常一心意。雖得與定境相應。  應須深修觀察十緣生句。不應味著也。若見  異境界以為殊妙而取著之。名為我慢定。亦
名慳執定。但與正觀相應時。自然得見俱胝  佛剎。此中佛。謂百千眾事剎為淨處也。如是  相應時。即知承前已來種種事相非無因緣。
以如是如是因緣故。有如是如是事相。不由  他悟而無所罣礙也。復次深祕釋者。諸於一  一善知識法門身真實相中。心住於緣。不生
妄想戲論。是等持義。如入阿字門一念法界。  是毘盧遮那三昧。於法蓮花印一心不亂。是  觀自在三昧。於金剛慧印一心不亂。是祕密
主三昧。乃至梵釋諸尊。各於一法界門而得  自在。若於彼解脫身一緣不亂。各彼淨天眼  三昧。若於大悲藏雲海中一心不亂。名普眼
三昧。亦名普現色身三昧。若使如來於無量  阿僧祇劫。演說是中廣義。猶不窮盡。今欲以  兩偈攝之。使究盡無餘。故云廣義復殊異。大
眾生諦聽也。此中復二。初明如來三昧印。次  明三昧道中差別印。偈云佛說一切空者。即  是入阿字門。乃至無有少法而可得者。亦無
定相可名三昧。住如是一心法界。名為正覺  之等持也。所以然者。若出此心性。外有境界  可緣。即非常住之境。為四相所遷時。住緣
之心亦復隨境界流。云何名為定耶。是故正  覺三昧。覺諸法本不生故。唯是心自證心心  自知心。從久遠以來。常如實際無有變易。即
以如是心自住如是緣故。得名為等持也。此  正是毘盧遮那本尊。所現無盡莊嚴藏。亦不  離如是本尊。若他觀者。皆名邪觀。故次說必
定印言。三昧唯證心。非從異緣得。若據梵本  質言之。當言彼更無異得。意言。更不從餘處  得之也。次云。彼如是境界。一切如來定者。如
大般涅槃經明。一切有心者悉有佛性。此  佛性即名首楞嚴定。亦名金剛三昧。亦名  般若波羅蜜。佛佛道同更無異路。若行人初
發心時。能如言正觀心性者。亦即名為入如  來定。豈煩漸超四處。方至究竟乎。復次瑜伽  行人。若蒙諸佛威神加被故。乃至於三昧中。
具見十佛剎土微塵眾等。無量聖尊三種密  印。互不相雜。或復一心不亂轉成自身。雖  則奇特難思。尚以有相有緣故。名為世間三
昧。若此三昧現前時。行者觀察十緣生句。淨  除一切妄相戲論。與空寂相應。即悟如是漫  荼羅海會。皆悉從眾緣生。如鏡像水月乾城
等觀無性相。是名出世間三昧。然尚以空病  未空故。未得名為大空。及坐道場自證心性  時。即知如是等加持境界。皆是心之實際。
爾時心不住相亦不依空。而照見空與不空。  畢竟無相而具一切相。故名大空三昧。住此  三昧者。即是住於佛無礙慧。佛說是人一切
智智究竟圓滿。所以經云。故說為大空。圓滿  薩婆若也。

[0646a04]  經本第二卷初云。爾時毘盧遮那世尊。與一  切諸佛同共集會。各各宣說一切聲聞緣覺菩  薩三昧道者。如來已說究竟三空三昧印。為
令普門進趣者無留難故。復說三昧道中差  別印。三重漫荼羅所示種種類形。皆是如來  一種法門身。是故悉名為佛。此等一切諸佛。
各於本所流通法門。自說彼三昧道。若現世  天身者。則說彼天三昧道。若現聲聞身者。則  說聲聞三昧道。若現辟支佛身者。則說辟支
佛三昧道。若現菩薩身者。則說菩薩三昧道。  若現持金剛身者。則說金剛三昧道。當知此  中偈頌。如是無量剎塵。非世間結集經卷所
能具載。然諸行人。若深入瑜伽境界三昧時。  自當了了聽聞。如正說時無異。是以故名為  佛加持日也。

[0646a18]  經云。時佛入於一切如來一體  速疾力三昧者。謂入此三昧時。則證知一切  如來皆同一法界智體。於一念中。能次第觀
察無量世界海微塵等諸三昧門。知如是如  是若干眾生。於彼彼三昧門中。應得入道。知  彼善知識。已為若干眾生作種子因緣。未為
若干眾生作種子因緣。或有眾生入如是法  門。可得超昇成佛。入餘法門。久遠稽留不得  成佛。如是等種種根性不同。進趣方便皆亦
隨異。乃至遊戲其中。次第修習出入超世間。  於一一門。各得能成就無量眾生。故名一體  速疾力三昧也。爾時世尊遍觀察已。了知種
種三昧道。同歸一體皆是佛乘。復為執金剛。  說一切三昧道中成菩提印。初有二偈。明成  佛之外迹謂我初坐道場。以此一體速疾力
三昧。降伏天魔軍眾。然是中更有難降伏處。  所謂煩惱等魔。無有形相方所亦無足迹。難  可覺知。於一念中亦皆殄滅。故云降伏四魔
也。以大勤勇聲者。謂佛以誠實言告魔波  旬。我於無量無數劫。為調伏眾生故。棄捨身  命不可稱數。而今悉已成就。有入道之機
故。我將證菩提。為彼等眾生開發淨眼。汝之  勢力何能留礙耶。適發此聲時。一切眾生怖  畏悉除。天魔迷悶擗地尋皆退散。若有眾生
受持如是三角印者。乃至除無間獄中無量  怖畏。何況天魔鬼神等怖耶。故言以大勤勇  聲。除眾生怖畏。爾時地神歡喜展轉稱說。乃
至聲及淨居。爾時大梵天等八部眾生。徒見  此伏魔之外迹。是故有名稱生號為大勤勇  者。然我實成佛處。則非彼等所能測量也。故
次有二偈明菩提實義。我覺本不生者。謂覺  自心從本以來不生。即是成佛。而實無覺無  成也。一切眾生不解如是常寂滅。想分別妄
云有生。淪迴六趣不能自出。今雖聞正法  音。還於種種有為事迹中。推求挍計冀望成  佛。何有得理耶。出過語言道者。從此已下皆
是轉釋阿字門。覺本不生即是佛。佛自證之  法。非思量分別之所能及。亦不可傳授與人。  智度謂之言語盡意不行處也。諸過得解脫
者。一切妄想分別。名之為過。即是生滅斷常  去來一異等種種戲論。以不知諸法實相故。  悉皆可破可轉。若了諸法本無生際。即於如
是一切過失。皆得解脫。是故金剛之身。遠離  百非也。遠離諸因緣者。若法界體有生滅之  相。則有因有緣可得宣說。而今法從緣生。則
無自性。若無自性。則是本來不生。因緣和合  時亦無所起。因緣離散時亦無有盡。是故如  淨虛空常不變易。大經亦云。唯有如來離諸
因緣也。知空等虛空者。本來不生即是畢竟  空義。以自性淨無際無分別故。同於大虛。是  故以世間易解空。譬不思議空也。如實相智
生者。心之實相。即是毘盧遮那遍一切處。佛  坐道場如法相解時。種種不如實見悉滅無  餘。是故薩婆若慧與虛空等也。已離一切暗
者。於一切法相不如實知。即是無明。是故覺  本不生時。即生遍法界明。以一切種觀一切  法。無不見聞觸知也。第一實無垢者。此最實
事更無過上。名為第一實際。所謂自性清淨  心。以離一切暗故。佛之知見無復垢污。皆  是轉釋本不生義也。次有二句結云。諸趣唯
想名佛相亦復然者。言六趣眾生與毘盧遮  那。本無二體。但隨眾生種種妄想。立種種名  耳。佛亦如是。一切世間徒。見我降魔成道方
便度人之迹。隨彼心相而稱說之。或云大沙  門。或云大勤勇。乃至花嚴所說。於一世界中  有無量異名。非謂自證法中。如其所說而可
表示也。次一偈復釋通世諦。明起教所由。故  云。此第一實際。以加持力故。為度諸世間。而  以文字說。謂以佛眼觀之。如是種種名言。
復不出第一實際。而諸眾生入道因緣。種種  不同。若應以文字語言得度者。則如來不動  實際。以自在神力。加持彼彼聲字而演說之。
若眾生如法修行。得與三密相應時。則知世  諦不異第一義諦也。

[0647a04]  經云。爾時執金剛具德  者。得未曾有開敷眼。頂禮一切智。而說偈言  者。具德。謂具足一切如來祕密莊嚴之德。如
連花增長具足時。蒙日光所照。自然開敷端  嚴可愛。執金剛亦爾。心蓮花眼遇菩提印光。  朗然開敷萬德皆備。美暢於內彰於外容。亦
有青蓮花目開敷之相。而說伽他領解前旨  也。初云。諸佛甚希有。權智不思議者。具存梵  本。應云一切諸佛希有智方便不思議。智謂
領解前偈中覺本不生。方便謂領解前偈中  加持神力。復次智謂心蓮花臺具足。方便謂  葉蘂開敷。二種具不可思議。故云希有也。次
云離一切戲論。法佛自然智。是廣歎不思議  智。而為世間說。滿足眾希願。是廣歎不思議  方便。若法依師而得。從於眾因緣生。即是戲
論生滅相。非法性佛自然之慧。若是自然之  慧。則非修學可得。亦不可授人。如內證天甘  露味。假令種種方便為未嘗者說之。終不能
解。然佛大方便力。以無相法身。作種種名相  加持。令諸眾生以因果法。證得非因非果法。  是故權實二慧具不可思議也。次云。真言相
如是。常依於二諦者。是結成不思議二智。領  解。上文施設二諦之意。以知名相即實際故。  能以實際加持而作名相。以知淺略即是深
祕故。能以深祕為淺略。隨眾生所成義利。皆  實不虛。若能解此世諦時。自當通達第一義  諦。故云諸佛說法常依二諦也。次有一偈。明
信解佛菩提印得無量福聚。故云。若有諸眾  生。知此法教者。世人應供養。猶如敬制底。  制底是生身舍利所依。是故諸天世人福祐
者。皆悉供養。若行人信受如是義者。即法身  舍利所依。堪受一切世間供養恭敬也。復次  梵音制底。與質多體同。此中祕密。謂心為佛
塔也。如第三漫荼羅。以自心為基。次第增加。  乃至中胎涅槃色。最居其上。故此制底甚  高。又從中胎八葉。次第增加。乃至第三隨類
普門身。無處不遍。故此制底極廣。蓮華臺達  磨馱都。所謂法身舍利也。若眾生解此心菩  提印者。即同毘盧遮那。故云世間應供養如  敬制底也。

[0647b14]  經云。時執金剛說此偈已。諦觀  毘盧遮那。目不暫瞬。默然而住者。時執金剛。  已聞畢竟三昧印。欲問三昧道中差別印。若
以語言白佛恐乖至理。是以默然觀佛一心  而住。即是甚深發問也。復次執金剛默然住  者。欲表如來照機義故。如常教所傳。云佛於
晝夜三時。觀可化眾生而度脫之。此隨聲聞  心量。自作如是說耳。若佛眼觀而後見。不觀  則無所見。觀時則智慧生。不觀則智慧不生。
是則生滅明暗之境。不得名為平等大慧也。  以如來無相無分別慧法爾無礙。常照法界  根緣。如大海潮終不過限。是故金剛手適有
可傳之機。如來即為演說。不待問而後答也。  復次金剛手。了知世諦即是第一義諦。所行  處不異畢竟處。是故默然無言。如來了知第
一義諦即世諦。畢竟處不異所行處。是故廣  分別說。為令眾生通達二諦相故。更相發明。  而實同歸一致也。就如來答中。略有四句。
第一句云。復次祕密主。一生補處菩薩。住佛  地三昧道。離於造作知世間相。住於業地堅  住佛地者。此是最上灌頂位。故先明之。如餘
經所明。此是一生所繫菩薩。從此上生兜率  天宮。次繼佛位。故名一生補處也。今此經  宗。言一生者。謂從一而生也。初得淨菩提心
時。從一實之地。發生無量無邊三昧總持門。  如是一一地中次第增長。當知亦爾。迄至第  十地滿足。未至第十一地。爾時從一實境界
具足。發生一切莊嚴。唯少如來一位未得證  知。更有一轉法性生即補佛處。故名一生補  處。此是究竟發菩提心。於一切三昧道中。最
為牢強精進。進入佛道。故云住佛地三昧道  也。離諸造作者。作謂修治地業。乃至莊嚴佛  土成就眾生。以有智分別心。猶是世間之
相。今此菩薩。正行大空三昧。遠離從緣生法  微細戲論。故云離造作也。如世間相。謂實知  世間實際。畢竟不異涅槃際。而能不動實際。
悉見世間本起因緣。是故住此三昧道中。念  念進趣如來地。住於業地。梵音質言之。當云  作地。即是學如來金剛事業。皆得善巧。瓔珞
亦云入重玄門學佛威儀也。堅住佛地。即是  於如來堅固不動。名之為住。與前住字義  殊。如人渴乏求水。已經歷多時。忽得覩見清
涼池。中間更無障礙。但一心進趣無復異緣。  是名補處三昧道。已到清涼池中希願盡息。  亦為佛地。故雖同名大空定。而義有差別也。

[0648a01]  經云。祕密主八地菩薩三昧道。不得一切諸  法。離於有生知一切如幻。是故世稱觀自在  者。如上已說十地道。若次第而進當說佛地。
若漸下者當說第九地。何故說八地耶。以一  切菩薩初度第七地時。上不見諸佛可求。下  不見眾生可度。謂是住大涅槃。於萬行休息。
爾時十方佛。以此三昧道發起其心。得度菩  提心難地。是故別說。從此進入九地中無別  說。從此過患難故。不須別說行處印也。從初
發意以來。深觀十緣生句。入此地時得度性  空彼岸。故云不得一切諸法離於有生。復以  善巧方便。於如如不動中。起十緣生無邊大
用。以如幻三昧。遍至十方佛剎。親近種種善  知識。普學無量度人門。隨諸眾生應以何等  像類言音而得度者。即皆現之而為說法。是
故世間見如是事迹故。號為觀世自在者。是  初入蓮花三昧之異名也。此中自在。梵本正  翻是富貴義。如人得大勢位具足財寶。隨心
所欲自然成就。此菩薩亦爾。假令十方世界  一切有情。希求世出世間種種資具。隨其性  欲種種不同。能以如幻三昧一時給與。各得
滿其所願。然未能絕起用之迹。使諸有所作  皆如金剛。故分為二印耳。復次此中。應說  初法明門三昧道。於上品中已說。故不重言。
又如上所說一生補處及八地三昧。是約教  道法門。作如此說耳。然祕密乘人於世諦中。  即能通達第一義諦者。從初發心時。即具行
大空三昧。其謂不然。則於一生之中。不能頓  滿諸地也。

大毘盧遮那成佛經疏卷第六

* * *

【經文資訊】大正藏第 39 冊 No. 1796 大毘盧遮那成佛經疏  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
