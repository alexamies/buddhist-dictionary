觀自在菩薩如意輪念誦儀軌一  卷
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0203c14]  依灌頂道場經。說脩陀羅尼法門。求速出離  生死大海。應須先入諸佛如來海會灌頂道  場。受灌頂已。發歡喜心。從師親受念誦法則。
後於淨室。山林流水最為上勝。建立道場安  置本尊。修真言者面向東方。應以瞿摩夷塗  拭其地。以白檀香磨為香泥。以用塗壇。或方
或圓隨意大小。而於壇上散諸名花。燒香燈  明供養。取二淨器盛滿香水。安置壇中以用  供養。行者澡浴或不澡浴悉無障礙。但當運
心思惟觀察。一切眾生本性清淨。為諸客塵  之所覆蔽。不見清淨真如法性。為令清淨。應  當至心蓮華合掌誦此密語真言曰。

[0203c26]  唵娑嚩  (二合)  婆  (引)  嚩戍度憾

[0203c27]  由此真言加持力故。身口意業悉得清淨。然  後五輪著地。歸命禮十方一切諸佛諸大菩  薩方廣大乘。右膝著地懺悔隨喜勸請發願
以至心每誦此偈。

歸命十方正等覺　　最勝妙法菩薩眾  
以身口意清淨業　　慇懃合掌恭敬禮  
無始輪迴諸有中　　身口意業所生罪  
如佛菩薩所懺悔　　我今陳懺亦如是  
諸佛菩薩行願中　　金剛三業所生福  
緣覺聲聞及有情　　所集善根盡隨喜  
一切世燈坐道場　　覺眼開敷照三有  
我今  [跍*月]  跪先勸請　　轉於無上妙法輪  
所有如來三界主　　臨般無餘涅槃者  
我皆勸請令久住　　不捨悲願救世間  
懺悔隨喜勸請福　　願我不失菩提心  
諸佛菩薩妙眾中　　常為善友不厭捨  
離於八難生無難　　宿命住智相嚴身  
遠離愚迷具悲智　　悉能滿足波羅蜜  
富樂豐饒生勝族　　眷屬廣多恒熾盛  
四無礙辯十自在　　六通諸禪悉圓滿  
如金剛幢及普賢　　願讚迴向亦如是

[0204a19]  次對本尊前。結跏趺坐或半跏坐。起大慈  心。我修此法。為一切眾生願速證無上正  等菩提。先磨諸香以用塗手。然後結於佛部
三昧耶陀羅尼印。以二手虛心合掌。開二頭  指屈。輔二中指上節。二大指屈。輔二頭指  下節。其印即成。置印當心。想於如來三十二
相八十種好。了了分明如對目前。至心誦  此真言七遍真言曰。

[0204a27]  唵怛他  (引)  蘖覩  (引)  納婆  (二合)  嚩  (引)  也娑嚩  (二合)  訶  (引)

[0204a29]  由結此印及誦真言故。即警覺一切如來。悉  當護念加持行者。以光明照觸。所有罪障皆  得消滅。壽命長遠福慧增長。佛部聖眾擁護
歡喜。生生世世離諸惡趣。蓮花化生速證無  上正等菩提。次結蓮花部三昧耶印。以二手  虛心合掌。散開二頭指二中指二無名指。微
屈如開敷蓮花形安於當心。想觀自在菩  薩相好持妙蓮花。即誦此真言七遍於頂  右散真言曰。

[0204b09]  唵跛娜謨  (二合引)  納婆  (二合)  嚩  (引)  也娑嚩  (二合引)  訶

[0204b10]  由結此印及誦真言故。即警覺觀自在菩薩  等持蓮花者。一切菩薩蓮花部聖眾悉皆歡  喜。加持護念。一切菩薩光明照觸。所有罪
障皆得消滅。一切菩薩常為善友。

[0204b14]  次結金剛部三昧耶印。

[0204b15]  以左手翻掌向外。以右手掌背。安左手背。用  左右大指小指互相鉤。如金剛杵形。安置於  當心。想金剛藏菩薩持妙金剛杵威光相好。
即誦真言七遍於頂上左散之真言曰。

[0204b19]  唵嚩日嚧  (二合)  納婆  (二合)  嚩  (引)  也娑嚩  (二合引)  訶  (引)

[0204b21]  由結此印及誦真言故。即警覺一切金剛聖  眾。加持擁護。所有罪障悉皆除滅。一切痛  苦終不著身。當得金剛堅固之體。一切諸魔  不能侵嬈。

[0204b25]  次結護身被金剛甲冑印。

[0204b26]  以二手內相叉。右押左。竪二中指頭相中屈  二頭指如鉤形。於中指背勿令相著。並二大  指押無名指即成。以印加持自身五處。所謂
額次右肩次左肩次心次喉。於頂上散印。各  誦真言一遍真言曰。

[0204c02]  唵嚩日囉  (二合引)  [日*銀]  儞  (二合引)  鉢囉  (二合)  捻  (奴揖反引)  跛  跢  (二合)  也娑嚩
(二合引)  訶

[0204c04]  由結此印及誦真言。加持故。即成被金剛甲  冑。所有毘那夜迦及諸天魔作障礙者。退散  馳走。悉見行者光明被身威德自在。若居山
林及在嶮難。皆悉無畏。所有水火等災一切  厄難虎狼師子刀杖枷鎖。如是等事皆悉消  滅。見者歡喜。命終已後不墮惡趣。當生諸佛  淨妙國土。

[0204c11]  次結地界金剛橛印。

[0204c12]  右無名指入左無名指小指內。中指入左中  指頭指內左亦如之。皆頭外出。餘指並頭  相拄。即想印成火焰金剛杵形。大指著地掣
之。一掣一誦至三便止。隨意大小標心即成  堅固地界真言曰。

[0204c17]  唵枳里枳里  (一)  嚩日囉  (二合引)  嚩日哩  (二合二)  部  [口*律]  (二合半音)  滿馱滿馱吽  (引)
癹吒  (半音)

[0204c19]  由結此印及誦真言加持地界故。下至水際  如金剛座。天魔及諸障者不為惱害。少加功  力速得成就。

[0204c22]  次結方隅金剛牆印。

[0204c23]  准前地界印。開二大指直竪。側如牆形。想  印如金剛杵形。右遶身三轉。標心大小。即  成金剛堅固之城。諸佛菩薩尚不違越。何況
諸餘難調伏者。毘那夜迦及毒蟲利牙爪者。  不輔近真言曰。

[0205a05]  唵薩囉薩囉嚩日囉  (二合引)  鉢囉  (二合)  迦  (引)  囉吽  (引)  癹吒  (半音)

[0205a07]  行者次應想於壇中八葉大蓮花花。上有  妙師子座。座上有七寶樓閣。垂諸瓔珞繒綵  幡蓋。寶柱行列垂妙天衣。周布香雲普雨雜
花奏諸音樂。寶瓶閼伽天妙飲食。摩尼為燈。  作此觀已而誦此偈。

以我功德力　　如來加持力  
及以法界力　　普供養而住

[0205a14]  說此偈已。次結大虛空藏普通供養印。以二  手合掌。以二中指右壓左外相叉。博著手  背。以二頭指相拄。反蹙如寶形。結印成已。
誦真言四遍。普通供養真言曰。

[0205a18]  唵誐誐曩三  (去)  婆  (去)  嚩嚩日囉  (二合引)  斛  (引)

[0205a19]  由結此印及誦真言加持力故。所想供養  真實無異。一切聖眾皆得受用。

[0205a21]  次應結寶車輅印。

[0205a22]  二手內相叉仰掌。二頭指橫相拄。以二大  指各捻頭指根下。想印成七寶車輅。金剛駕  御寶車。乘空而去至於極樂世界。請諸聖眾
即誦真言三遍真言曰。

[0205a26]  唵都嚕都嚕吽

[0205a27]  由結此印真言加持故。七寶車輅至彼  極樂國土。又想如意輪觀自在菩薩及諸  聖眾眷屬圍遶。乘寶車輅至道場中。虛空而  住。

[0205b02]  次結請車輅印。

[0205b03]  便誦請事輅真言。以二大指向身。撥二中  指。頭誦三遍真言曰。

[0205b05]  娜麼悉底囉  (三合)  野地尾  (二合)  迦  (引)  南  (引二合)  怛  他  (引)  孽多  (引)  喃
(引)  唵嚩日  [口*朗]  (二合)  [日*銀]  儞  (二合引)  羯  唎沙  (二合)  也娑嚩  (二合引)  訶  (引)

[0205b08]  由此真言印加持故。聖眾從本土來。至此道  場空虛而住。

[0205b10]  次結請本尊三昧耶降至於道場印。二手內  相叉作拳。左大指屈入掌中以右大母  指向身招之。誦真言七遍真言曰。

[0205b13]  唵阿嚧  (引)  力迦  (半音)  阿孽車阿孽車娑嚩  (二合  引)  訶

[0205b15]  由此真言印加持。觀自在菩薩不越本誓  故。即赴集於道場受此供養。

[0205b17]  次應辟除諸作障者。結蓮花部明王馬頭觀  自在菩薩真言印。

[0205b19]  二手合掌屈二頭指無名指。於掌內甲相背。  竪開二大指。微屈離頭指。二小指二中指  各各合竪即成。隨誦真言以印頂上左旋三
匝。想辟除諸作難障者。一切諸魔見此印  已。退散馳走便右旋三匝即成。結界明王  真言曰。

[0205b25]  唵阿密哩  (二合)  覩  (引)  納皤  (二合)  嚩吽  (引)  癹吒  (半  音)  娑嚩  (二合引)  訶

[0205b27]  次結上方金剛網印。

[0205b28]  准前牆印。二大指捻二頭指下節。誦真言三  遍。以印頂上右轉三匝。真言曰。

[0205c01]  唵尾娑普  (二合)  囉捺囉  (二合)  乞叉  (二合)  嚩日囉  (二合引)  半惹囉吽癹吒  (半音)

[0205c03]  由結此印真言加持故。即成金剛堅固不  壞之網。

[0205c05]  次結金剛火院密縫印。

[0205c06]  以左手掩右手背。竪二大指誦真言三遍。右  遶身三匝。想金剛牆外有三重火焰圍遶  真言曰。

[0205c09]  唵阿三莽  嚚  儞  (二合)  吽癹吒  (半音)

[0205c10]  次獻閼伽香水真言印。

[0205c11]  二手捧器當額奉獻。想洛聖眾足。誦真言  三遍真言曰。

[0205c13]  曩莫三滿多沒馱  (引)  南誐誐曩娑莽娑忙娑  嚩  (二合引)  訶  (引)

[0205c15]  由獻閼伽香水故。行者獲得三業清淨。洗滌  煩惱垢。

[0206a01]  次當結獻蓮花座印。

[0206a02]  二手虛心合掌。舒開左右無名指中指頭指。  屈如微敷蓮花形。在寶樓閣內諸聖及本尊。  各坐本位眷屬圍遶了了分別。誦真言三遍  真言曰。

[0206a06]  唵迦麼攞娑嚩  (二合引)  訶  (引)

[0206a07]  由結蓮花座印加持奉獻故。行者當得十地  滿足。當得金剛之座。

[0206a09]  次結普供養印。

[0206a10]  二手合掌以十指右押左。互相交上節即  成誦真言三遍。想從印流出無量無邊塗香  雲海花鬘雲海燒香雲海飲食燈明雲海。皆
成清淨廣大供養。即誦普供養真言三遍。  真言曰。

[0206a15]  娜莫薩嚩怛他  (去引)  蘖帝  (引)  毘喻  (二合引一)  尾濕嚩  (二合)  目契  (引)  毘藥  (二合一)
薩嚩他  (引)  欠搵娜  [薜/子]  (二合)  底  娑頗  (三合)  囉呬  (引)  [牟*含]  誐誐曩劍娑嚩  (二合引)  訶

[0206a18]  次應誦讚歎偈。

[0206a19]  迦麼攞目佉  (一)  迦麼攞路  (引)  左娜  (二)  迦麼攞  (引)  娑  那  (三)  迦麼攞賀娑跢  (二合四)
迦麼攞  (引)  娑母儞  (五)  迦麼攞迦麼攞  (六)  三娑嚩  (七)  娑迦攞麼攞  (八)  乞  叉  (二合)  囉娜  (九)
那麼悉帝

[0206a23]  次應思惟。想於自身中正當胸間。如滿月  形光明晃曜。月上有八葉蓮花。於蓮花胎  中有如意寶珠。如紅頗梨色。爀奕光明照
無量世界。於光明中涌出本尊如意輪觀自  在菩薩具足六臂相好圓滿住思惟相作是觀  已。起大悲心。即結如意輪根本印。二手合掌
二頭指屈如寶形。二中指屈相拄如蓮花葉。  合竪二大指即成。相如意輪菩薩如對目前  了了分明即誦根本陀羅尼七遍。頂上散  印真言曰。

[0206b04]  曩謨囉怛曩  (二合)  怛羅夜  (引)  也  (二合)  曩莫阿  (引)  哩夜  (二合引)  嚩  [口*路]  (引)
枳帝濕嚩  (二合)  囉  (引)  也  冐  (引)  地  薩怛嚩  (二合引)  也摩賀  (引)  薩怛嚩  (二合引)  也摩賀  (引)
迦  (引)  嚕抳迦  (引)  也怛儞也  (二合)  他  (去引)  唵斫  訖囉  (二合)  襪  底振多  (引)  麼抳麼賀  (引)
跛納銘  (二  合)  嚕嚕底瑟姹  (二合)  入嚩  (二合)  攞阿迦囉灑  (二合)  也吽泮吒  (半音)  娑嚩  (二合引)  訶

[0206b11]  次結如意輪心印。

[0206b12]  准前根本印。二無名指二小指右壓左外  相叉即成。誦心真言七遍頂上散之真言  曰。

[0206b15]  唵跛娜麼  (二合)  振跢  (引)  麼抳入嚩  (二合)  攞吽

[0206b16]  次結心中心印。

[0206b17]  准前心印中指外相叉。小指橫竪即成。誦  心中心真言七遍頂上散之真言曰。

[0206b19]  唵嚩囉娜跛納銘  (二合)  吽

[0206b20]  即持念珠蟠於掌中。以心中心真言加持七  遍。然後持珠當心。次第記數念誦滿一百八  遍。或一千八十遍心住本尊三摩地。更莫
異緣了了分明。遍數了了。珠安掌中。頂戴  安置本處。然後結根本印心印心中心三印。  即入三摩地觀即觀心圓明漸舒。廓周法
界。不見身心成清淨法界。乃至食頃。從三昧  出。次結普供養印。獻香花等及閼伽水。讚歎  發願。即結火院結界印。頭上左轉一遍即成
解界。次結車輅印向外撥之。次結迎請印向  外撥之。次結護身印印五處已。次結三部三  昧耶印即出道場任意經行。讀誦大乘經典
迴助心中所求上中下悉地。行者若能日日  三時依此念誦。罪障消滅得大智慧。三昧成  就本尊現前能獲功德如經所述。

觀自在菩薩如意輪念誦儀軌一卷

* * *

【經文資訊】大正藏第 20 冊 No. 1085 觀自在菩薩如意輪念誦儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
