北方毘沙門天王隨軍護法儀軌
特進試鴻臚卿大興善寺三藏  沙門大廣智不空奉　詔譯

[0224c12]  爾時那吒太子。手捧戟。以惡眼見四方白佛  言。我是北方天王吠室羅摩那羅闍第三王  子其第二之孫。我祖父天王。及我那吒同共
每日三度。白佛言。我護持佛法。欲攝縛惡人  或起不善之心。我晝夜守護國王大臣及百  官僚。相與殺害打陵。如是之輩者。我等那吒
以金剛杖刺其眼及其心。若為比丘比丘尼  優婆塞優婆夷起不善心及殺害心者。亦以  金剛  棒  打其頭。爾時毘沙門孫那吒。白佛言
世尊。我為未來諸不善眾生。降伏攝縛皆悉  滅散故。亦護持國界故。說自心暴惡真言。唯  願世尊聽許。我說佛言善哉善哉那吒天王。
汝為降伏一切國王大臣百寮殺淩者。亦法  佛相違者。為降伏故恣汝意說真言曰。

[0225a09]  唵地舍那吠室羅  (二合)  摩拏野摩賀羅惹野藥  迦灑  (二合)  地婆哆那謨婆誐縛帝摩多羅跋馱  儞娑嚩  (二合)  賀
(引)

[0225a12]  若行者受持此呪者。先須書像。於彩色中並  不得和膠。於白  [疊*毛]  上畫一毘沙門神其孫那
吒天神七寶莊嚴。左手令執口齒。右手詫腰  上令執三戟矟。其神足下作一藥叉女住趺  坐。並作青黑色少赤加。若誦此呪時。就好地
勿使有穢惡。種種花燒香供養。行者上下衣  服並須一清。一廁行時當護身。黑月十五夜  起首。對像前誦呪滿三十萬遍訖。然後取香
泥供養尊像。若相違叛逆國王大臣百寮。有  不善之心起者。以松葉護摩。七日之內。嚩日  羅底瑟騣  (說云以金剛槌打其頭及心文)  。

[0225a23]  若有人比丘比丘尼犯者。以苦練木護摩。七  日內殄滅。

[0225a25]  又法犯國王人有。以佉陀羅木上設都嚧名  字書。三角火中數數令出入。口誦上呪心想  設都嚧。降伏。

[0225a28]  又法富單那。及一切鬼王來伺其便者。以金  剛木護摩。不過七日殄滅。又不善怨賊來淩  殺時。以心印誦上呪一七遍自殄滅不敢來。

[0225b02]  又法欲降伏怨人暴惡之人。以苦練木護摩。  又苦木之汁煮出。黃土和作設都嚧形。胸上  書姓名七設都嚧。七日之中投火中。數數誦
呪作印無疑滅。

[0225b06]  又法四輩人。於七珍起不善之心。或不撰父  母兄弟姊妹六親眷屬。依法柏木護摩。一切  珍財自來。

[0225b09]  又法妻子奴婢車乘。及六畜生依法柏木護  摩。一切六畜自來。

[0225b11]  又欲勝一切諸人及惡怨人。以松木作三戟  矟。數數打壇底。其壇底設都嚧之形置三。數  數打數數絕。

[0225b14]  又法阿修羅窟門。當以三戟矟打。當自口開。

[0225b15]  又法以胡粉和塭護摩。領天供四萬人。必來  自國兵敵。及他國兵。一時殄滅。

[0225b17]  心印者。二手內縛。二小二空出來去  (善惡一切用)  。

[0225b18]  昔五國大亂。有八箇月經月行多法遂無法  驗。行此法降伏五國五萬軍自平安故。是名  隨軍護法。

毘沙門天隨軍護法儀軌

* * *

【經文資訊】大正藏第 21 冊 No. 1247 北方毘沙門天王隨軍護法儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
