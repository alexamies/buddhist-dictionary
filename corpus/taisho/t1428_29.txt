四分律卷第二十九  (二分之八明尼戒法)
姚秦罽賓三藏佛陀耶舍  共竺佛念等譯

一百七十八單提法之六

[0764c19]  爾時婆伽婆在舍衛國祇樹給孤獨園。時諸  比丘尼，教授日不往受教授。時諸比丘尼  聞，中有少欲知足、行頭陀、樂學戒、知慚愧
者呵責諸比丘尼言：「汝等教授日，云何不  往受教授？」即往白諸比丘，諸比丘往白世  尊。世尊以此因緣集比丘僧，呵責諸比丘
尼言：「汝所為非，非威儀、非沙門法、非淨行、  非隨順行，所不應為。云何汝等，教授日不  來入眾中受教授耶？」以無數方便呵責已，
告諸比丘：「此比丘尼多種有漏處，最初犯戒。  自今已去與比丘尼結戒，集十句義乃至  正法久住，欲說戒者當如是說：若比丘尼
教授日不往受教授者，波逸提。」如是世尊  與比丘尼結戒。

[0765a03]  時諸比丘尼有佛事、法事、僧  事，或瞻病事。佛言：「聽囑授。自今已去當如  是結戒：若比丘尼，不病，不往受教授者，波  逸提。」

[0765a06]  比丘尼義如上。

[0765a06]  彼比丘尼，不往受教  授，除餘事，波逸提。

[0765a07]  比丘，突吉羅。是謂為犯。

[0765a08]  不犯者，教授時往受教授，佛法僧事及瞻視  病人囑授，無犯。

[0765a09]  無犯者，最初未制戒，癡  狂、心亂、痛惱所纏。  (四十)

[0765a11]  爾時婆伽婆在舍衛國祇樹給孤獨園。時諸  比丘尼聞世尊制戒，聽諸比丘尼僧半月從  比丘僧求教授，而彼比丘尼不往求教授。
時諸比丘尼聞，中有少欲知足、行頭陀、樂  學戒、知慚愧者，嫌責諸比丘尼言：「汝等聞  世尊制戒，聽比丘尼僧半月從比丘僧求教
授，而汝等云何不往求教授耶？」即白諸比  丘，諸比丘往白世尊。世尊以此因緣集比  丘僧，呵責諸比丘尼言：「汝等所為非，非威
儀、非沙門法、非淨行、非隨順行，所不應  為。云何汝等不往比丘僧中求教授耶？」  以無數方便呵責已，告諸比丘：「此比丘尼多
種有漏處，最初犯戒。自今已去與比丘尼結  戒，集十句義乃至正法久住，欲說戒者  當如是說：若比丘尼，半月應往比丘僧中  求教授，若不求者，波逸提。」

[0765a26]  比丘尼義如上。

[0765a27]  世尊有如是教，比丘尼半月應往比丘僧  中求教授，而彼一切盡往求，以是故眾便  鬧亂。佛言：「不應一切往，聽差一比丘尼，為
比丘尼僧故，半月往比丘僧中求教授，白  二羯磨。應如是差。眾中當差堪能羯磨者  如上，作如是白：『大姊僧聽！若僧時到僧忍
聽，差某甲比丘尼，為比丘尼僧故，半月往  比丘僧中求教授。白如是。』『大姊僧聽！今僧  差某甲比丘尼為比丘尼僧故，半月往比
丘僧中求教授。誰諸大姊忍僧差某甲比  丘尼，為比丘尼僧故，半月往比丘僧中求  教授者默然，誰不忍者說。』『僧已忍差某甲
比丘尼，為比丘尼僧故，半月往比丘僧中  求教授竟，僧忍，默然故，是事如是持。』彼獨  行無護，聽為護故應差二、三比丘尼共行。
彼當往大僧中禮僧足已，曲身低頭合掌  作如是說：『比丘尼僧和合，禮比丘僧足求  教授。』如是第二、第三說。」時彼比丘尼，待僧
說戒竟，經久住立疲極。佛言：「不應爾，聽囑  一大比丘便去。」世尊既聽囑授，彼便囑授  客比丘。佛言：「不應爾。」彼便囑授遠行者。佛
言：「不應爾。」彼囑授病者。佛言：「不應爾。」彼  囑授無智慧者。佛言：「不應爾。」彼既囑授已，  明日不往問。佛言：「應往問可不？比丘應
期往，比丘尼應期來迎。比丘期往而不往  者，突吉羅。比丘尼期迎而不迎者，突吉羅。」

[0765b24]  若比丘尼聞教授人來，當半由旬迎，在寺  內供給所須洗浴具、若羹粥、飯食、果蓏以此  供養，若不者突吉羅。若比丘僧盡病，應遣信
往禮拜問訊，若別眾、若眾不和合、若眾不  滿，當遣信往禮拜問訊。若比丘尼僧盡病，  亦當遣信往禮拜問訊。若別眾、若尼眾不和
合、若眾不滿，亦當遣信往禮拜問訖，若不  往者突吉羅。

[0765c02]  比丘，突吉羅。是謂為犯。

[0765c02]  不犯  者，半月往大僧中求教授；今日囑、明日問；  比丘期而往，比丘尼期而來迎；彼聞教授  人來半由旬迎，在寺內供給洗浴具、飯食、
羹粥、果蓏，以此供養；若大僧有病，應遣信  往禮拜問訊，若別眾、眾不和合、若眾不滿，  遣信往禮拜問訊；若比丘尼僧病，若別眾、若
眾不和合、若眾不滿，亦應遣信禮拜問訊；  若水陸道斷、賊寇惡獸難、若河水瀑漲、若  為強力所執、若被繫閉、命難、梵行難，如是  眾難不遣信問訊者，無犯。

[0765c12]  無犯者，最初未  制戒，癡狂、心亂、痛惱所纏。  (四十一)

[0765c14]  爾時婆伽婆在舍衛國祇樹給孤獨園。時諸  比丘尼聞世尊制戒，聽比丘尼夏安居竟，應  往比丘僧中說三事自恣見聞疑。然此諸
比丘尼，不往至大僧中說三事自恣見聞  疑。時諸比丘尼聞，中有少欲知足、行頭陀、  樂學戒、知慚愧者，呵責諸比丘尼言：「云何
世尊制戒，聽比丘尼夏安居竟，往大僧中說  三事自恣見聞疑，而汝等不往說自恣耶？」  即白諸比丘，諸比丘往白世尊。世尊以此
因緣集比丘僧，呵責諸比丘尼言：「汝所為  非，非威儀、非沙門法、非淨行、非隨順行，  所不應為。比丘尼夏安居竟，應往大僧中
說三事自恣見聞疑。云何不往耶？」以無數  方便呵責已，告諸比丘：「此比丘尼多種有漏  處，最初犯戒。自今已去與比丘尼結戒，集
十句義乃至正法久住，欲說戒者當如是  說：若比丘尼僧夏安居竟，應往比丘僧中  說三事自恣見聞疑，若不者波逸提。」

[0766a02]  比丘尼  義如上。

[0766a03]  時世尊既聽比丘尼夏安居竟，應  往比丘僧中說三事自恣見聞疑。時諸比丘  尼，盡往大僧中說自恣鬧亂。佛言：「不應
盡往，自今已去聽差一比丘尼，為比丘尼  僧故，往比丘僧中說三事自恣見聞疑。作  白二羯磨，眾中當差堪能羯磨者如上，當
作如是白：『大姊僧聽！若僧時到僧忍聽，僧  今差某甲比丘尼，為比丘尼僧故，往大僧  中說三事自恣見聞疑。白如是。』『大姊僧聽！
今僧差某甲比丘尼，為比丘尼僧故，往大  僧中說三事自恣見聞疑。誰諸大姊忍僧  差某甲比丘尼，為比丘尼僧故，往大僧中  說三事自恣見聞疑者默然，誰不忍者說。』
『眾僧已忍差某甲比丘尼，為比丘尼僧故，  往大僧中說三事自恣竟。僧忍，默然故，是  事如是持。』彼獨行無護，為護故，應差二三
比丘尼為伴，往至大僧中禮僧足已，曲身  低頭合掌作如是說：『比丘尼僧夏安居竟，  比丘僧夏安居竟，比丘尼僧說三事自恣見
聞疑。大德慈愍語我，我若見罪，當如法懺  悔。』如是第二、第三說。」彼即比丘僧自恣日  便自恣而皆疲極。佛言：「不應爾。」比丘僧十四
日自恣，比丘尼僧十五日自恣。若大僧病、若  別眾、眾不和合、若眾不滿，比丘尼應遣信  禮拜問訊，不者突吉羅。若比丘尼眾病、若別
眾、若眾不和合、若眾不滿，比丘尼亦當遣  信禮拜問訊，不者突吉羅。

[0766a29]  比丘，突吉羅。是謂  為犯。

[0766b01]  不犯者，比丘尼僧夏安居竟，比丘僧夏  安居竟，比丘尼說三事自恣見聞疑；若比丘  十四日自恣，比丘尼十五日自恣，比丘僧病、
若別眾、若眾不和合、若眾不滿，比丘尼應  遣信往禮拜問訊；比丘尼眾病，乃至眾不  滿，亦應遣信禮拜問訊；若水陸道斷、若賊
寇惡獸難、河水瀑漲、若命難、梵行難、為強  力者所執，若不往問訊，一切無犯。

[0766b08]  無犯者，  最初未制戒，癡狂、心亂、痛惱所纏。  (四十二)

[0766b10]  爾時婆伽婆在舍衛國祇樹給孤獨園。時諸  比丘尼，在無比丘處夏安居，教授日無受  教授處，有所疑無可諮問。時諸比丘尼聞，
中有少欲知足、行頭陀、樂學戒、知慚愧者，  呵責諸比丘尼言：「云何乃在無有比丘處  夏安居，教授日無受教授處。若有所疑事
而無可諮問處？」即白諸比丘，諸比丘往白  世尊。世尊以此因緣集比丘僧，呵責諸比  丘尼言：「汝所為非，非威儀、非沙門法、非淨
行、非隨順行，所不應為。云何乃於無比丘  處夏安居，乃至有所疑事而無可諮問耶？」  以無數方便呵責已，告諸比丘：「此比丘尼多
種有漏處，最初犯戒。自今已去與比丘尼結  戒，集十句義乃至正法久住，欲說戒者當  如是說：若比丘尼，在無比丘處夏安居者，  波逸提。」

[0766b25]  比丘尼義如上說。

[0766b25]  彼比丘尼，無比丘  處夏安居者，波逸提。

[0766b26]  比丘，突吉羅；式叉摩那、  沙彌、沙彌尼，突吉羅。是謂為犯。

[0766b27]  不犯者，有比  丘處夏安居；若依比丘僧夏安居；其間命  過者、若遠行去、若休道、或為賊所將去、或  為惡獸所害、或為水所漂，無犯。

[0766c01]  無犯者，  最初未制戒，癡狂、心亂、痛惱所纏。  (四十三)

[0766c03]  爾時婆伽婆在舍衛國祇樹給孤獨園。時舍  衛城中有一多知識比丘尼命過。復有比丘  尼，於比丘所住寺中為起塔，諸比丘尼數
來詣寺住立言語戲笑、或唄或悲哭者、或自  莊嚴身者，遂亂諸坐禪比丘。時有長老迦  毘羅常樂坐禪。比丘尼去後，即日往壞其
塔除棄著僧伽藍外。時彼比丘尼，聞迦毘  羅壞其塔除棄，皆執刀杖瓦石來欲打擲，  時迦毘羅即以神足飛在虛空。時諸比丘尼
聞，中有少欲知足、行頭陀、樂學戒、知慚愧  者，呵責諸比丘尼：「汝云何乃欲持刀杖瓦  石打迦毘羅耶？」即白諸比丘，諸比丘往白
世尊。世尊以是因緣集比丘僧，呵責諸比  丘尼言：「汝所為非，非威儀、非沙門法、非淨  行、非隨順行，所不應為。云何乃持刀杖瓦
石欲打比丘？」以無數方便呵責已，告諸比  丘：「此比丘尼多種有漏處，最初犯戒。自今已  去與比丘尼結戒，集十句義乃至正法久
住，欲說戒者當如是說：若比丘尼，入比丘  僧伽藍中，波逸提。」如是世尊與比丘尼結  戒。

[0766c23]  諸比丘尼疑，不敢入無比丘僧伽藍中。  佛言：「聽入。自今已去應如是結戒：若比丘  尼，入有比丘僧伽藍中，波逸提。」如是世尊
與比丘尼結戒。

[0766c26]  時諸比丘尼，亦不知有比  丘無比丘，後方知有比丘，或有作波逸提  懺者、或疑者。「不知者無犯。」佛言：「自今已去
當如是結戒：若比丘尼，知有比丘寺入者，  波逸提。」如是世尊與比丘尼結戒。

[0767a01]  彼欲求  教授，不知何從求？有疑欲問，不知從誰  問？不敢入寺。佛言：「自今已去聽白然後入
寺。」彼欲禮佛塔、聲聞塔，佛言：「欲禮佛塔、聲  聞塔，聽輒入，餘者須白已入。自今已去當  如是說戒：若比丘尼，知有比丘僧伽藍，不  白而入者，波逸提。」

[0767a07]  比丘尼義如上。

[0767a07]  若比丘尼，  知有比丘僧伽藍，不白而入門，波逸提。一  脚在門內、一脚在門外方便欲入，若期入  而不入者，一切突吉羅。

[0767a10]  比丘，突吉羅；式叉摩  那、沙彌、沙彌尼，突吉羅。是謂為犯。

[0767a11]  不犯者，若  先不知，若無比丘而入；若禮拜佛塔、聲聞  塔，餘者白已入；若來受教授、若欲問法來
入、若被請、若道由中過、或在中止宿、或為  強力者所將去、或被繫閉將去、或命難、梵  行難，無犯。

[0767a16]  無犯者，最初未制戒，癡狂、心亂、  痛惱所纏。  (四十四)

[0767a18]  爾時婆伽婆在舍衛國祇樹給孤獨園。時長  老迦毘羅比丘夜過已，晨朝著衣持鉢入  舍衛城乞食。時諸比丘尼見迦毘羅即罵詈
言：「此弊惡下賤工師種，壞我等塔除棄僧伽  藍外。」時諸比丘尼聞，中有少欲知足、行頭陀、  樂學戒、知慚愧者，嫌責言：「云何汝等乃罵
長老迦毘羅？」呵責已往白諸比丘，諸比丘往  白世尊。世尊以此因緣集比丘僧，呵責諸  比丘尼言：「汝所為非，非威儀、非沙門法、非
淨行、非隨順行，所不應為。云何罵迦毘羅  耶？」以無數方便呵責已，告諸比丘：「此比丘  尼多種有漏處，最初犯戒。自今已去與比丘
尼結戒，集十句義乃至正法久住。欲說戒  者當如是說：若比丘尼罵比丘者，波逸提。」

[0767b03]  比丘尼義如上。

[0767b03]  罵者，下賤處生、種姓下賤、  技術下賤、作業下賤、若說犯罪、若說汝有  如是如是結使、或觸他所諱。彼比丘尼，種
類罵比丘，乃至說他所諱。說而了了者，波逸  提；不了了者，突吉羅。

[0767b07]  比丘，突吉羅；式叉摩  那、沙彌、沙彌尼，突吉羅。是謂為犯。

[0767b08]  不犯者，若  戲笑語、若疾疾語、若獨語、若夢中語、欲說  此乃錯說彼，無犯。

[0767b10]  無犯者，最初未制戒，  癡狂、心亂、痛惱所纏。  (四十五)

[0767b12]  爾時婆伽婆在拘睒彌。時迦羅比丘尼，好  喜鬪諍不善憶持鬪諍事，後瞋恚嫌責尼  眾。時諸比丘尼聞，其中有少欲知足、行頭
陀、樂學戒、知慚愧者，嫌責迦羅比丘尼  言：「汝云何喜鬪諍斷已，懷恨經宿嫌罵尼眾  耶？」即白諸比丘，諸比丘往白世尊。世尊以
此因緣集比丘僧，呵責迦羅言：「汝所為非，  非威儀、非沙門法、非淨行、非隨順行，所  不應為。云何喜鬪諍斷已，懷恨經宿方便
罵詈尼眾耶？」以無數方便呵責已，告諸比  丘：「此比丘尼多種有漏處，最初犯戒。自今已  去與比丘尼結戒，集十句義乃至正法久
住，欲說戒者當如是說：若比丘尼，喜鬪諍  不善憶持諍，事後瞋恚不喜罵比丘尼眾  者，波逸提。」

[0767b26]  比丘尼義如上。

[0767b26]  諍有四種如上。

[0767b27]  眾者，若四人若過四人。

[0767b27]  彼比丘尼，喜鬪諍經  宿後罵比丘尼眾，說而了了者，波逸提；不  了了者，突吉羅。

[0767b29]  比丘，突吉羅；式叉摩那、沙彌、  沙彌尼，突吉羅。是謂為犯。

[0767c01]  不犯者，若戲笑  語、若疾疾語、若獨語、若夢中語、欲說此乃  錯說彼，無犯。

[0767c03]  無犯者，最初未制戒，癡狂、  心亂、痛惱所纏。  (四十六)

[0767c05]  爾時婆伽婆在釋翅搜迦毘羅國尼拘律園  中。時跋陀羅迦毘羅比丘尼，身生癰使男子  破之。此比丘尼身細軟如天身無異，時男
子手觸身覺細滑生染著，便前捉欲犯，  即便高聲言：「勿爾！勿爾！」時左右比丘尼聞  其聲皆來問言：「向何故大喚耶？」即具說因
緣。時諸比丘尼聞，中有少欲知足、行頭陀、  樂學戒、知慚愧者，嫌責跋陀羅迦毘羅言：  「云何比丘尼乃使男子破癰耶？」即白諸比
丘，諸比丘往白世尊。世尊以此因緣集比  丘僧，呵責跋陀羅迦毘羅比丘尼言：「汝所為  非，非威儀、非沙門法、非淨行、非隨順行，
所不應為。云何使男子破身癰瘡耶？」以  無數方便呵責已，告諸比丘：「此比丘尼多種  有漏處，最初犯戒。自今已去與比丘尼結戒，
集十句義乃至正法久住，欲說戒者當如  是說：若比丘尼，身生癰及種種瘡，不白眾  及餘人，輒使男子破若裹者，波逸提。」

[0767c22]  比丘尼  義如上。

[0767c23]  僧者亦如上。

[0767c23]  彼比丘尼，若身生癰  及種種瘡，不白眾使男子破，一下刀，一波  逸提。若裹時，一匝纏，一波逸提。

[0767c25]  比丘，突吉  羅；式叉摩那、沙彌、沙彌尼，突吉羅。是謂為犯。

[0767c27]  不犯者，白眾僧使男子破癰若瘡、若裹，若  為強力者所執，無犯。

[0767c28]  無犯者，最初未制戒，  癡狂、心亂、痛惱所纏。  (四十七)

[0768a01]  爾時婆伽婆在舍衛國祇樹給孤獨園。時有一  居士欲辦具飲食請比丘尼僧，即於其  夜辦種種多美飲食，夜過已清旦往白時
到。時舍衛城中俗節會日，諸居士各各持飯、  乾飯、  麨  、魚及肉，來就僧伽藍中，與諸比丘  尼。諸比丘尼受此施食食已，然後方詣居
士家食。時居士手自斟酌羹飯與諸比丘尼。  諸比丘尼言：「止！止！居士，不須多著。」居士報  言：「我所以辦具此種種多美飲食人別一器
肉者，正為阿姨故耳！勿謂我無有信心  而不食。阿姨但食，我實有信心。」比丘尼報  言：「我等不以此事，朝是節會日，諸居士各  各持飯、  麨
、乾飯、魚、肉種種羹飯，來詣僧伽  藍中，與諸比丘尼。我等先已食，以是故少  受耳。」時諸居士皆共譏嫌言：「此比丘尼不
知厭足，外自稱言：『我知正法。』如是何有正  法？云何先受我請已，復受他種種飯食食  已，後方受我食？」時諸比丘尼聞，中有少欲知
足、行頭陀、樂學戒、知慚愧者，嫌責諸比丘  尼言：「汝等云何先受居士請，復受餘食？」即  白諸比丘，諸比丘往白世尊。世尊以此因
緣集比丘僧，呵責諸比丘尼言：「汝所為非，  非威儀、非沙門法、非淨行、非隨順行，所  不應為。云何先受居士請，後復受餘食耶？」
以無數方便呵責已，告諸比丘：「此比丘尼多  種有漏處，最初犯戒。自今已去與比丘尼結  戒，集十句義乃至正法久住，欲說戒者當
如是說：若比丘尼先受請，若足食已，後食  飯、  麨  、乾飯、魚及肉者，波逸提。」

[0768a29]  比丘尼義如上。

[0768b01]  彼比丘尼先受請，若足食已，後食他飯、  麨  、乾  飯、魚及肉食，一咽一波逸提。

[0768b02]  比丘，波逸提；式  叉摩那、沙彌、沙彌尼，突吉羅。是謂為犯。

[0768b03]  不犯  者，受非正食請，若不滿足食請，若先不被  請，若即於食上更得食，若於其家受前  食、後食，無犯。

[0768b06]  無犯者，最初未制戒，癡狂、心  亂、痛惱所纏。  (四十八)

[0768b08]  爾時婆伽婆在舍衛國祇樹給孤獨園。時提  舍比丘尼，是安隱比丘尼弟子，彼有知舊檀  越家。安隱比丘尼語提舍比丘尼言：「可共
往至檀越家。」報言：「欲往可爾。」二人俱往。安  隱比丘尼衣服齊整不失威儀，檀越見已生  歡喜心，以此歡喜心便與供養。時安隱比
丘尼食後還至僧伽藍中，語提舍比丘尼  言：「此檀越篤信歡喜好施供養。」時提舍比丘  尼有嫉妬心，便作是語：「檀越篤信好施供
養於汝。」時諸比丘尼聞，中有少欲知足、行頭  陀、樂學戒、知慚愧者，呵責提舍比丘尼  言：「云何生嫉妬心，乃作是言：『是檀越篤信
好施供養於汝。』」即白諸比丘，諸比丘往白  世尊。世尊以此因緣集比丘僧，呵責提舍  比丘尼言：「汝所為非，非威儀、非沙門法、非
淨行、非隨順行，所不應為。云何乃生嫉妬  心言：『檀越篤信好施供養於汝。』」以無數方  便呵責已，告諸比丘：「此比丘尼多種有漏處，
最初犯戒。自今已去與比丘尼結戒，集十  句義乃至正法久住，欲說戒者當如是說：  若比丘尼於家生嫉妬心，波逸提。」

[0768b28]  比丘尼義  如上。

[0768b29]  彼比丘尼於家生嫉妬心言：「是檀越  篤信好施供養於汝。」說而了了者，波逸提；  不了了者，突吉羅。

[0768c02]  比丘，突吉羅；式叉摩那、沙  彌、沙彌尼，突吉羅。是謂為犯。

[0768c03]  不犯者，其事實  爾，若彼檀越篤信好施供養於彼，便作是言：  「是汝檀越篤信於汝。」若戲笑語、若疾疾語、若
獨語、若夢中語、欲說此乃錯說彼，無犯。

[0768c06]  無  犯者，最初未制戒，癡狂、心亂、痛惱所纏。  (四十  九)

[0768c09]  爾時婆伽婆在舍衛國祇樹給孤獨園。時六  群比丘尼以香塗摩身，諸居士見皆共譏嫌  言：「此比丘尼等，不知慚愧犯不淨行，外自
稱言：『我知正法。』如是有何正法？乃以香塗  身，如似婬女賊女無異。」時諸比丘尼聞，其  中有少欲知足、行頭陀、樂學戒、知慚愧者，
嫌責六群比丘尼：「汝等云何乃以眾香塗  身耶？」即白諸比丘，諸比丘往白世尊。世尊  以此因緣集比丘僧，呵責六群比丘尼言：
「汝所為非，非威儀、非沙門法、非淨行、非隨  順行，所不應為。云何比丘尼以香塗身？」以  無數方便呵責已，告諸比丘：「此六群比丘尼！
多種有漏處，最初犯戒。自今已去與比丘尼  結戒，集十句義乃至正法久住，欲說戒者  當如是說：若比丘尼以香塗摩身者，波逸  提。」

[0768c24]  比丘尼義如上。

[0768c24]  彼比丘尼以香塗摩身，  波逸提。

[0768c25]  比丘，突吉羅；式叉摩那、沙彌、沙彌尼，  突吉羅。是謂為犯。

[0768c26]  不犯者，或時有如是病，  或為強力所執，無犯。

[0768c27]  無犯者，最初未制戒，  癡狂、心亂、痛惱所纏。  (五十)

[0768c29]  爾時婆伽婆在舍衛國祇樹給孤獨園。時六  群比丘尼以胡麻滓塗摩身，諸居士見皆  共譏嫌：「此比丘尼，無有慚愧犯梵行，外自
稱言：『我知正法。』如是有何正法？云何持胡  麻滓塗身，如似賊女、婬女無異？」時諸比丘  尼聞，其中有少欲知足、行頭陀、樂學戒、知
慚愧者，呵責六群比丘尼言：「汝云何以胡  麻滓塗身？」即白諸比丘，諸比丘往白世尊。  世尊以此因緣集比丘僧，呵責六群比丘
尼言：「汝所為非，非威儀、非沙門法、非淨  行、非隨順行，所不應為。云何比丘尼乃以  胡麻滓塗身耶？」以無數方便呵責已，告諸
比丘：「此比丘尼多種有漏處，最初犯戒。自今  已去與比丘尼結戒，集十句義乃至正法  久住，欲說戒者當如是說：若比丘尼以胡  麻滓塗摩身者，波逸提。」

[0769a15]  比丘尼義如上。

[0769a15]  彼  比丘尼以胡麻滓塗摩身者，波逸提。

[0769a16]  比丘，  突吉羅；式叉摩那、沙彌、沙彌尼，突吉羅。是謂  為犯。

[0769a18]  不犯者，或時有如是病，或為強力所  執，無犯。

[0769a19]  無犯者，最初未制戒，癡狂、心亂、痛  惱所纏。  (五十一)

[0769a21]  爾時婆伽婆在舍衛國祇樹給孤獨園。時六  群比丘尼使諸比丘尼揩摩身，諸居士見皆  共譏嫌言：「此比丘尼，不知慚愧犯梵行，
外自稱言：『我知正法。』如是有何正法？乃使  諸比丘尼揩摩其身，如似賊女婬女無異。」  時諸比丘尼聞，其中有少欲知足、行頭
陀、樂學戒、知慚愧者，呵責六群比丘尼  言：「汝云何乃使諸比丘尼揩摩其身？」即白  諸比丘，諸比丘往白世尊。世尊以此因緣
集諸比丘僧，呵責六群比丘尼言：「汝所為  非，非威儀、非沙門法、非淨行、非隨順行，  所不應為。云何比丘尼乃使諸比丘尼揩
摩其身？」以無數方便呵責已，告諸比丘：「是  比丘尼多種有漏處，最初犯戒。自今已去與  比丘尼結戒，集十句義乃至正法久住，欲
說戒者當如是說：若比丘尼使比丘尼塗  摩身，波逸提。」

[0769b08]  比丘尼義如上。

[0769b08]  彼比丘尼使  比丘尼塗摩身者，波逸提。

[0769b09]  比丘，突吉羅；式叉  摩那、沙彌、沙彌尼，突吉羅。是謂為犯。

[0769b10]  不犯者，  或時有如是病，或為強力者所執，無犯。

[0769b11]  無  犯者，最初未制戒，癡狂、心亂、痛惱所纏。  (五十二)

[0769b13]  爾時婆伽婆在舍衛國祇樹給孤獨園。時六  群比丘尼使式叉摩那塗摩身。諸居士見皆  共譏嫌：「此比丘尼等，不知慚愧犯梵行，外
自稱言：『我知正法。』如是有何正法？使式叉  摩那塗摩其身，如似婬女賊女無異。」時諸  比丘尼聞，其中有少欲知足、行頭陀、樂學
戒、知慚愧者，嫌責六群比丘尼言：「汝等云  何使式叉摩那揩摩其身？」即白諸比丘，諸  比丘往白世尊。世尊以此因緣集比丘僧，
呵責六群比丘尼言：「汝所為非，非威儀、非  沙門法、非淨行、非隨順行，所不應為。云  何比丘尼使式叉摩那揩摩其身？」以無數方
便呵責已，告諸比丘：「此比丘尼多種有漏處，  最初犯戒。自今已去與比丘尼結戒集十句  義乃至正法久住，欲說戒者當如是說：若
比丘尼使式叉摩那塗摩身者，波逸提。」

[0769b28]  比丘  尼義如上。

[0769b29]  彼比丘尼使式叉摩那塗摩身  者，波逸提。

[0769c01]  比丘，突吉羅；式叉摩那、沙彌、沙彌  尼，突吉羅。是謂為犯。

[0769c02]  不犯者，或時有如是  病，或為強力者所執，無犯。

[0769c03]  無犯者，最初  未制戒，癡狂、心亂、痛惱所纏。  (五十三)

[0769c05]  爾時婆伽婆在舍衛國祇樹給孤獨園。時六  群比丘尼使沙彌尼塗摩身，諸居士見皆共  譏嫌言：「此六群比丘尼，不知慚愧犯梵行，
使沙彌尼塗摩身，如似婬女賊女無異。」時  諸比丘尼聞，其中有少欲知足、行頭陀、樂  學戒、知慚愧者，呵責六群比丘尼言：「汝
等云何乃使沙彌尼塗摩其身？」即白諸比  丘，諸比丘往白世尊。世尊以此因緣集比  丘僧，呵責六群比丘尼言：「汝所為非，非威
儀、非沙門法、非淨行、非隨順行，所不應  為。云何比丘尼使沙彌尼塗摩身？」以無數  方便呵責已，告諸比丘：「此比丘尼多種有漏
處，最初犯戒。自今已去與比丘尼結戒，集  十句義乃至正法久住，欲說戒者當如是  說：若比丘尼使沙彌尼塗摩身者，波逸提。」

[0769c20]  比丘尼義如上。

[0769c20]  彼比丘尼使沙彌尼塗摩  身者，波逸提。

[0769c21]  比丘，突吉羅；式叉摩那、沙彌、沙  彌尼，突吉羅。是謂為犯。

[0769c22]  不犯者，或時有如  是病，或為強力者所執，無犯。

[0769c23]  無犯者，最初  未制戒，癡狂、心亂、痛惱所纏。  (五十四)

[0769c25]  爾時婆伽婆在舍衛國祇樹給孤獨園。時六  群比丘尼使白衣婦女塗摩身。時諸居士見  皆共譏嫌：「此比丘尼，不知慚愧犯梵行，乃
使白衣婦女塗摩其身，如似婬女賊女無  異。」時諸比丘尼聞，其中有少欲知足、行頭  陀、樂學戒、知慚愧者，呵責六群比丘尼
言：「汝等云何使白衣婦女塗摩其身？」即白  諸比丘，諸比丘往白世尊。世尊以此因緣  集比丘僧，呵責六群比丘尼言：「汝所為非，
非威儀、非沙門法、非淨行、非隨順行，所  不應為。云何比丘尼使白衣婦女塗摩身？」  以無數方便呵責已，告諸比丘：「此比丘尼多
種有漏處，最初犯戒。自今已去與比丘尼結  戒，集十句義乃至正法久住，欲說戒者當  如是說：若比丘尼使白衣婦女塗摩身者，  波逸提。」

[0770a11]  比丘尼義如上。

[0770a11]  彼比丘尼使白衣婦  女塗摩身者，波逸提。

[0770a12]  比丘，突吉羅；式叉摩那、  沙彌、沙彌尼，突吉羅。是謂為犯。

[0770a13]  不犯者，或  時有如是病，或為強力者所執，無犯。

[0770a14]  無  犯者，最初未制戒，癡狂、心亂、痛惱所纏。  (五十五)

[0770a16]  爾時婆伽婆在舍衛國祇樹給孤獨園。時偷  羅難陀比丘尼作如是念：「著  [袖-由+宁]  髁衣令身
麁大。」居士見皆共譏嫌：「此比丘尼等，不知  慚愧犯梵行，外自稱言：『我知正法。』如是  有何正法？云何著  [袖-由+宁]  髁衣令身麁大，如
似婬女賊女無異？」時諸比丘尼聞，其中  有少欲知足、行頭陀、樂學戒、知慚愧者，  呵責偷羅難陀言：「汝云何作如是念：『著  [袖-由+宁]
髁衣令身麁大。』耶？」即白諸比丘，諸比  丘往白世尊。世尊以此因緣集比丘僧，呵  責偷羅難陀言：「汝所為非，非威儀、非沙
門法、非淨行、非隨順行，所不應為。云何  比丘尼，作如是心：『著  [袖-由+宁]  髁衣令身麁大。』」  以無數方便呵責已，告諸比丘：「此比丘尼多
種有漏處，最初犯戒。自今已去與比丘尼結  戒，集十句義乃至正法久住，欲說戒者當  如是說：若比丘尼著  [袖-由+宁]  髁衣者，波逸提。」

[0770b03]  比  丘尼義如上。

[0770b04]  [袖-由+宁]  髁衣者，若用毳、若劫貝、若  俱遮羅、若乳葉草、若芻摩、若野蠶綿一切物，  比丘尼作如是意：「著  [袖-由+宁]
髁衣令身麁大。」波  逸提。

[0770b07]  比丘，突吉羅；式叉摩那、沙彌、沙彌尼，突  吉羅。是謂為犯。

[0770b08]  不犯者，或有如是病，內  著病衣；外著涅槃僧，次著袈裟；或為強  力者所執，無犯。

[0770b10]  無犯者，最初未制戒，癡狂、  心亂、痛惱所纏。  (五十六)

[0770b12]  爾時婆伽婆在舍衛國祇樹給孤獨園。時六  群比丘尼，畜婦女莊嚴身具手脚釧及猥處  莊嚴具。諸居士見皆共譏嫌言：「此比丘尼，無
有慚愧犯梵行，外自稱言：『我知正法。』如  是有何正法？乃畜婦女莊嚴身具手脚釧及  猥處莊嚴具，如似婬女賊女無異。」時諸
比丘尼聞，中有少欲知足、行頭陀、樂學戒、  知慚愧者，呵責六群比丘尼言：「汝等云何  乃畜婦女莊嚴身具手脚釧及猥處莊嚴具
耶？」即白諸比丘，諸比丘往白世尊。世尊以  此因緣集比丘僧，呵責六群比丘尼言：「汝  所為非，非威儀、非沙門法、非淨行、非隨順
行，所不應為。云何比丘尼畜婦女莊嚴身  具手脚釧及猥處莊嚴具？」以無數方便呵  責已，告諸比丘：「此比丘尼多種有漏處，最初
犯戒。自今已去與比丘尼結戒，集十句義  乃至正法久住，欲說戒者當如是說：若比  丘尼畜婦女莊嚴具者，波逸提。」如是世尊  與比丘尼結戒。

[0770c01]  時諸比丘尼，有命難、梵行  難，有疑不敢著莊嚴身具走。佛言：「自今已  去若命難、梵行難，聽著莊嚴身具走。自今
已去當如是結戒：若比丘尼，畜婦女莊嚴  身具，除時因緣，波逸提。」

[0770c05]  若比丘尼，畜婦女  莊嚴身具，手脚釧猥處莊嚴具，乃至樹皮作  鬘，一切波逸提。

[0770c07]  比丘，突吉羅；式叉摩那、沙彌、  沙彌尼，突吉羅。是謂為犯。

[0770c08]  不犯者，或有如  是病，若命難、梵行難，著莊嚴具逃走，或為  強力者所執，無犯。

[0770c10]  無犯者，最初未制戒，癡  狂、心亂、痛惱所纏。  (五十七)

[0770c12]  爾時婆伽婆在舍衛國祇樹給孤獨園。時六  群比丘尼著革屣手擎蓋而行，諸居士見皆  共譏嫌：「此比丘尼，不知慚愧犯梵行，外自
稱言：『我知正法。』如是有何正法？著革屣  擎蓋而行，如似婬女賊女無異。」時諸比  丘尼聞，其中有少欲知足、行頭陀、樂學戒、
知慚愧者，呵責六群比丘尼言：「汝云何乃  著革屣手擎蓋而行？」即白諸比丘，諸比丘  往白世尊。世尊以此因緣集比丘僧，呵責
六群比丘尼：「汝所為非，非威儀、非沙門法、  非淨行、非隨順行，所不應為。云何著革  屣手擎蓋而行？」以無數方便呵責已，告諸
比丘：「此比丘尼多種有漏處，最初犯戒。自今  已去與比丘尼結戒，集十句義乃至正法久  住，欲說戒者當如是說：若比丘尼著革屣
持蓋在道行者，波逸提。」如是世尊與比丘  尼結戒。

[0770c28]  時諸比丘尼，至小食大食處，若夜  集若說戒時，行遇雨漬壞新染色衣。佛言：  「自今已去聽護身、護衣、護臥具故，在僧
伽藍內作樹皮蓋、葉蓋、竹蓋。」時有比丘尼  天雨時塗跣行泥，污脚污衣污坐具。佛言：  「自今已去聽為護身、護衣、護坐具故，在
僧伽藍中作屧著。」諸比丘尼雖作屧，猶污  衣污身污坐具。佛言：「自今已去聽下著樹  皮、若皮墮，以縷綖綴、若斷，聽用筋若毛，
或用皮帶繫之。自今已去當如是說戒：若  比丘尼著革屣持蓋行，除時因緣，波逸提。」

[0771a10]  比丘尼義如上。

[0771a10]  彼比丘尼，著革屣持蓋行，  除時因緣波逸提。彼比丘尼，著革屣持蓋  行，隨所行村界，一一波逸提。無村阿蘭若
處，隨行十里，一波逸提。行減一村界，突吉羅。  減十里，突吉羅。行一界內，突吉羅。方便欲去  而不去，若共期去而不去，一切突吉羅。

[0771a15]  比  丘，突吉羅；式叉摩那、沙彌、沙彌尼，突吉羅。是  謂為犯。

[0771a17]  不犯者，或時有如是病，若護身護  衣護臥具，於僧伽藍中作樹皮蓋、葉蓋、竹  蓋；護身、護衣、護臥具故，於僧伽藍內作
屧著，不犯。或為強力者所執，或為繫閉，或  命難、梵行難，著革屣持蓋行者，無犯。

[0771a21]  無犯  者，最初未制戒，癡狂、心亂、痛惱所纏。  (五十八)

四分律卷第二十九

* * *

【經文資訊】大正藏第 22 冊 No. 1428 四分律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
