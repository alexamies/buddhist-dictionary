鐔津文集卷第十八
藤州鐔津東山沙門契嵩撰

[0742a21]  此與楊公濟晤冲晦。山游唱和詩。今總編  于此。貴後賢披覽。以見一時文會之清勝  焉。

[0742a24]  歲暮值雪。山齋焚香獨坐。命童取雪烹茗。  因思柳絮隨風起之句。遂取謝道蘊傳讀  之。見其神情散朗。故有林下風氣益發幽
興乃為詩兼簡居士公濟彼上人冲晦。

東山沙門契嵩上

[0742a29]  簷外驚風幽鳥歸。窓間獨坐事還稀。初看曆  日新年近。喜見山林驟雪飛。但憶故人能有  詠。寧懷久客此無衣。鮑昭湯老能乘興。城郭
何如在翠微。

章安楊蟠次韻

[0742b05]  零落東山老佛師。古來獨往似君稀。雪邊氣  候春將破。林下神情句欲飛。後日當尋慧遠  社。何人更贈大顛衣。一篇感發渾閑事。須脫
青衫動少微。

錢湖草堂沙門惟晤次韻上

[0742b10]  雪滿西山春未歸。泉聲凍咽鳥聲稀。靜觀眼  境人間渺。驅逐詩魔天外飛。一飽每將松作  飯。大寒重換紙為衣。我憐詩是君家事。更約
論心極細微。

約冲晦宿東山禪寺精舍先寄  (蟠)

[0742b15]  上人合動林間興。吾恨衰遲學謝安。納屐操  笻郍有限。吹雲落雨漫無端。先憑報信春枝  破。預想分題雪屋寒。林下不諳人世苦。笑將
雙鬂與君看。

次韻和詶  (契嵩)

[0742b20]  襄陽習子不貪官。欲友幽人擬道安。冐雪履  霜臨歲杪。攀蘿挽翠到雲端。初論浮世慚年  老。久對清規苦夜寒。空感知音何以報。但誇
山水富君看。

將訪永安東山禪師先寄  (惟晤)

[0742b25]  庵在千株松桂下。更無塵事到夫君。高縱罕  過呼猿  澗  。靜思唯看抱石雲。日暮坐間禽影  集。雪晴岸畔路形分。楊雄約我須投宿。月裏
禪餘怯論文。

次韻和詶  (契嵩)

[0742c01]  歲晚陰沈天宇昏。宗雷訪我更携君。相期石  屋宜投宿。獨憩山茨學臥雲。雪映窓  [檑-田+品]  人已
靜。風吟燈影夜初分。自憐惠永多閑散。強接  清言愧不文。

宿永安方丈書呈東山禪師  (蟠)

[0742c06]  千年道在高僧傳。未論詩人更有評。曾著文  章原大道。獨推性命濟群生。白雲已鎖山間  寺。流水空傳世上名。林遠不聞鐘磬作。五更
幽鳥轉春聲。

次韻和詶  (契嵩)

[0742c11]  詩豪何遜宿嵒扃。品格高卑徹曉評。未省窓  前無月到。唯驚席上有風生。郄超年少遍高  隱。莊子才雄不近名。明日君歸人落去。莫將
平叔擬虛聲。

次韻奉和  (惟晤)

[0742c16]  道安獨繼襄陽踵。詩好慵窺霅晝評。竹屋數  間經幾載。草衣三事傲平生。縱陪林下收孤  迹。難學人間走大名。燈火已殘談未倦。曉風
斜雨打窓聲。

嘉公濟冲晦見訪  (契嵩)

[0742c21]  數曲青溪山數重。山深日暮已鳴鐘。忽聞行  客門前語。來覔幽人林下蹤。初接風流殊歷  落。更張燈火倍迎逢。不須便去疑無待。已有
黃糧在宿舂。

次韻和詶  (蟠)

[0742c26]  數百招提隱亂峯。蒼茫豈復辨君鐘。春含未  得黃鸝報。路轉唯尋白鹿蹤。庵在月邊長不  鎖。興來天外忽相逢。山人莫笑衣冠客。亦有
鴻來待賃舂。

次韻和詶  (惟晤)

[0743a02]  白雲蒼海一重重。傍舍遙聞隔塢鐘。月上更  無人語鬧。雪深空認虎行踪。詩書共喜燈前  論。茗果翻疑夢裡逢。脫屣高談無限樂。熅爐
寒擁日高舂。

遊靈隱遇雨呈普慈及二詩翁  (蟠)

[0743a07]  山老未容山客去。故將雲陣鎖山門。雨催晚  色凝諸嶺。雷送春聲落後村。今夜青林妨月  上。故人白首把詩論。來朝山水終瀰汎。策杖  相隨討
澗  源。

次韻和詶  (契嵩)

[0743a12]  暮雲將雨苦紛紛。看雨携君倚寺門。飛鳥驚  雷歸後塢。落梅流水出前村。名山當爾何須  去。勝事而今更好論。況有禪翁通妙理。徘徊
重欵扣真源。

次韻和詶  (惟晤)

[0743a17]  雨洗群山秀色分。一笻雙屐到松門。天邊雲  散爭歸洞。島外樵還各占村。久著青袍心已  厭。相看白首事休論。請君細問黃梅老。當信
禪河別有源。

同公濟冲晦宿靈隱夜晴  (契嵩)

[0743a22]  不睡還烹北苑茶。寒燈落盡適來花。夜深雨  過山形出。天淨雲空月色佳。且喜僧窓晴似  晝。莫論人世事如麻。況陪支許皆能賦。豈厭
留詩在碧紗。

次韻和詶  (蟠)

[0743a27]  山風亦會山人意。卷盡天紛掃雪花。明月當  樓情已興。碧雲落紙句還佳。天威忽霽應  通物。仙侶相便合姓麻。群動已消林木響。臥
看星斗隔窓紗。

次韻和詶  (惟晤)

[0743b03]  戰退睡魔重酌茗。再披文卷眩生花。喜逢長  夜身雖健。勉和新詩興未佳。風細猿聲清似  梵。月明杉影密如麻。臘寒燈炷飛蛾滅。何必
殷勤護薄紗。

早過天竺呈明智及同遊二老  (蟠)

[0743b08]  雨夜靈峯臥竹床。平明屐齒到雲堂。門前雨  過新溪滿。石上風回舊草香。山抱鐘聲圓不  散。雪鋪瓦面冷無光。理公莫怪詩相惱。今日
偕行總姓湯。

次韻和詶  (契嵩)

[0743b13]  澗  北夜依禪舍宿。峯南今訪講師堂。初行松  路愛清曉。及過石橋聞異香。日色煖烘諸壑  淨。晴嵐翠潑幾峯光。道標尚客何高趣。更飲
吾曹相葉湯。

次韻和詶  (惟晤)

[0743b18]  曉過翻經臺下寺。與君同謁祖師堂。庭前紫  桂葉頻脫。石上紅梅花正香。出洞陰雲分遠  影。挂松寒日漏清光。謝君勸飯須無讓。不許
非時薦茗湯。

南  澗  傍遊戲呈公濟冲晦  (契嵩)

[0743b23]  相引朝來碧  澗  傍。山林雪盡水流長。未應驚  鳥下苔岸。先共觀魚跨石梁。日淡沙寒鷗自  聚。歲闌春入草含芳。鮑昭湯老須同詠。何必
人間萬事忙。

次韻和詶  (蟠)

[0743b28]  澗  南一嘯清風發。林下重來白日長。雲遠石  深連鷲嶺。水寒沙淺似魚梁。漫因野老詢前  事。閑伴伴幽人擷眾芳。更欲窮源情未已。知
君嗔我索歸忙。

次韻和詶  (惟晤)

[0743c04]  撥雲過得南隴去。流水激濺一  澗  長。盤石誰  堆補缺岸。老自倒成危梁。沙禽呼雌頻呌  噪。山藥吐色常芬芳。臘去春歸山愈好。喜君
共無塵事忙。

遊天竺上寺呈東山仲靈冲晦  (蟠)

[0743c09]  入林已忻猿鳥樂。共傲浮生勝大還。身外是  非雲不繫。社中留戀雨相關。籃輿寂寞愧彭  澤。拄杖風流肖德山。寄語葛洪嵒下水。莫流
清夢落人間。

次韻和詶  (契嵩)

[0743c14]  共訪迢遙深塢寺。仍隨野老賣樵還。鳥栖已  定人方到。暮色雖濃門未關。今宿嵒房休問  法。來朝臘屐重登山。平生勝友殊難會。莫厭
相携寂寞間。

次韻和詶  (惟晤)

[0743c19]  天寒雨細日將暮。泥滑誰禁策馬還。砂穴吐  泉鳴決決。竹叢歸鳥語關關。聊睎謝客須穿  屐。莫  羨  支公獨買山。方外論交情未淺。願陪
投老白雲間。

同公濟冲晦遊天竺兼簡呈伯周禪老  (契嵩)

[0743c24]  愛此蕭然松塢深。詩流邀我此相尋。蒼茫寒  日纔開霧。靉靆濃雲又結陰。安石放懷還劇  賞。晈然乘興合清吟。主人勸駐禪扉宿。況值
梅香正滿林。

次韻和詶  (蟠)

[0743c29]  不問猿崖鳥道深。携笻著屐伴君尋。山中桂  子驚寒夜。雪後梅花逼歲陰。欲住更逢青眼  顧。相看須盡白頭吟。他年若續高僧傳。未放
湯休與道林。

次韻和詶  (惟晤)

[0744a05]  平昔詩禪友契深。更來人外事幽尋。雨餘  澗  壑流寒響。歲晏檉杉老翠陰。袒跣不妨陶令  醉。風流多傚洛生吟。山翁解榻延清賞。未放
前賢勝竹林。

宿天竺再贈東山禪師與冲晦  (蟠)

[0744a10]  仲靈述作慚知己。冲晦篇章竊賞音。勝侶俱  恬山水樂。神交已過雪霜深。燈前自笑平生  事雨後重論一夜心。相檢莫教詩間斷。更闌
同聽夜猿吟。

次韻奉和  (契嵩)

[0744a15]  沈侯才雋冠儒林。詩語驚人金玉音。學海平  生慚我淺。詞源今日  羨  君深。強睎老格須張  膽。喜聽清言更洗心。賡唱苟能容累句。漫陪
梁甫續高吟。

次韻奉和  (惟晤)

[0744a20]  燈火青熒雲塢寺。清猿呌斷有餘音。檻梅雪  白春風近。山雨盆傾  澗  水深。背世迹憐高鳥  迹。結交心契老松心。詶君秀句無新語。徒攪
詩腸徹曙吟。

宿天竺寺賦聞泉呈二老  (蟠)

[0744a25]  我有泉中興。平生愛水經。山空時決決。夜靜  轉泠泠。暗脈來湍急。清聲出混冥。月寒風不  響。高枕與君聽。

同賦聞泉  (契嵩)

[0744a29]  歲晏林間宿。初聞況夜晴。漱寒醒客夢。飛響  應山鳴。深  澗  松風靜。幽人石室清。誰人能為  我。寫此入琴聲。

同賦聞泉  (惟晤)

[0744b04]  澗  泉吾所好。山舍寂無喧。春脈生雲底。夜聲  來枕前。風休不動竹。月上未啼猿。石上鳴逾  急。冷然清夢魂。

送公濟冲晦出山兼簡駐泊李思文  (契嵩)

[0744b08]  幾日山遊霰雪稀。相隨野老亦忘機。始憐洞  裏雲堪臥。又憶人間歲杪歲。夜落梅花應滿  路。風含春色自吹衣。憑君為語王孫道。音信
終須寄鳥飛。

次韻奉詶  (蟠)

[0744b13]  臘後東風掃翠微。同看芳柳破春機。三宵聽  水都無夢。四日登山未肯歸。野老止憑雲送  客。家人應笑雨霑衣。君詩兼簡佳公子。只恐
囊傾一夜飛。

次韻奉和  (惟晤)

[0744b18]  招携綠野村邊去。累日青山曠世機。惜向永  安蘭若別。還經靈隱渡頭歸。雲峯積雪迷樵  徑。石罅新泉濺客衣。詩會未由陪帝戚。心隨
雲鳥入城飛。

遊山歸遇雨呈仲靈冲晦  (蟠)

[0744b23]  九里松門雪過時。籃輿  褭  褭  礙松枝。雨留宿  客還斜落。風送行人亦倒吹。華表忽驚黃鶴
反。耳中猶帶白猿悲。來朝弗著登山屐。可避  君味謝客兒。

次韻和詶  (契嵩)

[0744b28]  嚴維靈澈出山時。避雨曾聞礙木枝。歲杪霜  寒何足畏。管中春色已堪吹。風含鐘韻凝還  散。水結溪聲咽又悲。鬪草野遊君莫笑。初平
元是牧羊兒。

次韻奉和詶  (惟晤)

[0744c04]  興高未肯輟清詩。捨轎重扶櫛栗枝。松柏青  肥春雨洗。烟雲輕健  澗  風吹。樵歸後塢連聲  唱。鹿過前溪失隊悲。莫道還家甘寂默。陶潛
自有五男兒。

山中回憶東山老  (蟠)

[0744c09]  山遊興發特尋君。屐齒笻枝繞四隣。峯北看  雲忘世務。  澗  南聽水得天真。名高寂寞存僧  史。林下風流似晉人。何日枇杷苦笋熟。却遊
未減去年春  (君去年有苦笋上批把熟之句)  。

次韻奉詶  (契嵩)

[0744c14]  君事逍遙入亂雲。與君躡屐遍溪隣。林間聽  鳥聞偏好。烟際觀山見匪真。  澗  水只能忙送  客。岩花不解久留人。樂天更有龍門約。勝會
應須趁早春。

連得公濟出山道中見示二篇鄙思枯涸  奉和不暇且乞罷唱  (契嵩)

[0744c20]  詩篇留落野人窓。又得虞卿璧一雙。怪似蛟  龍出古水。清如日月浸秋江。賡吟何止夸山  澤。變雅終須繫國邦。為報詩家驍將道。雪闌
休唱已心降。

次韻奉詶  (蟠)

[0744c25]  幾夕論詩坐石窓。憐君百首妙無雙。勾牽野  興侵孤月。惱亂詞源湧大江。數紙忽然來竺  嶺。千年猶可照吳邦。相思未免還相挑。莫竪
旗旛却詐降。

出山至中途寄永安禪師  (惟晤)

[0745a01]  松行未盡却回頭。寒雨霶  [雨/沱]  已漸收。望海閣  邊雲繚繞。行春橋下水奔流。山庵驟別高談
遠。城寺將歸滿面羞。須傚著書同護法。悠悠  人事漫拘囚。

次韻和詶  (契嵩)

[0745a06]  忽憶山中人白頭。歲闌來看雪初收。詩篇見  賞皆高興。謝客相隨匪俗流。漫有嵓雲供夜  臥。況無土食備晨羞。愛君吟詠殊堪聽。金玉
聲音勝楚囚。

公濟冲晦出山次日奉寄  (契嵩)

[0745a11]  孫綽曾陪支遁遊。千年人謂兩風流。  羨  君慕  此乘雙屐。結侶還來共一丘。衣冷雪霜猶未  去。興高雲月肯甘收。耽詩重道皆無比。應敵
當時萬戶侯。

次韻奉詶  (蟠)

[0745a16]  猿聲未落鳥聲愁。筍發花開  澗  水流。還對春  風驚節物。漫思野老傍林丘。古人得道多深  隱。賢守知名貴早收。林下頻過君莫怪。自看
骨相匪封侯。

次韻奉詶  (惟晤)

[0745a21]  今日追懷昨日遊。二君乘興似奔流。遠尋幽  壑行拕屐。累到深雲臥枕丘。崖竹蕭疎晴影  亂。塢梅零落晚香收。會須重訪藤州老。更約
高才沈隱侯。

次韻奉和  (契嵩)

[0745a26]  樂天已與廣宣遊。更出風塵外俗流。酒聖盡  能非畢卓。詩仙皆欲接浮丘  (間公濟與冲晦遊。斷此葷酒。多隨其奉戒)
篇章逸處江山動。筆硯閒時雲雨收。況有聲  名俱籍甚。並飛南北動王侯。

歲暮還西塢寄公濟無辯  (契嵩)

[0745b02]  乘興溪邊去。仍從林下歸。梅香帶春信。日色  煖人衣。白髮思還遠。清流遇更稀。野禽寧會  意。相顧向柴扉。

次韻奉和  (蟠)

[0745b06]  聞說西庵好。藤州恐不歸。延年松可食。避世  草堪衣。山塢雪應滾。林端梅亦稀。猶憐二禪  老。佳句及城扉。

次韻奉詶  (辯元)

[0745b10]  野步溪流靜。源深興未歸。晚禽栖雪竹。殘霰  洒禪衣。放意天涯遠。狂吟人落稀。詩成寄吾  侶。清氣動林扉。

次韻奉和  (惟晤)

[0745b14]  白髮東山老。青林西塢歸。聽猿時駐錫。厲水  自褰衣。高論才難敵。孤蹤行亦稀。慚君寄樵  採。佳句出嵓扉。

寄東山禪師  (蟠)

[0745b18]  高臥西林月。孤閒獨見君。杖藜探  澗  水。欹枕  看山雲。鹿過何人見。猿啼只自聞。篇章知幾  首。寄我莫辭勤。

次韻奉詶  (契嵩)

[0745b22]  翛然林下隱。吾道異夫君。習忍如幽草。觀身  類片雲。人情無意染。鶴唳有時聞。謝客詩懷  寄。憐君此興勤。

[0745b25]  蟠雪夜登湧金樓。遠望西山憶仲靈。洒  然有邁世之風。因思山陰王徽之雪夜  獨酌。四望皎然。徘徊詠尤太冲招隱詩。
忽憶戴逵扁舟乘興。余恨未能遂往。聊  寄此詩

[0745c01]  家占西湖島上雲。雪光月色更侵魂。興來爛  漫投空老  (投或作心)  詩罷蒼茫眼正昏。晉國衣冠
何處覓。梁朝殿閣儼猶存。思君不及山陰夜。  遙望青松聽雪猿。

次韻奉詶  (契嵩)

[0745c06]  暝色陰森雪和雲。故人當此動吟魂。烟凝火  冷萬家靜。水色山光竟夜昏。興發晉賢前古  遠。詩傳蕭寺邇今存。春歸嵒壑多芳樹。漫欲
遙君同聽猿。

寄勉冲晦速和拙什  (蟠)

[0745c11]  冲晦僧儒詩者豪。尤憐賴汝壯方袍。一千篇  興時無敵。三十年功格最高。白髮逢春今更  勇。清吟徹老莫辭勞。何朝始肯將珠玉。却報
仙人換木桃。

次韻奉詶  (惟晤)

[0745c16]  杜門誰復念吾曹。老畏春寒擁毳袍。懶慢從  來徒自笑。唱詶今更怯君高。曾無道譽喧喧  播。厭把肝脾苦苦勞。佳句忽來催野句。譬將
凡果逼仙桃。

新歲連雨不止因寄公濟兼簡賢令強  公  (嵩)

[0745c22]  寒郊纔喜歲華新。景物陰陰又一旬。雲帶天  低垂壓野。雨藏春晝暗迷人。寧愁燈火妨明  月。却嘆詩家惜令辰。陶令而今臥江國。倚樓
吟望更誰親。

次韻和詶  (蟠)

[0745c27]  林扉厭聽雨聲頻。為惜春風只九旬。裛撲山  花將放杏。侵尋歲月已過人。何時好去遊南  澗  。每夜空來望北辰。愁坐更無車馬客。獨憐
詩筆謾相親。

竊觀仲靈久雨詩且道余與公濟吟從之  意輒次韻奉和  (至)

[0746a04]  詩興勾牽日日新。年光初破雨彌旬。舊遊已  得新工部。佳句今逢休上人  (仲靈文章大手。非特休比。此比以詩言耳)
雲外馳心關水石。江邊搔首望星辰。泥深未  愛尋山屐。誰與西庵杖屨親。

重次元韻  (至)

[0746a09]  吟思那知歲月新。初鸎啼雨早經旬。娟娟野  竹通寒水。洗洗江梅冷照人。鷲嶺並遊勞夢  寐。虎溪一笑尚參辰。千金褎字形篇尾。迹未
相同意已親。

又次韻奉寄強令  (契嵩)

[0746a14]  冉冉流年年曆新。仲春春日未盈旬。何為萬  里青雲士。來問雙峯白髮人。詩思雅驚含老  格。風神清爽惜芳辰。況聞傲令陶元亮。臘屐
須來與我親。

重次韻奉詶  (至)

[0746a19]  千年支許事如新。欲寄前遊漫歷旬。雨帶黑  雲遮俗客。猿呼飛鳥伴幽人。從容劇論知何  日。感激佳篇慰此辰。四海聲光非鑿齒。道安
名重若為親。

鐔津文集卷第十八

* * *

【經文資訊】大正藏第 52 冊 No. 2115 鐔津文集  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
