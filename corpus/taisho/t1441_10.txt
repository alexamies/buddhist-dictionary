薩婆多部毘尼摩得勒伽卷第十
宋元嘉年僧伽跋摩譯

[0622a05]  問：「如佛所說，若比丘比丘房舍中敷草若樹  葉，去時不自舉不使舉，波夜提。頗有不自  舉不使舉不犯耶？」答：「有。本犯戒乃至污染比
丘尼房中敷，不自舉不使舉，突吉羅。本犯  戒乃至污染比丘尼，至比丘房中亦如是。比  丘尼寺房中亦如是。外道房中亦如是。」

[0622a11]  問：「如佛所說，若比丘知僧寺中先有比丘，往  到彼逼坐令惱，波夜提。頗有比丘逼坐不犯
耶？」答：「有。逼本犯戒乃至污染比丘尼，突吉羅。  本犯戒等惱性住比丘，突吉羅。非人出家逼  惱性住比丘，突吉羅。性住比丘逼惱非人等
出家，突吉羅。比丘，比丘尼寺中逼惱比丘比  丘尼，突吉羅。除如來弟子僧房舍內，餘寺內  逼惱，突吉羅。私房逼惱，突吉羅。」

[0622a19]  問：「如佛所說，比丘瞋恚，寺內自挽出使人挽  出，波夜提。頗有自挽出使人挽出不犯耶？」答：  「有。謂挽出非人作比丘乃至污染比丘尼，突
吉羅。乃至污染比丘尼比丘挽出性住比丘，  突吉羅。狂心散亂心聾盲瘖瘂挽出比丘，突  吉羅。性住比丘挽出彼人，波夜提。挽出惡
比丘衣鉢，突吉羅。比丘尼僧中挽出比丘比  丘尼，突吉羅。除如來弟子寺舍，餘寺舍中  挽出，突吉羅。」

[0622a28]  比丘有虫水澆草土瞿摩耶，波夜提。土草中  有虫亦如是。

[0622b01]  問：「如佛所說，比丘僧重閣上尖脚床上坐臥，  波夜提。頗有比丘坐尖脚床上不犯耶？」答：  「有。謂非人出家乃至污染比丘尼人坐臥，突
吉羅。學戒人坐臥，波夜提。聾盲瘖瘂，突吉  羅。」「頗有比丘坐臥尖脚床不犯耶？」答：「有。癡  狂散亂心重病，不犯。自重閣上坐尖脚床，突
吉羅。閣下坐尖脚床，不犯。除如來寺舍，餘  寺舍坐尖脚床，突吉羅。」

[0622b09]  問：「頗有比丘過二三覆不犯耶？」答：「有。謂用草  覆、板覆不犯。」

[0622b11]  問：「如佛所說，僧不差，教誡比丘尼，波夜提。  頗有不差教誡不犯耶？」答：「有。本犯戒乃至污
染比丘尼，不差，教誡，突吉羅。僧不差，教誡  本犯戒比丘尼乃至污染比丘尼人，突吉羅。  學戒人，僧不差，教誡，波夜提。聾盲瘖瘂，教誡，
突吉羅。僧不差，教誡聾盲瘖瘂比丘尼，突  吉羅。教誡狂癡乃至重病比丘尼，突吉羅。  非人出家比丘教誡比丘尼，突吉羅。教誡
非人出家比丘尼，突吉羅。非人者，如前  說。

[0622b21]  「若比丘尼邊地人、比丘中國人，教誡不解，  突吉羅。比丘邊地人、比丘尼中國人，教誡  不解，突吉羅。遣使手印教戒，突吉羅。日
沒教誡，廣說亦如是。有五德成就，應差教  誡。」

[0622b26]  問：「如佛所說，若比丘言：『諸比丘為利養故教  誡比丘尼。』波夜提。頗有比丘作是語不犯
耶？」答：「有。謂語非人出家作比丘、語性住比丘，  突吉羅。語本犯戒乃至污染比丘尼人，突吉  羅。彼語性住比丘，亦突吉羅。語聾盲瘖瘂，突
吉羅。彼語性住比丘亦如是。語癡狂乃至重  病，突吉羅。彼語性住比丘，不犯。學戒語，波夜  提。中國人語邊地人、邊地人語中國人，不解，
突吉羅。遣使手印，突吉羅。受法語不受法，突  吉羅。」

[0622c07]  問：「如佛所說，若比丘與非親里比丘尼作衣，  波夜提。頗有為作不犯耶？」答：「有。謂本犯戒  乃至污染比丘尼為作衣，突吉羅。為本犯
戒乃至污染比丘尼人作衣，突吉羅。比丘  聾瘂、比丘尼聾瘂亦如是。狂癡乃至重病為  作衣，不犯。學戒人為作衣，波夜提。非人出家
為非親里比丘尼作衣，突吉羅。為非人出家  比丘尼作衣，突吉羅。非人者，如前說。受法比  丘為不受法比丘尼作衣，突吉羅。相違亦如  是。與衣戒亦如是廣說。」

[0622c17]  問：「如佛所說，若有比丘共比丘尼道行，除因  緣，波夜提。頗有比丘共道行不犯耶？」答：「有。非
人出家作比丘共道行，突吉羅；共非人比丘  尼亦如是。非人者，如前說。本犯戒乃至污染  比丘尼人共道行，突吉羅。共本犯戒比丘尼
乃至污染比丘尼人共道行，突吉羅。共狂  癡乃至重病比丘尼共道行，突吉羅。比丘狂  癡乃至重病共行，不犯。比丘聾盲瘖瘂共
道行，突吉羅；比丘尼聾盲亦如是。受法比  丘共不受法比丘尼共道行，突吉羅；相違亦  如是。學戒人共道行，波夜提。共黃門比丘
尼道行，突吉羅。乘船戒亦如是應廣說。」

[0622c29]  問：「如佛所說，若比丘共女人屏處坐，犯波夜  提。頗有共坐不犯波夜提耶？」答：「有。謂本犯戒  乃至污染比丘尼，突吉羅。比丘狂癡乃至重
病共屏處坐，不犯。聾盲瘖瘂及非人等出家  共屏處坐，突吉羅。非人者，如前說。共天女  坐，突吉羅；乃至富單那女坐亦如是。共黃門
二根童女屏處坐，突吉羅。比丘共聾盲瘖瘂  乃至狂癡重病屏處坐，皆突吉羅。學戒共女  人屏處坐，波夜提。共比丘尼屏處坐戒亦如  是，除童女。」

[0623a10]  問：「如佛所說，若比丘，比丘尼讚嘆得食，波夜  提。頗有比丘得讚嘆食不犯耶？」答：「有。謂本犯
戒乃至污染比丘尼人得食食，突吉羅。比丘  狂癡乃至重病得食食，不犯。聾盲人得食食，  突吉羅。學戒人得食食，波夜提。非人出家
得食食，突吉羅。非人出家作比丘尼，比丘於  彼得食食，突吉羅。知為他作得食食，突吉羅；  不知不犯。本犯戒乃至污染比丘尼人所讚
嘆得食食，突吉羅。受法不受法展轉，亦突  吉羅。遣使手印亦如是。」

[0623a20]  問：「如佛所說，比丘處處食，除因緣，波夜提。頗  有比丘二處受請不犯波夜提耶？」答：「有。若比
丘先受無衣請食，後受有衣請食，不犯。二處  有衣食受請食，不犯。一得衣一覓衣受請食，  不犯。語比丘言：『就此食。當為汝覓衣食食。』不
犯。語比丘：『此間食，餘處隨意食食。』不犯。除五  種食，隨意食餘食。不犯。」

[0623a27]  問：「頗有比丘二處受無衣食不犯耶？」答：「有。謂  本犯戒乃至污染比丘尼人受二請，突吉羅。  聾盲瘖瘂乃至非人出家受一請，突吉羅。狂
癡乃至重病，不犯。」

[0623b02]  問：「如佛所說，一宿處無病比丘聽一食，過一  食，波夜提。頗有比丘過一食不犯耶？」答：「有。謂
非人宿處無病再食，不犯。非人者，如前說。比  丘作宿處過一食，不犯。餘沙門婆羅門食處  過一食，突吉羅。親里食處再食，不犯。黃門二
根乃至聾盲瘖瘂食處再食，突吉羅。癡狂乃  至重病再食，不犯。學戒再食，波夜提。」

[0623b09]  問：「如佛所說，若比丘入白衣舍乞食，諸信  向婆羅門居士自恣與眾多餅食，比丘應取  二三鉢，過取波夜提。頗有過取不犯耶？」答：「有。
謂天、龍、夜叉、外道家過取，突吉羅。在彼坐食，  不犯。取二三鉢已更乞，突吉羅。受法比丘到  不受法比丘檀越家，取過二三鉢，突吉羅；相
違亦如是。乃至非人出家亦如是。本犯戒四  人等亦如是。聾盲等亦如是。學戒人過取，波  夜提。」

[0623b18]  問：「如佛所說，若比丘食已自恣，不受殘食法  更食，波夜提。頗有比丘更食不犯耶？」答：「有。
謂病食不足，酥蜜亦如是。食不淨食已自恣，  受殘食法不成受食者，波夜提。不淨食者，謂  五正食。」

[0623b23]  問：「頗有比丘食已自恣，更受殘食法，食中數  數自恣，不犯波夜提耶？」答：「有。謂本犯戒乃至  污染比丘尼，突吉羅。學戒人食中數數自恣
食，波夜提。」

[0623b27]  問：「如佛所說，若比丘別眾食，波夜提。頗有比  丘別眾食，不犯波夜提耶？」答：「有。謂六種因緣，
一一因緣食者，不犯。除五正食，食餘食不  犯。」

[0623c02]  問：「如佛所說，若比丘非時食，波夜提。頗有比  丘非時食不犯耶？」答：「有。三方用閻浮提時  食，不犯。」

[0623c05]  問：「弗于逮、俱耶尼宿食，得食不？」答：「不得食。」「欝  單越宿食，得食不？」答：「得食。」

[0623c07]  問：「幾種宿食比丘不得食？」答：「三種。謂僧、比丘、  學戒。四種宿食得食，謂比丘尼、式叉摩那、學
戒比丘尼、沙彌。沙彌尼、比丘尼亦如是。」

[0623c10]  問：「若鉢極膩，用瞿摩耶土屑極用意三洗，膩  故不去，得食不？」答：「得食。何以故？非食膩故。」

[0623c12]  問：「若比丘捉酥油瓶，應棄不？得食不？」答：「或得  或不得。二種人：有慚、無慚。無慚者捉得食，有
慚者誤捉得食。」「若比丘取食欲與沙彌，沙彌  與比丘，得食不？」答：「得食。」「沙彌不與，得索不？」答：  「不得索。」「比丘舉沙彌食與沙彌，沙彌與比丘，
得食不？」答：「得食。」「醎水應受不？」答：「更著鹽應受，  不著不須受。濁水見面不須受，不見面應受。」  「受法學戒人與不受法比丘食，得食不？」答：
「不得食。」「不受法學戒得與受法比丘食不？」答：  「不得食。」「不受法比丘與受法比丘食得食不？」  答：「不得。相違亦如是。」

[0623c23]  問：「如佛所說，若比丘無病索美食，波夜提。  頗有比丘索美食不犯耶？」答：「有。從親里索，  不犯。若比丘飲虫水，隨飲殺虫，隨得爾所波
夜提。」

[0623c27]  問：「頗有比丘食家中坐食犯邊罪耶？」答：「有。食  欲食，犯波羅夷。」

[0623c29]  問：「頗有比丘知食家中強坐，不犯波夜提耶？」  答：「有。天龍家坐，突吉羅。乃至富單那等家中
亦如是。童女、黃門、二根、壞根，皆突吉羅。三種  人不犯，聾盲等五種人及非人出家亦如是。  立亦如是，除請食，不犯。」

[0624a05]  「如佛所說，若比丘，裸形外道女自手與食，波  夜提。頗有自手與食不犯耶？」答：「有。與宿食，犯
突吉羅。使他與，突吉羅。欲教化與，不犯。與親  里，突吉羅。放地與，突吉羅。作分已著地，語言：  『隨意食。』突吉羅。」

[0624a10]  問：「如佛所說，若比丘往看軍，波夜提。頗有比  丘觀軍不犯耶？」答：「有。若捉得多賊，比丘為厭
故往看，不犯。看天龍乃至富單那軍，突吉羅。  過再宿或看鬪戰戒亦如是。」

[0624a14]  問：「如佛所說，若比丘瞋恚打比丘，波夜提。頗  有比丘打不犯耶？」答：「有。打本犯戒等四種人、
聾盲等，突吉羅。彼打性住比丘亦如是。打天  龍亦如是，天龍等出家打比丘亦如是。性住  比丘打彼比丘亦如是。」「頗有比丘打比丘得
百千罪耶？」答：「有。若比丘大眾中瞋恚，手把沙  豆等擲諸比丘，隨所著，隨得爾所波夜提。不  著者，突吉羅。」

[0624a22]  問：「如佛所說，若比丘知麁罪覆藏，波夜提。  頗有覆藏不犯耶？」答：「有。覆藏本犯戒乃至污  染比丘尼人麁罪，突吉羅。彼五種人覆藏比
丘麁罪亦如是。學戒人覆藏麁罪，波夜提。  覆藏非人出家麁罪、聾盲等麁罪，突吉羅。彼  覆藏比丘麁罪亦如是。」

[0624a28]  問：「如佛所說，語比丘：『汝來當與汝多美食。』  彼作是言：『汝去。』是事應廣說。頗有比丘作
是語不犯波夜提耶？」答：「有。遣本犯戒等五種  人、非人出家等遣還，突吉羅；彼等遣還亦如  是。聾盲等亦如是。中國人遣邊地人、邊地人
遣中國人亦如是。遣使手印亦如是。及餘沙  門婆羅門亦如是。」

[0624b06]  問：「如佛所說，若比丘無病露地然火，波夜提。  頗有比丘露地然火不犯耶？」答：「有。本犯戒人
乃至污染比丘尼，突吉羅。非人等出家然火，  突吉羅。三種人等然火，不犯。聾盲等然火，突  吉羅。中國人為邊地人、邊地人為中國人然
火，突吉羅。遣使手印然火，突吉羅。燒酥油  石蜜等，突吉羅。諸賊、天龍乃至富單那等  使然火，不犯。為眾僧、為性住比丘然火，不  犯。」

[0624b15]  問：「如佛所說，比丘共未受具戒人過二夜宿，  波夜提。頗有比丘過二夜宿不犯耶？」答：「有。  共黃門、二根過二夜宿，突吉羅。共化人過二
夜宿，突吉羅。本犯戒乃至污染比丘尼人，共  未受具戒人宿過二夜，突吉羅。比丘聾盲瘖  瘂共未受具戒人宿過二夜，突吉羅。非人出
家作比丘，性住比丘共宿過二夜，突吉羅；  相違亦如是。非人，如前說。學戒人共未受  具戒人宿過二夜，突吉羅。」

[0624b24]  問：「如佛所說，若比丘如法僧事與欲竟，後言  不與，波夜提。頗有與已後言不與不犯耶？」答：
「有。受法比丘與不受法比丘欲已，後言不與，  突吉羅；相違亦如是。本犯戒乃至污染比丘  尼、聾盲瘖瘂及非人出家等作比丘，與欲已，
後言不與，皆突吉羅。學戒人與欲已，後言不  與，波夜提。」

[0624c02]  若比丘於擯比丘邊出罪共法食，波夜提。於  狂癡乃至重病比丘所出罪，突吉羅。

[0624c04]  「若有沙彌作是語：『我知如來法。』是事應廣說。  諸比丘與作滅羯磨，後沙彌懺悔已，應捨不？」  答：「應捨。」

[0624c07]  問：「如佛所說，若比丘得新衣，應三種壞色。  不壞色，波夜提。頗有比丘不壞色不犯耶？」答：  「有。謂不淨衣。」

[0624c10]  問：「如佛所說，若比丘自取寶，波夜提。頗有  比丘自取寶犯僧伽婆尸沙耶？」答：「有。謂取女
寶、似女寶，犯僧伽婆尸沙。盜心取，波羅夷。取  輪寶、摩尼寶，突吉羅。捉象寶、馬寶，不犯。非人  金銀坐臥具得坐臥，器得用食。」

[0624c15]  問：「如佛所說，半月應浴。半月內浴，波夜提。頗  有比丘減半月內浴不犯耶？」答：「有。若被雨所  漬因緣等，不犯。」

[0624c18]  問：「如佛所說，若比丘故奪畜生命，波夜提。頗  有故奪畜生命不犯耶？」答：「有。狂癡乃至重病，
不犯。本犯戒人乃至非人出家，故奪畜生命，  突吉羅。學戒人故奪命，波夜提。沙彌故奪命，  突吉羅。」

[0624c23]  問：「如佛所說，若比丘故令他比丘疑悔，波夜  提。頗有比丘故令他疑悔不犯耶？」答：「有。  除受具足戒，以餘事令疑悔，突吉羅。本犯戒
人令性住比丘疑悔，突吉羅。乃至遣使手印，  突吉羅。中國人令邊地人、邊地人令中國人  疑悔，突吉羅。」

[0624c29]  問：「如佛所說，若比丘指挃，波夜提。頗有比  丘指挃不犯耶？」答：「有。若比丘身根壞挃，突吉
羅。以水渧身根，突吉羅。俱身根壞挃，突吉  羅。挃未受具戒人，突吉羅。本犯戒等挃比丘，  突吉羅；相違亦如是。」

[0625a05]  問：「如佛所說，若比丘水中戲，波夜提。頗有比  丘水中戲不犯耶？」答：「有。本犯戒人乃至非人
等出家，水中戲，突吉羅。除水，餘事戲，突吉  羅。學戒人戲，波夜提。戲有五種，戲、笑、樂、掉、  沒。」

[0625a10]  問：「如佛所說，若比丘共女人宿，  波夜  提。云  何女人？」答：「身可捉者，共天女宿，突吉羅。龍女、
畜生女等共宿，突吉羅。若比丘草林樹林竹  林樹孔中共女人宿，突吉羅。學戒人共女人  宿，波夜提。本犯戒人共女人宿，突吉羅。天女、
緊那羅女、鬼女等共宿亦如是。」

[0625a16]  問：「如佛所說，若比丘恐怖比丘，波夜提。頗  有比丘恐怖比丘不犯耶？」答：「有。恐怖非人出
家比丘，突吉羅。非人出家恐怖比丘，突吉羅。  中國人怖邊地人、邊地人怖中國人，突吉羅。  遣使手印怖，突吉羅。」

[0625a21]  問：「如佛所說，若比丘藏比丘衣鉢等，波夜提。  頗有比丘藏衣鉢等物不犯耶？」答：「有。藏非人
出家衣鉢等物，突吉羅；相違亦如是。遣使手  印藏亦如是。藏尼薩耆衣鉢，突吉羅。藏癡狂  乃至重病人衣鉢等物，突吉羅。受法比丘藏
不受法比丘衣鉢等物，突吉羅。藏諸餘沙門  婆羅門衣物等，突吉羅。」

[0625a28]  受法比丘與不受法比丘衣已，不語輒用，突  吉羅；相違亦如是。本犯戒乃至污染比丘尼  非人，乃至富單那等出家，與衣已，不語輒用，
突吉羅。學戒與比丘衣已輒用，波夜提。性住  比丘與彼衣已，不語輒用，突吉羅。

[0625b04]  問：「幾種人受持衣？」答：「五種人淨施七種人。」

[0625b05]  問：「如佛所說，若比丘以無根僧殘罪謗比丘，  波夜提。頗有謗不犯耶？」答：「有。謗非人出家、非
人出家謗比丘，皆突吉羅。學戒人謗，波夜提。  謗學戒人，突吉羅。謗癡狂乃至中國人，中國  人謗邊地人、邊地人謗中國人，皆突吉羅。」

[0625b10]  問：「如佛所說，若比丘無男子共女人道行，波  夜提。頗有比丘共女人道行不犯耶？」答：「有。  共化女道行，突吉羅。天女乃至富單那女共
道行，突吉羅。非人等出家，共女人道行，突吉  羅。非人者，如前說。本犯戒乃至聾盲瘖瘂等，  共女人道行，突吉羅。共童女、黃門、三根道  行，突吉羅。」

[0625b17]  問：「如佛所說，若比丘共賊道行，波夜提。頗有  共賊道行不犯耶？」答：「有。本犯戒，乃至污染比
丘尼、聾盲瘖瘂，乃至非人等，賊共道行，突吉  羅。非人出家，共賊道行亦如是。」

[0625b21]  問：「如佛所說，若比丘，不滿二十年人與受具  戒，波夜提。頗有與不滿二十年人受具戒不
犯耶？」答：「有。不滿二十年作滿想，與受具足戒，  共食共住，不犯。」「共彼人？幾時住？」答：「乃至未決  定時。決定知已，應不令在比丘地，應更與受
具戒。若不與受具戒，經三布薩、若白四羯磨，  是名賊住，應滅擯。」

[0625b28]  問：「如佛所說，若比丘自手掘地使人掘，波夜  提。掘何等地？」「若不燒不壞地。掘燒壞地，突吉  羅。」

[0625c02]  問：「如佛所說，若比丘過四月受請，波夜提。頗  有過四月受不犯耶？」答：「有。受四月請，四事
中一一請已，於中索餘，突吉羅。過四月已，餘  事請、索餘事，波夜提。安居中請食，更索食，突  吉羅。病索，不犯。」

[0625c07]  問：「如佛所說，若比丘是中應學、應廣說。頗有  比丘作是語不犯耶？」答：「有。若使學非法，不學，
不犯。受法比丘使不受法比丘學五法，不學，  不犯。不受法比丘語受法比丘學是法，我不  學，突吉羅。語非人出家，乃至中國語邊地、邊
地語中國，突吉羅。學戒人語，波夜提。」

[0625c13]  問：「如佛所說，若比丘，諸比丘鬪諍，默然屏處  聽，波夜提。頗有比丘屏處聽不犯耶？」答：「有。聽
比丘尼鬪諍，突吉羅。乃至聽沙彌尼鬪諍亦  如是。比丘尼亦如是。本犯戒乃至污染比丘  尼聽鬪諍，突吉羅。學戒聽，波夜提。」

[0625c18]  問：「如佛所說，若比丘僧斷事時默然起去，波  夜提。頗有默然起去不犯耶？」答：「有。若比丘未
作白，起至大小行處，還語已去，不犯。去時不  捨聞處，不犯。」

[0625c22]  問：「如佛所說，若比丘不恭敬上座，波夜提。頗  有比丘語上座不犯波夜提耶？」答：「有。若上座  斷事時中間說非法事，年少比丘說法於中
語，不犯；相違亦如是。」

[0625c26]  問：「米苦酒澄清無膩，非時得飲不？」答：「不得飲。」

[0625c27]  問：「根漿華莖果漿，非時得飲不？」答：「得。得幾時  飲？乃至未捨自性得飲，過時不得飲。」

[0625c29]  問：「幾處不白入聚落不犯耶？」答：「三處，謂阿練  若處、聚落中、神足空中行，不白入，不犯。伴
不解性住比丘語，不白入聚落，不犯。在地白  空中入，不犯；相違亦如是。界內界外白入，不  犯。有比丘，不白入，波夜提。不白非人出家入，
不犯。乃至污染比丘尼及餘沙門婆羅門等  不白入，不犯。」

[0626a07]  問：「頗有比丘受請已，食前食後不白去，至二  三家，不犯耶？」答：「有。若有衣食請去，不犯。非  五種食，不犯。」

[0626a10]  問：「若比丘夜未曉未藏寶至城門，突吉羅。至  四天王夜叉等城門，突吉羅。」

[0626a12]  「若比丘說戒時作是言：『我始知是戒。』不犯耶？」  答：「有。謂不共戒。共戒者，波夜提。比丘尼亦如  是。」

[0626a14]  「若比丘以角牙齒骨作針房，波夜提。頗有  作不犯耶？」「為他作，突吉羅。他作與，不犯。」

[0626a16]  問：「頗有過修伽陀八指作床脚不犯波夜提  耶？」答：「有。若用牙、摩尼作，突吉羅。」

[0626a18]  問：「如佛所說，若眾僧坐床臥床，自以兜羅絮  縫著床解去，波夜提悔。頗有不解去不犯
耶？」答：「有。若以餘物作，突吉羅。雨衣戒、覆瘡衣  戒、尼師檀戒、佛衣等量戒，不淨亦如是。」

[0626a22]  問波夜提竟。

問波羅提提舍尼事

[0626a24]  白衣舍，從三種人邊受食，突吉羅，謂賊住人、  本犯戒人、本不和合人。比丘在空中受食，比  丘在界內從界外比丘尼邊受食，不犯。從親
里受食，不犯。非親里同意受，不犯。遣使手印  受，不犯。

[0626a29]  若比丘入白衣家乞食，比丘尼語居士言：「與  是比丘食。」比丘受食，突吉羅。為他受食，突吉  羅。遣使手印受，突吉羅。親里，不犯。

[0626b03]  若怖畏阿練若處不病內受食，突吉羅。如佛  所說，比丘語居士言：「此中有怖畏。」居士問比
丘言：「此中有賊不？有者我當語王。」比丘應言：  「無。」界外受，不犯。若道中食，不犯。比丘遮居  士言：「莫入。」自入不犯。比丘若狂，不犯。

[0626b08]  問：「頗有比丘學家中受食不犯耶？」答：「有。若先  請、若病，不犯。」

[0626b09]  波羅提提舍尼竟。

[0626b10]  毘尼摩得勒伽略說七千偈，一偈有三十二  字，七千偈便有二十二萬四千言，十卷成。

薩婆多部毘尼摩得勒伽卷第十

* * *

【經文資訊】大正藏第 23 冊 No. 1441 薩婆多部毘尼摩得勒伽  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
