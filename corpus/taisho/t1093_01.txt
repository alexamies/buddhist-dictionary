不空羂索呪經
隋天竺三藏闍那崛多譯

[0399a06]  如是我聞。一時婆伽婆在逋多羅山頂觀世  音宮殿所居之處。於彼山中多有娑羅波樹  多摩羅樹。瞻蔔華樹阿提目多迦華樹等。更
有種種無量無邊諸雜寶樹。周匝莊嚴。與大  比丘眾八千人俱。復有無量首陀會天。無量  百千左右圍遶。其名曰自在天眾大自在天
眾。復有若干大梵天王及諸天子。請佛說法。

[0399a13]  爾時觀世音菩薩摩訶薩。於是海會大眾之  中。即從座起整理衣服。偏袒右肩右膝著地。  合掌向佛面目熙怡。開顏含笑而白佛言。婆
伽婆於有心呪。名曰不空羂索王。我於往昔  從發菩提心已來。過九十一劫。於是劫中有  世界名曰觀視。於彼剎中復有一佛。名曰世
界王如來應正遍知。然彼如來憐愍我故說  此心呪。我時於彼佛世尊所受持不忘。以是  力故。從是已來常為無量無邊百千摩醯首
羅諸大天眾。淨居天王并諸天子無量無邊  說法教化。令向阿耨多羅三藐三菩提。世尊  我於彼佛所得是呪已。即得不忘智勝莊嚴
等一萬三昧。世尊隨有此心呪處。當知彼處  有大天眾。所謂自在天大自在天。大梵天梵  天等一萬二千守攝防護。世尊隨其所在有
是呪處。應如塔想。世尊隨何方面有是心呪。  應當證知彼諸人輩。已曾供養百千萬億那  由他諸佛種諸善根。世尊若復有人聞此不
空心呪者。當知彼人。若於往昔於他人所。行  諸穢惡造諸非法。毀謗諸師毀謗正法。未來  世必墮阿鼻地獄。一切諸佛菩薩聲聞辟支
佛等皆悉捨離。彼人於後生悔恨心不復造  惡。彼人若能一日一夜斷食誦此心呪。彼人  重罪現世輕受。或一日間得寒熱病。或復二
日或復三日或復四日。或復七日得寒熱病。  或復眼痛或得耳痛。或脣齒疼痛或舌齶疼  痛。或復心痛或復腹痛。或膝痛或脇痛腰脊
肋痛。或患支節疼痛或得痔病。或大小便利  不通或下痢。或患手足或頭。痛或患瘡癬或  患白癩大癩甘瘡疱瘡反華瘡惡毒瘡月食瘡。
或得羊癲諸鬼病等。或值呪咀野道種種言  說。或為他作而反著之。或為已作而更著之。  或被枷禁繫在牢獄或被他打或被他殺。或
他期剋罵詈毀辱或被誹謗。世尊我今略說。  或值身口意業逼切。或夜得惡夢。以現受故  彼等惡業悉得除滅。況復清淨諸眾生輩。正
信正行不滅罪者無有是處。世尊若有四輩  人民等。設以諂曲心聞此呪者。或復讀誦或  復受持。或晝夜常誦或為他解說已教令聽
聞。乃至在畜生前說此心呪令彼耳聞。復能  說是金剛句等自心念言。金剛句者何等是  也。所謂一切不捨是也。一切不分別是也。一
切無為是也。一切不遲至是也。一切不作是  也。一切不染是也。一切平等心是也。一切無  至是也。一切不棄捨是也。一切不離五陰是
也。如是方便當須念佛。彼等諸人十方諸佛  數滿一千在於現前。彼等諸佛當教是人懺  悔除罪。世尊我今略說。若復有人。以竹帛書
是心呪受持禮拜。有如是等無量無邊功德  之聚。世尊我今略說。聞此呪者不應起諍。世  尊若人共他鬪諍聞此呪者。或為驚怖大家
或護他意。或因調戲聞此呪者。世尊彼等諸  人應當思惟。令我耳根聞此呪者。以觀世音  菩薩威神力故非我自力。世尊譬如有人。或
取栴檀香或取龍腦香。或取麝香等種種諸  香。誹謗毀辱罵詈言說。誹謗毀辱罵詈言訖  已。還以是香塗其身體。然彼栴檀乃至麝香
不作是念。彼人誹謗我罵詈我毀辱我。豈有  是心。我與彼香不與彼耶。無有是處。世尊但  彼自有香性不捨本性。如是如是。世尊若有
人。於我此心呪或復毀辱。或復道說誹謗乃  至如上所說。以諂曲之心恭敬尊重。世尊彼  諂曲眾生於未來世。於諸善根能為佛因。生
生處處不離戒定及勝智慧成就福聚之香。  於未來世能持戒香。世尊若善男子善女人。  或比丘比丘尼優婆塞優婆夷。或餘人輩為
此心呪故。於月八日十四日十五日。空腹一  日一夜莫食。身持禁戒心行精進。一日七遍  夜復七遍。誦此心呪已。莫念餘事莫共他語。
世尊彼人現世得二十種功德。何等為二十  種功德。一者一切病痛不惱其身。雖有病痛  以福業力故速得除差。二者其身微妙柔軟
光澤多人愛敬。三者諸根調伏。四者大得財  寶所求隨稱不被他劫奪。五者火不能燒。六  者水不能漂。七者王不能奪。凡所造業常得
吉利。八者惡雹不傷惡龍攝毒。九者不被災  旱不畏惡風疾雨。十者若人被蟲食於禾稼。  當取其沙灰水等任意呪之七遍。八方結界
上下諸方普遍結之。一切驚怖一切蟲毒即  得除滅。十一者一切惡鬼吸人精氣。或於夢  中為人夫婦。欲相厭魅亦不能害。十二者於
一切惡眾生所常得安樂。心恒敬重無時暫  捨。十三者若有諸怨生於惡意。欲來讐對亦  自消滅。十四者但有惡人欲相害者。不能為
害即自去離。十五者一切呪詛一切蠱道。速  即自攝不能加害。十六者若處於眾中最強。  十七者諸有煩惱不能纏遶。十八者當在陣
敵鋒刃相害一心誦呪。一切刀杖箭矢即不  著身。十九者一切善神常隨擁護。二十者生  生處處常得不離慈悲喜捨。世尊若人能受
持如是心呪者當得如是二十種功德。世尊  更復有得八種法。一者命終之日觀世音菩  薩當作比丘像現其人前。二者命終之時心
不散亂四大安隱。無諸苦惱紛繞其身。三者  病雖困篤亦無諸漏泄穢污屎尿不淨。四者  命終之日得正憶念心不亂錯。五者命終之
日不復覆面而死。六者命終之日得無量辯  才。七者命終之日欲樂生何佛國土者隨意  往生。八者常得善知識不相捨離是故八種
福相現其人前。若有人能一日三時誦念。一  時三遍受持此呪者。當斷酒肉五辛。則所得  功德日夜增長。菩薩不自為已。知諸眾生心
性力故當為說之。勿為慳悋勿作憍嫉。或云  我能為汝汝不能耶。所以者何。菩薩捨嫉妬  意。為諸眾生作大利益。而取菩提入菩薩數。
言菩提者即是大智。言眾生者即是方便。此  二法者為眾生故而有所得。世尊願佛聽我  說此心呪。於如來前欲演說故。亦為四部諸
眾生輩。得安樂故得利益故。更為自餘罪惡  眾生除滅罪故。爾時世尊告觀世音菩薩言。  汝清淨眾生說是心。呪應當知時如來隨喜。
此心呪者。於未來世行菩薩行善男子善女  人。於此心呪當作父母想。

[0400b10]  爾時觀世音菩薩摩訶薩。瞻覩尊顏目不暫  捨。而白佛言。世尊佛已聽我說此心呪。一切  菩薩所應禮拜恭敬尊重。此解脫圓滿法門。
為眾多人得利益故得安樂故。為欲憐愍眾  多人故。為諸天人世間得世樂故。

[0400b15]  我今頂禮三世一切諸佛。及菩薩僧去來現  在聲聞緣覺。

[0400b17]  我今頂禮正行正向一切諸聖。

[0400b18]  我今頂禮大智舍利弗。

[0400b19]  我今頂禮彌勒世尊菩薩眾等。

[0400b20]  我今頂禮本師阿彌陀如來。

[0400b21]  我今頂禮常住三寶。

[0400b22]  敬禮觀世音菩薩摩訶薩大慈悲者。而說呪  曰。

[0400b24]  多姪他  (一)  唵吽  (二)  這囉這囉  (三)  支唎支唎  (四)  朱嚧朱嚧  (五)  摩訶迦  [口*留]  尼迦
(六)  悉唎悉唎  (七)  之  唎之唎  (八)  毘唎毘唎  (九)  鉢頭摩訶薩多  (十)  哥羅  哥羅  (十一)  吉利吉利  (十二)
句盧句盧  (十三)  摩呵舒  大薩多婆  (十四)  佛著耶佛著耶  (十五)  陀婆陀婆  (十  六)  吉膩吉膩  (十七)  鉢囉  (二合)
摩舒大薩多婆  (十八)  迦囉迦囉  (十九)  吉唎吉唎  (二十)  句嚧句嚧  (二十一)  摩  訶薩他莫鉢羅  (二合)  鉢多  (二十二)
這邏這邏  (二十三)  毘遮囉  (二十四)  珊遮囉  (二十五)  鉢囉  (二合)  遮囉  (二十六)  伊  吒吒伊吒吒  (二十七)
婆囉婆囉  (二十八)  毘唎毘唎  (二十九)  哹嚧哹嚧  (三十)  伊醯夷醯  (三十一)  摩呵迦  [口*流]  尼  迦  (三十二)
摩呵鉢遮鉢帝鞞沙建囉  (三十三)  娑囉  娑囉  (三十四)  柘囉柘囉  (三十五)  呵囉呵囉  (三十六)  呵呵  (三十七)  兮兮
(三十八)  烋  烋  (三十九)  唵  (引)  迦娑婆囉訶  (去)  莫  鞞沙達囉  (四十)  達囉達囉  (四十一)  地唎地唎
(四十二)  度  嚧度嚧  (四十三)  多囉多囉  (四十四)  薩囉薩囉  (四十五)  簸囉  簸囉  (四十六)  婆  (輕道)  羅婆
(輕道)  囉  (四十七)  阿囉濕迷  (二合)  室多薩呵薩囉  (四十八)  波羅帝曼地  (徒筆反)  多  (四十九)  舍  [口*梨]  囉
(五十)  十啝囉十啝囉  (五十一)  多波多波  (五十二)  婆伽槃  (五十三)  蘇摩地底夜  (五十四)  頡履屣伽拏  (五十五)  居鞞羅
(五十六)  婆囉醯眠達囉  (五十七)  頡履屣伽  拏  (五十八)  啼婆伽拏  (五十九)  嚩  (扶夜反)  利至多  (六十)  遮羅拏
(六十一)  蘇嚧蘇嚧  (六十二)  朱嚧朱嚧  (六十三)  沒嚧沒嚧  (六十四)  散捺鳩摩囉  (六十五)  侯  [口*流]  達囉
(六十六)  婆娑  (長)  婆  (六十七)  比疏  [這-言+奴]  檀那  (去)  大  (六十八)  頡履使那夜迦  (六十九)  蒱呼
毘指多鞞沙達羅  (七十)  達囉達囉  (七十一)  地唎地唎  (七十  二)  度嚧度嚧  (七十三)  他囉他囉  (七十四)  伽囉伽囉
(七十五)  夜囉夜囉  (七十六)  羅囉羅囉  (七十七)  何囉何囉  (七十八)  末  囉末囉  (七十九)  拔囉拔囉  (八十)  拔囉陀夜
(八十一)  薩曼  多婆盧吉多  (八十二)  毘盧吉多  (八十三)  盧雞攝啝囉  (八十  四)  摩醯攝婆囉  (八十五)  慕呼慕呼
(八十六)  沒  [口*路]  沒  [口*路]  (八十  七)  沒夜沒夜  (八十八)  門柘門柘  (八十九)  何  [口*邏]  叉何
[口*邏]  叉  莫摩  (姓去甲)  寫  (九十)  薩婆拔夷嚩  (九十一)  薩婆烏簸  達囉鞞嚩  (九十二)  薩婆烏簸薩耆嚩  (九十三)
薩婆揭囉  醯嚩  (九十四)  婆  (去)  馱槃達那  (九十五)  曷囉社怛  (九十六)  娑  迦  (去)  囉  (賊九十七)  何祇儞
(火九十八)  憂馱迦  (水九十九)  鼻挱  (毒一百)  設  薩多囉  (戎仗一百一)  簸唎摹遮迦  (能解脫一百二)  迦拏迦拏  (一百三)
吉儞吉儞  (一百四)  句  [這-言+奴]  句  [這-言+奴]  (一百五)  遮囉遮囉  (一百六)  因地唎夜  (一百七)  婆  (去)
邏蒱澄伽  (一百八)  柘妬阿唎耶  薩底夜  (一百九)  三鉢囉迦釋迦  (一百十)  多莫多莫  (一百十一)  三莫三莫  (一百十二)
莫薩莫薩莫呵耽暮  (一百十三)  安馱  迦囉比馱摩那  (一百十四)  殺波囉蜜多鉢利哺囉  迦  (一百十五)  彌唎彌唎  (一百十六)  吒吒吒吒
(一百十七)  茶  (偷嫁反)  茶茶茶  (一百十八)  知知知知  (一百十九)  伊尼夜折莫吃唎  多  (一百二十)  鉢唎迦囉  (一百二十一)
伊醯夷醯  (一百二十二)  伊濕婆  囉  (一百二十三)  哹多槃這迦  (一百二十四)  句  [梳-木+口]  句  [梳-木+口]  (一百二十
五)  波囉波囉  (一百二十六)  迦囉迦囉  (一百二十七)  迦吒迦吒  (一百二十八)  莫吒莫吒  (一百二十九)  毘輸馱比沙耶婆私儞
(一百三十)  摩訶迦流尼迦  (一百三十一)  輸毘多夜社儒波比  多  (一百三十二)  何囉怛那  (去)  摩句吒摩囉達囉  (一百三十三)
薩婆腎若失邏思  (一百三十四)  吉唎多摩句吒  (一百三十五)  摩呵大蒱多  (一百三十六)  迦摩邏訖唎  (二合)  多  (一百三十七)
迦囉多邏  (一百三十八)  著那三摩著  (一百三十九)  毘木叉  (一百  四十)  鉢囉  (二合)  嗛必多  (一百四十一)  婆呼薩埵珊多帝
(一百  四十二)  鉢唎波柘迦  (一百四十三)  摩呵迦  [梳-木+口]  尼迦  (一百四十四)  薩  婆羯摩拔囉那比舒馱迦  (一百四十五)
薩婆嚩地鉢  邏摹這迦  (一百四十六)  薩婆薩埵娑摩攝婆索迦  (一百  四十七)  南摹素妬帝  (一百四十八)  蘇波呵  (一百四十九)

[0401a24]  此呪隨誦即成。一日三時一一時中誦一百  八遍。能得除滅五逆重罪及諸業障。燒沈水  香欲結界時。或呪水或呪灰。或呪芥子或呪
紫檀木四枚。各七遍釘於四方。一切瘧寒熱  病。作呪索誦二十一遍繫其咽下。即得除愈  一切諸病。或呪酥或呪油或呪水。各二十一
遍呪已服之。若欲破他所作呪咀。作其人形  像。或麵或埿或蠟。當以鑌鐵為刀段段割  之。若有人驚怖欲護身者。當作呪索帶於身
上。若有人患腹痛。呪鹹水服之。若有人被蟲  毒或被蛇螫。當用塗呪塗之。若有人患眼  痛。取白綖為呪索繫其耳上。若人患齒。取
迦羅毘羅木呪二十一遍。然後嚼之揩磨其  齒。欲作大界。取五色綖呪二十一遍。取紫  檀木四枚為  [檎-离+土]  繫索於  [檎-离+土]
上纏之。釘著四角  即成大界。一者怖處一切驚處欲護身者。當  作呪索帶行。或呪水灑之或呪灰用散其上。  若有鬼著取五色綖為呪索帶之或繫身體。
一切寒熱病者。取白綖呪二十一遍作索帶  行。若有得一切種種惡瘡。取蓽茇擣以為末  和蜜。呪二十一遍泥其瘡上。若有人患眼。取
香湯或甘草湯。呪二十一遍洗兩眼。若有人  患耳。煮油呪二十一遍內著耳中。一切鬪諍  一切官府一切恐怖處。取水呪二十一遍洗
其面。若國內有大疫病。或城邑聚落。乃至家  內當作道場。牛糞塗地香湯灑地。於四角處  安置新淨水瓶。以種種華置其瓶裏。復將種
種華散道場處。持種種飲食皆令香美。復以  種種淨草敷設道場。以食置上并諸果蓏。於  四角處麵作燈盞。淨布作炷燒諸妙香。以最
勝上者而作供養。其呪師以香湯澡浴著  鮮淨衣。於其座上敷新淨褥而坐其上。誦持  此呪一切災變即得消滅。若有遇重病者。將
彼瓶水呪已灑於彼人。凡所灑者即得除滅  一切疫病。諸鬼崇者一切有怖畏處。以水灑  之皆得除愈。若有人被他禁呪。磨栴檀呪二
十一遍。泥其心上即得除愈。若欲除滅一切  業障及五逆四重。常誦莫住。若有家內遇疫  病。或復諸鬼擾亂其家。當取一百八枚蓮華。
一一蓮華各呪一遍。擲著火中即得除愈。若  欲取一切眾生心意。當取栴檀一百八枚長  二寸。一枚一遍呪之擲著火中。欲治一切鬼  病恐怖之處。當取闍耶草
(藉草根)  毘闍耶草  (藥)  那句利  (藥)  揵陀那句梨草  (藥)  這憐尼草  (藥)  阿婆耶波儞草  (藥)  因陀羅波尼草  (香附子)
多迦  羅  (香)  斫迦羅  (香)  摩訶斫迦羅  (香)  毘疏  [這-言+奴]  揵多  (香)  蘇摩羅  (是梔子)  蘇難陀  (草)
。

[0401c13]  如是諸草。皆搗之作末細羅之。取水和為丸  如大棗。呪一百八遍。或頭戴或繫手而行。一  切鬼病一切疫病不能為害。若有小兒著鬼
病及疫病所驚怖處。將一丸繫於咽下。若有  女人薄相難嫁娶者或有諸病。取此丸藥和  水澡浴。即除惡相最妙最勝隨意無難。若有
女人不生男者。持藥一丸繫其項即得產男。  一切驚怖中皆作大護。若有人被蟲者。此藥  亦能破之。帶藥行者不被火燒諸難。若被惡
瘡。持此藥塗者即得除差。若有人為諸惡  事逼切。帶此藥者即蒙除難。若有人欲除惡  風惡雨。呪水二十一遍散於四方。即得除止。
若遇大雹。取一樹枝行呪遙打之。此觀世音  心呪雖不受持。但誦能破一切業障。能成一  切事皆得成就。若有人持此呪者。彼人當織  一白  [疊*毛]
。闊五尺長一丈不得割斷。綜縷彼  [疊*毛]  當畫作一佛。綵色中不得用膠。當和香及  乳和綵色畫之。右邊畫作觀世音像。狀如摩  醯首羅天。頭上髮悉如  蠡
髻。方作華冠。肩  上當畫作黑鹿皮覆左肩上。自餘身分當畫  作種種瓔珞。其畫者教持八關齋勿得雜食。  日別香湯清淨澡浴著淨衣裳。其持呪者當
清淨處安像。像前以牛糞塗地。四方齊整縱  廣丈六尺。其壇場裏散純白華。置八水瓶各  受一斗。皆令新淨盛以香湯。復以種種華置
其瓶內。安其淨草立八草座處。安置八方作  八分食置其草座上。然後更以六十四分食。  各各種種雜美好者。自餘雜食具皆廣大羅
列作之。唯除五辛酒肉。餘但使可得之者皆  悉具之。若欲呪者。當三日三夜斷食燒沈水  香。其持呪人以妙香湯三時澡洗。大小便
時皆須澡浴。若不能三日三夜者。但一日一  夜斷食。當食三種白食乳酪粳米。在彼像前  長跪設飲食已。當誦呪一千八遍。爾時行者
在於像前。即見自身出大光明猶如火焰。既  自見已生大歡欣。乃至觀世音菩薩自來現  身。隨其心願皆悉與之。若欲隱身。當取雌黃
或石黛。擣令碎末精細羅之。在於像前呪一  千八遍。塗於眼上即得隱身。乃至騰空飛行。  復得三昧名不空智見在莊嚴。作如是法已。
然後凡所作者皆得成就。此是持呪法我今  說竟。

[0402a26]  爾時佛說此經已。時觀世音菩薩摩訶薩。及  淨居諸天子娑婆世界主大梵天王。及諸菩  薩眾諸聲聞眾一切大眾人民。聞觀世音菩
薩對佛說此經。皆大歡喜奉行。

不空羂索呪經

* * *

【經文資訊】大正藏第 20 冊 No. 1093 不空罥索咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
