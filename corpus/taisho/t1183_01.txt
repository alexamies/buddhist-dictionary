一髻文殊師利童子陀羅尼念  誦儀軌
[0782a22]  
na  mo  maṃ  ju  śri  ye  ku  mā  
曩　謨(引)　曼　祚　室哩(二合)　曳(平聲)  (一)  矩　麼(鼻引)  
ra  bhū  nā  ya  ta  dyā  thā  oṃ  śri  
羅　部(引)　跢　野  (二)  怛　涅　他(引)　唵(引)　室哩(二合)  
ka  la  pe  ma  ho  ka  rpe  a  la  
伽(去引)　攞　陛  (四)  摩　護　佉　攞陛  (五)  阿(上)　攞  
ma  ka  rpe  sa  ma  sa  ma  nta  ka  
麼(鼻)　伽　攞陛(二合)　娑　麼　三(去)　滿　多　伽  
rpe  svā  hā  
攞陛　娑嚩(二合)　賀

[0782b03]  爾時文殊師利法王子於大眾中說此陀羅尼  已。十方世界一切如來。諸天龍八部。一切大  眾咸共讚言。善哉善哉文殊師利童真菩薩
摩訶薩。汝以大悲願力。於惡世中為欲  矜  愍  薄福有情故。善能演說此不可思議如意摩  尼妙法寶藏。饒益有情作無盡福利。爾時文
殊師利告大眾言。我於過去佛所授得此陀  羅尼。每於減劫眾生福盡之處即宣說。令彼  惡世善男子善女人比丘比丘尼優婆塞優婆
夷求菩提道。導一切眾生速令成就一切善  事。越度生死大苦海故。勸令受持神妙章句。  若善男子善女人晝夜精勤。常誦此陀羅尼
憶念不忘。或但稱讚不思議力。勸化他人令  其信受。至心持誦此陀羅尼。行饒益行。是  善男子善女人。無始已來所有一切五無間
等諸惡罪業悉皆消滅。永不沈淪生死大海。  永無三塗惡道之怖。隨所生處得宿命智。六  根清淨諸相具足。妙色端嚴威德熾盛。所求
皆得。先持諸餘真言。一切悉皆成就。凡所施  為無不殊勝。若能受持此陀羅尼者。先曾毀  犯尸羅三業虧失。悉得清淨。消除一切破戒
罪業。永離惡道常生人天。諸根調柔智惠清  淨。一切事中悉得通利。於正法中得深信力。  所有言說聞者信受。於怨敵中常得殊勝。一
切怨家永息惡心不能相害。一切天龍常隨  擁護。任運成就廣大福德。見者賓伏。以我  悲願深厚無盡福惠饒益一切眾生。十方如
來諸大菩薩之所護念。眾聖加持。誓願力故。  一切解脫無不成就。我今復說。受持此陀羅  尼。畫像道場供養儀式求成就法行者。應先
擇願宿曜吉祥之日。畫人受持八戒潔淨。於  白緤上或絹素上。畫一髻文殊師利菩薩童  子形。金色半跏坐千葉白蓮花上。左手執青
蓮華。華上有如意摩尼寶珠。右手指掌向  外垂下五指作滿願印。熙怡微笑。種種珠鬘  頭冠瓔珞莊嚴其身。畫此像已。於一淨室塗
拭方壇。從內向外三院布位。安置十七尊。具  如如五字輪瑜伽法中所說。應以上妙香美  餅菓子精誠供養。置此像於壇東面。行者西
面。向東對像。應取白月八日起首念誦。每日  誦前真言八百遍或一千遍。便於像前臥一  心思念我文殊取睡。則於夢中必見文殊作
小童子形。若見此相。當知已蒙加被。諸願  心成。所求皆得。所說言教人皆信受。又法取  蜜哩底藥  (此名白胡桝)  誦前真言加持八千遍已。口
含此藥。若至王宮或百官處。言發嚮應所求  皆得。所說言教信受伏從不敢違逆。又法取  帝支縛底藥  (此名貝多皮陰乾)  以前真言加持八千遍。
置於鉢中持而乞食。所須飲食衣服乃至金  銀七寶須者皆得。眾人愛敬競申供養。一切  鬪諍之處皆得勝。又於白月八日。於此文殊
師利像前。燃燈食三白食。又以白食及種種  白花燒白檀香供養。誦此真言八千遍。遍數  足已。便就像前眠睡。我文殊師利為現其淨
妙色身。所願皆得。每日常與一千金錢。不應  貯積。總將供供養三寶及修功德。每日誦八  百遍。隨力隨分供養。不應間闕。又法以一銀
鉢加持一百八遍或八百遍或二十一遍。於  文殊師利像前安白練上。又以白練覆蓋其  上。經一宿晨朝手探鉢中。得八百金錢。如
上所作諸法當宜密作。更不得使一人知聞。  唯除同行願同求此事者。親伴一人。必不得  向外人說。加被之力當時頓失功。須慎密。若
能依教謹慎。日日金錢常供更無斷施。已上  諸法不可總作。但隨意所樂成就一事。仍須  先嚴身心。數數飲牛五淨。起慈悲心。晝夜精
勤依教無虧。必得現生證上上悉地。心真言  曰。

[0783a13]  
oṃ  sa  ma  nta  śri  hūṃ  svā  hā  
唵(引)　娑　麼　那　始哩(二合)　吽　娑嚩(二合)　賀

[0783a15]  隨心真言

[0783a16]  
oṃ  a  śa  ma  ṇi  hūṃ  svā  hā  
唵(引)　阿　捨　摩  [寧*頁]  吽　娑嚩(二合)　賀

[0783a18]  結壇界真言

[0783a19]  
oṃ  de  śa  ma  ṇi  hūṃ  svā  hā  
唵　禰　捨　摩　寧　吽(引)　娑嚩(二合)　賀

[0783a21]  結四方界真言

[0783a22]  
oṃ  sa  ma  na  ta  ma  ṇi  hūṃ  svā  hā  
唵(引)　三　摩　難　多(吉)　摩　寧　吽　娑嚩(二合)　賀

[0783a24]  以此真言加持水二十一遍。散於四面即成  結界若常於文殊師利菩薩前持誦此真言。  日日八百遍不闕。日日常得伍百金錢。便須
奉施供養三寶。但有隨己分喫用。不得求  無義利處違教用之。必不得貯積。應須每日  常已種種餅菓供養文殊菩薩。替拔及時分
勿令不清淨。及自身衣服極須淨潔。數數洗  浴勿令垢穢。若見非法沙門婆羅門。或顏色  樵顇或非威儀身形醜陋。必不得輕笑毀謗。
以大聖文殊種種化現異類之身。試驗調伏修  行人心。欲令常起慈愍普皆平等。於一切有  情生珍敬心無分別心。無染著心無增愛心。
廣大無礙。盡當作當來成佛之想。修行者若  能如是依教住無分別精勤持誦。所求之願  文殊大聖速為滿足。鉢中化變日常盈滿用  無窮盡。又法以昌  [卄/補]
根用前身真言加持八  千返置鉢中。持此鉢入城乞求。所須衣服悉  得隨意。又法取安悉香白檀香蘇合香。此三  種香常用供養。於一切處常說燒此香不得
間斷。所求願速得滿足。又法取五色線長一  尋。誦真言加持一百八遍。結作一結滿二十  一結。置線結於鉢中安像前。隨力供養。文殊
日日於此鉢中現出上上黃金二十一兩。此  金必不得停貯積集。施用修功德供養三寶  用無盡竭。若藏貯積集。便即隱沒更不復出。  又法有藥名數沙波多那。亦名薩沙波
(此云白芥子)  。

[0783b21]  又有藥名摩訶弭多  (此藥出蜀地)  。若有大風大雨霖  霔久不晴明者。前件二藥共置一處。用身真
言加持此二藥八千遍。擲上虛空中。風雨便  止。時若炎旱無雨。取數沙波多那加持八千  遍。擲散於有龍水中。便即大雨即下。又法
將持此加持藥散大戰陣中。一切刀杖弓箭  無堪用者。設用定不傷害。若散置草中或樹  林或一切田苗稼中者。悉無虫類能傷損者。
若散石窟中或竹林間或粳米及餘五穀田  中。便即增多取之無盡。若散自身頭上。一切  鬪諍之處皆得殊勝。若入王宮乃至大臣家
諸百官家。悉皆得奉命恭敬。若散商人賈  客之中。貨物并無竊盜。凡是賊徒不能侵奪。  若散擲四方。一切鬼神夜叉羅剎及諸妖魅
不能為害。若散失火之處。火便自滅不能燒  物。若散水中。則便停流不動。更有眾多餘法。  不能盡說。但得前法成就有驗。已後隨自意
作者皆成。不勞遍說。決定無疑。此真言有大  威德光明不思議力。難可度量。念誦成就者  除不至心。

一髻文殊童子速成就無盡寶藏經

[0783c13]  此經上元元年九月十八日。婆羅門嚩日  羅  (二合)  麼拏庾灑  (二合)  唐云金剛福壽。於秦
州開元寺輪寺三院□□□□貞元十七年  三月翻經沙門再過□□□八硤內忠州薩  使君宅。見天竺僧封勘定入藏記。

[0783c18]  姣  舊住尊者導師過去日月燈明如來傳法  聖者八王子之化導之師釋迦如來九世祖  師。東方金色世界龍種上智尊王如來胎
藏海會四波羅蜜之中第二尊四方四佛如  來智母大日如來同體別身也身在法界一  照三世眾聖之母一切慈母發菩提心者為  證果之依處源本者也。

[0783c25]  文殊慈護真言

[0783c26]  唵沒馱昧怛哩  (引)  耶乞灑  (二合)  憾  (犯土之所可誦也)

[0783c27]  文殊師利忿怒陀羅尼

[0783c28]  唵嚩日羅底乞叉拏  (三合)  俱盧  (二合)  馱瞋那瞋  那吽泮吒

[0784a01]  用此真護身辟除結界。淨諸香花及一切  供具等。普當願眾生遇此教。曼殊當知識。  速證般若功智。疾成無上兩足尊。

[0784a04]  文殊治瘡呪

[0784a05]  那莫薩婆勃  (入)  馱南阿指多耶諾步多嚧比  [口*拏]  唵  [宋-木+(止/少)]  哩娑婆訶

[0784a07]  七佛藥師經中瘧病心呪

[0784a08]  怛姪他惡窶莫怛囉窶麼麼窶具麗訶呼  (去)  醯  (去)  末羅末羅末羅竪樹囇布囉莎訶

[0784a10]  奉誦七佛名並十二神將名。唱書此呪繫  之肘後。若差已置清淨所  (云云)  。

[0784a12]  善名勝吉祥王如來。

[0784a13]  室月智嚴光音自在王如來。金色寶光妙  行成就如來。無憂最勝吉祥王如來。法海  勝惠遊戲神通如來。藥師瑠璃光如來。

[0784a16]  藥叉呪

[0784a17]  唵  (一)  俱毘羅  (二)  莎訶

[0784a18]  康和三年三月七日書了　　賢覺

[0784a19]  右奉為先妣尊靈出離生死往生極樂也

[0784a20]  一校了　以座主御房御本也

* * *

【經文資訊】大正藏第 20 冊 No. 1183 一髻文殊師利童子陀羅尼念誦儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
