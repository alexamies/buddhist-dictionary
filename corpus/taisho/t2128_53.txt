一切經音義卷第五十三
翻經沙門慧琳撰

  * [0658a12]  起世經十卷　玄應 

[0658a13]  起世因本經十卷　慧琳

[0658a14]  樓炭經六卷　玄應

[0658a15]  長阿含十報經二卷　慧琳

[0658a16]  中本起經二卷　玄應

[0658a17]  七知經一卷　無音

[0658a18]  鹹水喻經一卷　慧琳

[0658a19]  一切流攝守意經一卷　慧琳

[0658a20]  四諦經一卷　玄應

[0658a21]  恒水經一卷　惠琳

[0658a22]  本相倚致經一卷　惠琳

[0658a23]  緣本致經一卷　惠琳

[0658a24]  頂生王經一卷　惠琳

[0658a25]  文陀竭王經一卷　惠琳

[0658a26]  [金*截]  城泥犂經一卷　惠琳

[0658a27]  古來世時經一卷　玄應

[0658a28]  阿那律八念經一卷　惠琳

[0658b01]  閻羅王五天使者經一卷　玄應

[0658b02]  離睡經一卷　惠琳

[0658b03]  求欲經一卷　惠琳

[0658b04]  是法非法經一卷　惠琳

[0658b05]  受歲經一卷　惠琳

[0658b06]  梵志計水淨經一卷　惠琳

[0658b07]  苦陰經一卷　惠琳

[0658b08]  苦陰因事經一卷　惠琳

[0658b09]  釋摩男經一卷　惠琳

[0658b10]  樂想經一卷　無音

[0658b11]  漏分布經一卷　惠琳

[0658b12]  阿耨風經一卷　無音

[0658b13]  諸法本經一卷　無音

[0658b14]  右三十經五十五卷同此卷音。

起世經第一卷

玄應

[0658b16]  壘堞  (又作垒同力癸反軍壁曰壘壘亦重也下又作堞同徒頰反字書女牆也)  。

[0658b17]  閻浮提  (或名剡浮洲或言譫浮洲或云贍部洲閻浮者從樹為名提者略也應言提鞞波此云洲譫音之含  反埤蒼多言也)  。

[0658b19]  欝單越  (或名欝怛羅越或言欝拘樓或言郁多羅鳩留正言欝怛羅究瑠此譯云高上作謂高上於餘方亦  言勝鳩留此云作亦云姓也)  。

[0658b21]  弗婆提  (或名弗于逮或云弗婆毘提呵或云逋利婆鼻提賀逋利婆此譯云前鼻提賀此云離體或云弗者  並婆提或言毘提呵訛也)  。

[0658b23]  瞿陀尼  (或名俱耶尼或名瞿耶尼或名瞿伽尼皆是訛轉也瞿此譯云牛陀尼夜此云取與以彼多牛用牛  市易如此間用錢帛等或云有石牛也)  。

[0658b25]  薔薇  (在羊反下無飛反重葉花者也)  。

[0658b26]  淋甚  (古文臨同力今反三蒼淋漉水下也)  。

[0658c01]  礓石  (居良反形如薑也字從石經文從土作壃非壃也)  。

[0658c02]  攀擥  (又作  [打-丁+監]  攬二形同力敢反說文撮持也擥取也)  。

[0658c03]  搦取  (又作  [敲-高+弱]  同女卓反搦猶捉也取也說文搦按也)  。

第二卷

[0658c05]  馬名婆羅訶  (此譯言長毛也)  。

[0658c06]  蟹螯  (五高反蟹有二螯八足也字從虫經文作鼇大龜也)  。

[0658c07]  蘇偷婆  (此譯云大聚舊云塔者訛略也)  。

第三卷

[0658c09]  森竦  (所金反多木長皃也下古文慫同先勇反竦上也)  。

[0658c10]  黫黑  (又作  [羊*(栗-木+土)]  同於間反字書黑羊也經文從牛作  [牛*(栗-木+土)]  非也)  。

[0658c11]  [曰/見]  [穴/(犮-乂+又)]  (莫勒反說文  [曰/見]  [穴/犮]  前也猶輕  [狂-王+觸]  直進也今皆作冒也)
。

[0658c12]  啀喍  (五佳反下助佳反犬見齒也經文作睚瞋目也)  。

[0658c13]  [金*截]  鈇  (方于反說文鈇莝斫也鈇亦椹也亦橫斧也)  。

[0658c14]  滂流  (普傍反三蒼滂沱也水多流皃也)  。

第四卷

[0658c16]  顫動  (又作  [身*會]  同之膳反說文頑顫也三蒼頭不正也)  。

[0658c17]  黑黶  (於簟反謂面黑子也說文中黑也)  。

第五卷　第六卷  (並無字音)

第七卷

[0658c20]  虬螭  (渠周反下勅知反廣雅有  [色-巴+肉]  曰虬龍無  [色-巴+肉]  曰螭虬黑身無鱗甲螭若龍而黃者也)  。

第八卷  (無字音訓)

第九卷

[0658c23]  陂濼  (上筆皮反下疋博反波池也下山東有鸕  [慈*鳥]  濼是也幽州呼為淀音殿)  。

第十卷

[0659a01]  迦  [簞-(口*口)]  (方爾反此名藿香也藿音呼郭反)  。

起世因本經卷第一

慧琳撰

[0659a03]  老輩  (波妹反楊雄太玄經輩類也埤蒼比也說文車百兩為一輩從車從裴省聲也經文從北作軰俗字非正也)  。

[0659a04]  挺  [色-巴+肉]  出  (庭鼎反說文挺拔也從手廷聲也廷音亭)  。

[0659a05]  三級  (金岌反顧野王玉篇云級者如階之等級也說文級次第也從系音覓)  。

[0659a06]  欄楯  (上音蘭下音順說文蘭檻也縱曰欄橫曰楯楯間子曰櫺子俗謂之鈎欄欄楯二字並從木形聲字盾字從厂  從十從目)  。

[0659a08]  壘堞  (上力鬼反鄭注禮記云壘壁疊也軍壁也廣雅重也說文壍也從土厽聲象形字也下恬協反杜注左傳堞城
上女墻曰蝶說文城上女垣也從土枼聲枼音塩接反)  。

[0659a10]  樓櫓  (上魯侯反下盧覩反說文樓重屋也櫓大盾也考聲云皆城上拒戰也二字並從木形聲字也魯字從魚從白  俗從曰非也)  。

[0659a12]  分級  (上墳問反經文說須彌山有三層級下廣上陿說其由旬與俱舍論不同俱舍論頌云傍出十六千八四二千
量從下向上半半減之皆踰繕那量此經即云下級六十中級四十上級二十由旬琳意疑謂此經說其城郭非地之量  也)  。

[0659a15]  金翅鳥  (施鼓反說文鳥翼也從羽支聲或從氏作  [羽*氏]  亦一通經云金翅鳥者或名大嗉鳥梵語名迦婁羅或
云揭路茶或号龍怨皆因形因事立名也八部鬼神之中是其一部也有大神力常食諸龍龍具四生卵胎濕化此鳥亦  爾其中力有等差具如經文所說今但會其異名音訓文字耳)  。

[0659a18]  拘吒賖摩利  (上音俱賖音奢或云居吒奢摩離大樹名也是諸金翅鳥所棲薄處於此採取龍食隨自  己  類居住此樹四面也)  。

[0659a20]  搔揵地雞  (上桑到反捷音件梵語天花名也人間絕無此花)  。

[0659a21]  菴婆羅多迦  (上暗含反亦天果名也西國有此國無)  。

[0659a22]  鞞  [醠-央+兮]  勒  (上婢迷反下馨奚反果名也或云毘梨勒即訶梨勒之類皆從外國來)  。

[0659a23]  烏勃林  (即嗢勃林也木果也似木苽而大甚香即此國亦有)  。

[0659a24]  柰林  (奴大反經文更加木作  [木*柰]  非也)  。

[0659b01]  蘠薇  (上匠陽反下味肥反五色花木也所在人間有之經文作薔不成字也)  。

[0659b02]  清泠  (下歷丁反蒼頡篇云泠者水清澄皃也形聲字)  。

[0659b03]  甘甜  (下亭塩反博雅云甜亦甘也或作餂俗字也)  。

[0659b04]  甎壘  (上拙緣反古今字語火燒土  [墼-凵]  也埤蒼云  [鹿*瓦]  甎也古今正字從瓦從專聲或作  [耑*瓦]
古字也經文從土作塼俗字  也)  。

[0659b06]  金脇  (香  [芸/木]  反從肉從劦劦音叶從三力)  。

[0659b07]  金窴  (下音田說文窴塞也從穴從真亦聲也經文從土作填音珍字雖俗用誤也)  。

[0659b08]  礓石  (上居良反埤蒼頡云礓礫石也從畺聲經作薑非也)  。

[0659b09]  皮  [禾*會]  (下苦外反蒼頡篇云  [禾*會]  [夕/鹿]  穅也說文從禾會聲經文從米作糩非也)  。

[0659b10]  [(殼-一)/手]  捋  (上鈎候反字指云  [(殼-一)/手]  取牛羊乳也從手從彀省聲也彀音同上或有從羊作  [愨-心+羊]
或從牛作  [(殼-一)/牛]  皆誤非也從手為  正經文作搆非本字下鸞括反毛詩傳曰捋取也說文捋音律曷也從手寽聲乎也)  。

[0659b12]  牸牛  (上音字文字釋要云凡牛羊之雌者曰牸說文闕字鏡云牝牛也形聲字也)  。

[0659b13]  滋濃  (上子私反字書滋液也多也說文益也從水茲聲下女龍反蒼頡篇云濃厚也考聲汁厚也說文露多也從水  農聲或從雨作震音同上)  。

[0659b15]  手擥  (洛敢反說文擥撮持也從手覽省聲或從手作攬亦通也)  。

[0659b16]  搦取  (上女戹反聲類搦捉也說文按也從手弱聲前音義音為女革反盖鄉音耳非正音也)  。

起世因本經卷第二

[0659b18]  欝多羅究  [一/(匚*〡*〡*(巨-匚))/田]  (上威律反梵語北洲名也或云北欝單在妙高山北大海之中其形正方四海之中此其  一也)
。

[0659b20]  適莫  (上丁歷反考聲云適指實也主也俗用或作的下摩博反韻英云日冥也說文亦云曰且冥也曰在茻中重草  曰莽井亦聲井音莽)  。

[0659b22]  穅  [禾*會]  (上可岡反爾雅米皮也說文從禾從康從米下苦外反前第一卷經中已釋訖)  。

[0659b23]  羹臛  (上革行反考聲云切肉或菜調以五味謂之羹孔注尚書云羹湏鹹醋以和之王注楚辤云有菜曰羹而濃或
肉或筍細切為之字從肉從霍省聲也霍音荒郭反經文從雨下隹作臛非也)  。

[0659c01]  逋沙陀  (上報毛反梵語也經云齋唐云長淨即集眾陣說所犯之罪增長白法清淨之業名為長淨也)  。

[0659c02]  嶷然  (宜力反字指云  [山/(吳-口+日)]  嶷山高皃也  [山/(吳-口+日)]  音助力反從山  [吳-口+日]  聲
[吳-口+日]  音側  [吳-口+日]  字從曰六音同上)  。

[0659c03]  不擣白  [疊*毛]  (刀老反下音  [片*奈]  經文作不搏非也正字)  。

[0659c04]  髬  [髟/匆/心]  (上音披埤蒼云髬者被髮而走皃也下音宗經從忩俗字也考聲云馬巤也  [髟/匆/心]  髬二字經並從髟髟音必姚反)
。

[0659c05]  姝妍  (上昌朱反鄭箋毛詩云姝美色也方言云趙魏之間謂好為姝說文好也從女朱聲也下霓堅反廣雅妍好也  說文忮也從女幵聲也幵音牽從竝二干也)
。

[0659c07]  傍蟹  (下諧芥反說文云蟹有二  [敖/骨]  [敖/骨]  手也八足旁行非蛇蟺之穴無所庇者也從虫解聲也  [敖/骨]
音敖蟺音善蛇也)  。

[0659c08]  多撮  (倉埒反字林云撮取也禮記孔子曰今大地一撮土之多是也又宗捋反亦通說文四圭也三指撮也從手  最聲最音子內反)  。

[0659c10]  馭者  (魚據反顧野王云指撝使馬者也說文從馬又聲也)  。

[0659c11]  持轡  (下悲媚反毛詩云執轡如組顧野王云所以制馭軎中馬也說文馬轡也從  [聯-耳]  軎音衛說文云車軸頭  [金*截]  也象
形字經文從亡作  [轡-口+亡]  俗  用  非正體組音祖)  。

[0659c13]  觀矚  (鍾辱反考聲云視之甚也眾目所歸曰矚說文視也從目屬聲也)  。

[0659c14]  丘  [壉-豕+丘]  (去魚反風俗通云  [壉-豕+丘]  虗也考聲廢國邑也周禮四邑為丘或謂之  [壉-豕+丘]  廣雅
[壉-豕+丘]  居也鄭注禮記云毀滅無後之地  也玉篇大丘名  [壉-豕+丘]  [壉-豕+丘]  山基也從土虗聲也)  。

[0659c16]  廁圂  (上  [竺-二+老]  胾反考聲廁圊也側畔也雜也集訓云圊糞所也下渾困反圂亦廁也集訓云豕所居也象形字也經從  水作溷非也
[竺-二+老]  音初師反胾音繬使反之也)  。

[0659c18]  連甍  (陌彭反杜注左傳云甍棟也屋說文訓釋與左傳同從瓦從夢省聲也)  。

[0659c19]  乳頃  (下犬頴反經云一捋牛乳頃言時之極促也即一息之間說文從頁匕聲)  。

[0659c20]  [泳-永+芺]  壤  (上鳥穀反說文溉灌也從水芺聲芺音殃驕反經文作妖俗字也下壤說文柔掌反孔注尚書云無塊曰壞說  文柔土也從土襄聲)
。

[0659c22]  [疊*毛]  衣  (庭叶反西國草花布也經作疊亦通)  。

[0659c23]  釘之  (丁逕反)  。

[0659c24]  蘇偷婆  (梵語古譯質朴不妙也正梵音云窣覩波譯云方墳唐云塼塔也即轉輪聖王沒後遺身塔也)  。

[0660a01]  暫時  (慙濫反集訓云不久也說文從曰斬聲或從足作蹔)  。

[0660a02]  甎土  (上拙川反說文  [鹿*瓦]  甎也從瓦專聲也經文從土作塼俗字非正也)  。

[0660a03]  阿毘脂地獄  (梵語也唐云無休息或云阿毘地獄即無間大地獄也處於大海大地之下故名地獄)  。

[0660a04]  疊磑  (上音牒考聲云疊重也說文從三曰作疊新改為三田下從冝會意字下吾會反說文磑  [石*靡]  也從石豈聲古者  魯斑初作磑
[石*靡]  音莫箇反考聲磨麦具也)  。

[0660a06]  刀鍱  (閻接反  [金*截]  鍱也形聲字也)  。

[0660a07]  [金*截]  爪  (夭涅反說文黑金也從金截聲截音徒結反正體字也今經文從截作  [金*截]  俗字也下莊挍反象形字也)  。

[0660a08]  纖長  (上相閻反廣雅纖微也杜注左傳云纖細也文字典說從系韱聲籤字從  [箋-戈]  [箋-戈]  音尖下直良反說文長久也從
兀從化從倒亾兀高遠也物久則化變故從化也)  。

[0660a10]  鎽  [卄/(└@人)]  (上音峯下音亾刀峯似草  [芸/木]  端故名之)  。

[0660a11]  爴破  (上莊虢反此音見字書爴枛破也舊音為居碧反或音九縛反恐未切當故改就此音抓音莊交反)  。

[0660a12]  擘身  (迸麦反字書手擘破物也考聲云手烈也說文作擗從手從檗省聲也)  。

[0660a13]  鑽身  (祖官反考聲鑽刺也集訓穿物鐵也形聲字也)  。

[0660a14]  脂髓  (上音支下雖  [此/束]  反集訓云骨中脂也從骨隨聲)  。

[0660a15]  五叉磔  (上筞加反鐵叉也下嘲革反廣雅榤開也張也說文辜也從桀石聲桀音竭經云五叉者地獄名也  以此鐵叉分磔罪人身形名為五叉地獄)  。

[0660a17]  [木*僕]  著  (上龐  [邈-儿+八]  反考聲云手搏投於地曰  [打-丁+僕]  韻詮云手掬  [木*僕]
也或音普祿反亦通今俗用或省作僕下長略反從草下  者俗從兩點作著非也)  。

[0660a19]  鐵鉆  (下儉嚴反說文鉆鋷也從金占聲鋷音女輙反經從甘作鉗非體也此今古之正形也)  。

[0660a20]  燒  [月*(遻-(這-言))]  (五各反考聲云腭齗也說文從肉咢聲咢從吅從屰音逆吅音喧齗音銀字)  。

起世因本經卷第三

[0660a22]  掬取  (上弓六反考聲覆手扟取也說文在手曰匊從勹勹音包從米會意字也正單作匊今經文從手作掬俗字也  通用)  。

[0660a24]  豌豆  (烏丸反豆名也說文作  [夗/豆]  古字也從豆夗聲也)  。

[0660b01]  劖刺  (上仕銜反說文云劖斷也針刾也一云剽也釗也從刀毚聲下清亦反說文云刺迶傷也從刀束聲剽音匹妙  反釗音之遙反)  。

[0660b03]  臠臠  (攣剸反顧野王云謂切肉為胾之小者說文從肉  [戀-心]  聲  [戀-心]  音力尃反正字也)  。

[0660b04]  齩食  (上五絞反說文云齧骨也從齒交聲亦作  [蓌-坐+(素-糸)]  或作  [齒*堯]  齧音研結反正形也)  。

[0660b05]  [齒*(崖-山)]  齜  (上崖戒反下柴邂反考聲云開口切齒也埤蒼云犬相爭聲說文齒相齗也一云開口見齒也竝從齒厓此皆  聲邂音下介反也)
。

[0660b07]  [口*(一/巾)]  嗽  (上子臘反韻略云  [口*(一/巾)]  入口也說文作  [口*替]
俗作唼下色捉反韻略云欶口翕也正作嗽經本作  [口*束]  非也)  。

[0660b08]  斲斤  (上陟角反說文云斫也從斤  [斲-斤]  聲經作  [登*斤]  俗字也)  。

[0660b09]  [月*郤]  [疏-(梳-木)+(日/羽)]  (上正脚字下徒臘反經本作蹹俗字)  。

[0660b10]  [揜-合+((人*人)/一)]  度  (上伯萌反考聲云  [揜-合+((人*人)/一)]  撣也說文從手拼聲下堂落反撣音達丹反)
。

[0660b11]  鐵  [土*瓦]  (項江反說文云瓨似甇長頸受十升從瓦工聲)  。

[0660b12]  鐵鏊  (敖誥反)  。

第四卷

[0660b14]  相激  (經歷反說文云疾也從水敫聲)  。

[0660b15]  而  [疏-(梳-木)+(二/(前-刖+口))]  (朋北反郭注爾雅云踣前覆也鄭注周禮踣亦僵尸也說文從足咅聲咅音土口反)  。

[0660b16]  摓  [土*孛]  (上僕蒙反下盆沒反王逸注楚辤云風塵起皃也亦作漨浡云水霧氣皃也經本從火作熢  [火*孛]  俗字也)  。

[0660b17]  蹴蹋  (上秋六反下談臘反經作蹹俗用字)  。

[0660b18]  姦猾  (上簡顏反下還刮反字書云猾黠也說文從犬骨聲)  。

[0660b19]  泡  沫  (上普包反下音末考聲云泡水上浮漚也  沫  水上浮沫也古今正字二字並從水包末皆聲之正字也)  。

[0660b20]  麥  [麥*弋]  (音弋文字集略云  [麩-夫+弋]  麥皮也說文從麥弋聲)  。

[0660b21]  赧皺  (上儜簡反說文云  [赤*皮]  面慙赤也從赤  [尸@又]  聲經本從皮作  [赤*皮]  俗字也  [尸@又]  音
[而/火]  下莊瘦反韻略云靣皮聚也說文字  從皮芻聲經作  [至*皮]  俗)  。

[0660b23]  黶子  (上伊琰反考聲云面黑子也說文從猒聲)  。

[0660b24]  傴僂  (上  [圬-土+糸]  矩反下力主反博雅云曲脊皃也說文竝從人區婁皆聲)  。

[0660c01]  跛跂  (上波可反周易云跛能履不足以與行也說文行不正也一曰足排之也從足皮聲亦作  [(虺-兀+元)-虫+皮]  下詰以反郭注山
海經云言人行脚跟不著地也說文足多指也從足支聲)  。

[0660c03]  [向/(月*矢*几)]  [病-丙+((宋-木)/火/又)]  (上力追反下正瘦字音疎救反)  。

[0660c04]  尫弱  (上烏黃反說文作  [八/几]  云跛曲脛也從大象偏曲之形古文從生作  [虺-虫+生]  經本作尫非也)  。

[0660c05]  以坌  (坌悶反義已具釋金光明最勝王經中也)  。

第五卷

[0660c07]  搏取  (上補洛反聲類云搏捕也杜注左傳取也說文索持也從手尃聲也)  。

[0660c08]  鴟鵂  (上齒之反鄭箋毛詩云鴟惡鳴之鳥也古今正字鳶屬也從鳥氐聲下朽尤反字書云鵂鶹  [示*芺]  鳥也一名  [名*鳥]  夜
飛晝伏古今正字恠鳥也從鳥伏聲  [名*鳥]  音格也)  。

[0660c10]  摸鼻  (上茫博反方言云摸  [打-丁+索]  也古今正字從手草聲如橛)  。

[0660c11]  如箕  (居疑反世本云少康作箕郭注方言云盛米寫斛斗者也說文竹簸也從竹其象形下其人也古文作  [ㄙ/甘/廾]  也孔
注論語云笥也漢律云小筐也說文從竹從單聲)  。

[0660c13]  如臼  (求有反經本作田誤也)  。

[0660c14]  埽帚  (上蘇竈反博雅云埽除也說文從土帚聲經作掃俗字也下周柳反世本云少康作帚顧野王云帚所以掃除  糞穢也說文從又持巾掃口內也經文從竹作
[竺-二+帚]  俗字也)  。

[0660c16]  華沼  (之遶反毛詩云沼池也說文從水從召聲)  。

[0660c17]  諸藕  (吾苟反)  。

[0660c18]  蠟蜜  (上藍合反經本作  [虫*葛]  非也)  。

第六卷

[0660c20]  岐道  (上姞移反爾疋云道二達謂之岐旁郭注云岐道旁出者也古今正字從山支聲)  。

[0660c21]  飄零  (上匹遙反下力呈反)  。

[0660c22]  氛氳  (上浮分反文字集略云氛氳香氣盛皃也說文從气分聲下欝雲反義已具釋金光明最勝王經中)  。

[0660c23]  牢固  (上老刀反)  。

[0660c24]  層樓  (上臟棱反郭注山海經云層重也說文重屋也從尸曾聲)  。

[0661a01]  觀矚  (之欲反)  。

[0661a02]  那墀尼  (中直知反梵語池名也)  。

[0661a03]  輦輿  (上力展反杜注左傳云駕人曰輦說文  [車*(尸@免)]  車也從  [夫*夫]  在車前引也下文是正字也音余文字集略云輿載也說
文車輿也從車  [臼/丌]  聲經本此是古今之正形作轝非也  [夫*夫]  音伴  [臼/丌]  音余也)  。

[0661a05]  飄颺  (音楊說文云風所飛楊也從風易聲易音陽也)  。

[0661a06]  戲謔  (上希意反下香約反)  。

第七卷

[0661a08]  氤氳  (上音因)  。

[0661a09]  [泳-永+第]  唾  (上以之反說文云洟鼻液也從水夷聲下吐臥反說文口液也從口垂聲)  。

[0661a10]  不瞬  (水閏反說文云瞬目搖也從目舜聲經從旬作眴俗字也)  。

[0661a11]  夭殤  (上  [女*芺]  矯反杜注左傳云短折曰夭說文屈也從大象形下賞羊反禮記云男女未冠笄而死者曰殤年十九至
十六為長殤十五至十二為中殤十一至八歲為下殤八歲已下為無服之殤說文從歹從傷省聲也歹音矝字)  。

[0661a13]  [麥*酋]  (上昌沼反經本作  [麩-夫+少]  俗字)  。

[0661a14]  揩拭  (上客皆反博雅云揩摩也說文從手皆聲下舒力反郭注爾疋拭所以清潔也鄭注禮記云淨也說文從手拭  聲)  。

[0661a16]  魚鼈  (下必滅反考工記云鼈內骨者也說文介蟲也從黽敝聲黽音猛)  。

[0661a17]  黿鼉  (上阮袁反考聲云似鼈而大腹黃而頭斑說文亦大鼈也從黽元聲下堂何反似蜥蝪而大長一丈則為龍水
次穴居郭璞云皮可以為皷也說文從黽單聲音那也)  。

[0661a19]  虬螭  (上祁幽反廣疋云龍有  [色-巴+肉]  曰虬說文從虫乚聲下恥知反廣疋曰龍無角曰螭說文若龍而黃北方謂地螻從
虫离聲乚音巳由反螻音慺也)  。

[0661a21]  虵獺  (上食遮反說文云從虫而長象冤曲垂尾之形也上古巢居患虵故相問無他  [受-(冗-几+又)+ㄎ]  它即今之虵字也下他達反
說文云似小狗水居捕魚之獸也從犬賴聲)  。

[0661a23]  鵝鴈  (上五何反下顏諫反)  。

[0661a24]  鸜鵒  (上具虞反下容綠反)  。

[0661b01]  燕雀  (上煙見反郭注爾疋云齊人呼燕為  [乳-孚+鳥]  禮記月令亦謂之玄鳥也說文玄鳥也籋口布翅披尾象形也  [乳-孚+鳥]  音乙
籋女涉反躡也下將藥反顧野王云依人小鳥也說文從少隹聲也)  。

[0661b03]  [骨*坒]  股  (上毘詸反正作髀經作  [月*坒]  俗字也)  。

[0661b04]  慘然  (上倉感反)  。

第八卷

[0661b06]  城隍  (音皇爾疋云隍虛也說文云隍城池也有水曰池無水曰隍易云城之復于隍也從阝皇聲)  。

[0661b07]  村隖  (烏戶反說文云小障也從卩烏聲經作塢俗字也)  。

[0661b08]  林壑  (呼各反顧野王云壑坈也虛也說文溝也從土  [壑-土]  聲正作  [(止/谷)*又]  經作  [豁/土]  俗字形也)  。

[0661b09]  閃電  (上苫  [白-日+(丹-、+十)]  反下田鍊反說文云電陰陽相激燿也從雨电音电音申)  。

[0661b10]  [石*(束/貝)]  中  (上青亦反正磧字也說文云磧水渚有石也從石責聲經作磧俗通用字形也)  。

[0661b11]  擿著  (上呈戟反說文云擿投也下張略反)  。

[0661b12]  耽樂  (上荅含反孔注尚書云過樂謂之耽毛詩傳云樂之太甚也說文作媅云樂也從女甚聲亦作妉下音洛經本  作耽俗字形也)  。

[0661b14]  愚騃  (牙蟹反蒼頡篇云騃無知也說文行仡皃也從馬矣聲字正形也)  。

[0661b15]  轅軸  (上音袁說文云轅  [車*冉]  也從車袁聲下冲六反說文云軸持輪者也從車由聲也)  。

[0661b16]  鞭撾  (上必綿反下陟爪反聲類云撾捶也古今正字從木過聲也)  。

[0661b17]  七榻  (吐臘反釋名云榻牀狹而長者曰榻說文從木  [日/羽]  聲經作  [木*翕]  俗字  [日/羽]  音同上)  。

[0661b18]  耳環璫  (黨郎反)  。

[0661b19]  涌已  (上容隴反顧野王云涌水波騰也說文從水甬聲甬音同上字)  。

[0661b20]  靉靆  (上哀代反下臺賴反王逸注楚辤云日月晻默無光也埤蒼云昧不明也古今正字竝從雲愛逮皆聲也)  。

[0661b21]  [矛*(替-曰+貝)]  棓  (上倉乱反下龐講反經作棒又  [亹-且+(烈-列+林)]  竝是俗字今不取也非正用也)  。

[0661b22]  椎杵  (上直追反經作槌俗字也下昌呂反前已具釋字也)  。

[0661b23]  錍箭  (上匹迷反方言云箭族廣長而薄者謂之  [金*畀]  說文從金卑聲亦  [金*匕]  經本作鈹音坡非字形也)  。

[0661b24]  鏃箭  (上宗鹿反廣雅云鏃鏑也字書矢鋒也說文賴也從今族聲)  。

[0661c01]  瘢  [病-丙+(一/艮)]  (上音盤下恨恩反)  。

第九卷

[0661c03]  羖芋  (上孤鄔反下正羊字鄭箋詩云羊牝牝有  [色-巴+肉]  曰羖也說文云從羊殳聲也)  。

[0661c04]  毛  [旁*毛]  (博莽反埤蒼云  [旁*毛]  方言  [(厂@炎)*毛]  也考聲云毛布也文字典說從毛旁聲亦作  [並*毛]
[(厂@炎)*毛]  音紀例反也)  。

[0661c05]  稗子  (上白賣反杜注左傳云稗草之似穀者從禾卑說文禾別也從禾卑聲也)  。

[0661c06]  誅戮  (留竹反鄭注周禮云戮猶辱也賈注國語殺也說文從戈翏聲翏音力又反)  。

[0661c07]  獵師  (上廉  [芸/木]  反鄭箋詩云霄田曰獵賈逵獵取也說文効獵逐禽也從犬巤聲經作  [木*(葛-人+乂)]
俗字後但有如此字不音者  準此鼠者同上)  。

[0661c09]  頸瓔  (上經郢反說文頸項也從頁巠聲下亦盈反說文云賏頸餙也古文從二貝頁音賢結反巠音經貝音杯妹反  也)  。

[0661c11]  臂釧  (上卑寐反下川戀反義已具釋金光明最勝王經中也)  。

[0661c12]  釵鋷  (上筞皆反文字集略云釵叉髻也文字典說婦人頭飾也或以金玉為之從金叉聲下女輒反釋名云鋷攝也
拔取髮也說文鉆也從金取聲字書作鑷與經本同取音同上鉆音其廉反中字也)  。

[0661c14]  鹹滷  (上音咸下星亦反爾雅云滷苦也周禮作瀉古今正字義同從水舃聲)  。

[0661c15]  澆  [溳-口+朿]  (上晈堯反下資賜反正體字)  。

[0661c16]  洗盪  (上西禮反下堂朗反說文云盪滌器也從皿湯聲滌之音亭歷反)  。

[0661c17]  仾寐  (梵語魚名也經中自音迷私反下旬亦同此訓)  。

[0661c18]  簿漠  (上傍榑反下音莫也)  。

[0661c19]  攢酪  (上徂巒反考聲云欑聚也說文義同從木贊聲下音洛釋名云酪乳汁所作也古今正字從酉各聲)  。

[0661c20]  吮已  (上旋兖反說文云呪欶也從口允聲欶音朔亦作嗽也)  。

[0661c21]  軀體  (上曲迃反尚書大傅云軀身也說文體也從身區聲)  。

第十卷

[0661c23]  善瑩  (瑩逈反顧野王云瑩謂摩飾玉使光明也說文玉色也一云石之次玉者也從玉熒省聲案摩飾之瑩從金作  鎣從玉者誤也)  。

[0662a01]  牀尃  (上正床字下撫無反孔注尚書云尃布也說文義同從寸甫聲亦從文作敷經本作敷俗也)  。

[0662a02]  [褒-保+毛]  裏  (上碑矯反字書云表衣沐也說文上衣也古者衣裘故以毛為表也從毛從衣經作表俗用之字也下音里)  。

[0662a03]  偝方  (上陪妹反考聲云偕迴靣向外也愽雅後也亦作背)  。

[0662a04]  翳覆  (上伊計反下豊富反)  。

[0662a05]  五種子  (中之勇反)  。

[0662a06]  根子莖子節子合子子子  (五種各加子字也)  。

[0662a07]  皮  [禾*會]  (恢外反蒼頡篇云  [禾*會]  穅也說文從禾會聲正字也經文從米作糩誤也)  。

[0662a08]  土凷  (魁外反亦作塊)  。

[0662a09]  分壃  (居良反鄭注周禮云壃界也說文正作畺從畕三其界畫也亦作疅又作彊畕音同上)  。

[0662a10]  謫罰  (上陟革反毛詩傳云謫相責也說文罰也從言商聲經作擿亦通下煩  [革*(卄/(ㄇ@人)/戌)]  反說文云  [古/手]
之小者也言未以力但  持刀詈罵則應罰也從力詈聲有從寸作罸者非也)  。

[0662a12]  牽排  (上遣賢反敗埋反博疋云排推也說文從手從非聲也)  。

[0662a13]  降惌  (上卷工反下於袁反)  。

[0662a14]  柯箄羅城  (梵語訛也正字云劫比羅亦名迦毘羅也)  。

[0662a15]  寐洟羅城  (經本已音此即梵語城名訛也或云  [歹*爾]  絺羅之國也)  。

[0662a16]  [百*斗]  (洪屋反王名)  。

[0662a17]  [諻-王+壬]  訾  (上撝委反考聲云諻譖也謗也詈也  [言*比]  也經文作毀俗通用也下茲此反鄭注禮記云訾以言毀人也古今正
字從言此聲)  。

[0662a19]  崖龕  (坎甘反)  。

[0662a20]  稻稈  (干  [娕*頁]  反)  。

樓炭經第一卷

(十三)

玄應撰

[0662a22]  噭嚾  (又作  [嘂-ㄐ+人]  譥二形同古弔反噭呼也鳴也下歡觀反呼也叫也或作喚又作虈喚二形同)  。

第二卷

[0662a24]  [鳥/木]  磔  (古堯反說文  [鳥/木]  不孝鳥也冬至日捕  [鳥/木]  磔之磔竹格反張磔也經文作棹疑誤也)  。

[0662b01]  當盧  (字冝作顱同力胡反言馬面當顱刻金為之所謂鏤錫也詩注云眉上曰陽刻金飾之今當盧是也)  。

[0662b02]  帞頭  (莫格反方言云南楚江湘之間曰絡頭字書帞  [名*頁]  巾也字從巾經文從  [耜-耒]  作陌非字體也)  。

[0662b03]  八柧  (古胡反說文柧樓也通俗文木四方為棱八棱為柧言珠有八棱字也)  。

[0662b04]  諸署  (時去反位也署官也署官者位之表識也治事府寺曰署署猶置也)  。

第四卷

[0662b06]  [麩-夫+少]  麮  (丘語反字書麥甘粥也蒼頡篇煮麥也)  。

第五卷

[0662b08]  嶔崟  (綺金反下冝金反謂山阜之勢高下倚傾也楚辤云嶺崟崎峨注云山阜陬隈也  [山*(卸-ㄗ+欠)]  峨音俄非也陬音則流反)  。

長阿含十報經上卷

慧琳撰

[0662b10]  摶  飯  (叚欒反博雅云手握使相著也音聲附持也說文圜也從手專聲也圜音袁也)  。

[0662b11]  四蛘  (羊掌反經從養作  [虫*養]  俗字也字書云瘡肉中  [乏-之+蟲]  行也或從手作攁發動也說文搔蛘也從虫羊聲有作痒者不
成字也)  。

[0662b13]  若  [(百-日+ㄎ)/皿]  (禹俱反案  [(百-日+ㄎ)/皿]  是高道乞士應器鉢  [(百-日+ㄎ)/皿]
也經文從木作杇非也)  。

下卷

[0662b15]  [卄/(蜀-虫+目)]  [卄/(蜀-虫+目)]  (默崩反文字釋訓云瞢瞢目不明也爾雅亂也考聲悶也說文從首從  [句-口+目]
[句-口+目]  音縣苜音日)  。

[0662b16]  適在  (丁歷反考聲云適猶指實也集訓云適然也經從帝作啻非也)  。

[0662b17]  郁耆  (上夾六反下音祇梵語西國花名也經文作郁字者錯書形也)  。

[0662b18]  猗喜  (上音依古人僻用字也本義是依字冝改從依)  。

[0662b19]  為瞑  (音冥考聲閉目也左傳云謚曰靈而不瞋謚曰成乃暝說文翕目也從目冥聲翕音歆急反)  。

中本起經上卷

玄應撰

[0662b21]  拘隣  (此譯云阿若名已知拘隣者姓也初度五人名也一名拘隣二名頗陛三名跋提四名十力迦葉五名摩男拘  利)  。

[0662b23]  怖悸  (古文作痵同其季反字林心動說文氣不定也方言  [怡-台+癸]  悸也注云謂竦悸也  [怡-台+癸]  音葵之字)  。

[0662b24]  屏營  (卑營反謂惶遽也廣雅屏營佂伀也經文作併甫政反說文併也併非此義)  。

[0662b25]  俱躓  (古文  [執/足]  躓二形今作疐同猪吏反通俗文事不利曰躓限至曰礙字)  。

下卷

[0662c02]  妖冶  (下余者反周易治容誨媱劉巘曰冶妖冶也謂傲自得莊飾鮮明之皃也)  。

[0662c03]  狂憨  (呼藍反字書憨愚也郭璞曰鵽鳥憨急謂虛勇也)  。

[0662c04]  靈柩  (渠救反小雅有屍謂之柩空棺謂之櫬禮記在棺曰柩鄭玄柩之言究也白虎通曰柩之言久也夂不復變也)  。

[0662c05]  焜煌  (胡本反下胡光反方言焜盛也郭璞曰焜煌盛皃也煌明也蒼頡篇煌光也經文作煇字與暉非此用也)  。

[0662c06]  恂恂  (私巡反論語恂恂如也王肅曰溫恭皃也廣雅云恂恂如也爾雅恂恂戰慄也)  。

[0662c07]  斑駮  (又作辨同百顏反說文辨駮也蒼頡篇辨文皃也雜色為斑經文作斒方間反斒爛也爛音力間反)  。

七知經一卷  (無字音釋)

鹹水喻經一卷

[0662c10]  鹹水  (恰緘反爾雅鹹苦也郭璞云苦即大鹹也說文鹹亦銜也北方味也從  [占@必]  音鹵咸聲也)  。

佛說一切流攝守因經

慧琳撰

[0662c12]  弊尪  (上毘袂反下烏光反說文尪跛曲脛也字從大象偏曲之形也從尤音汪從王也)  。

四諦經

(十八)

玄應撰

[0662c14]  執變  (碑院反變化也易也更也白虎通曰灾變者何變非常也經文作  [執/火]  誤也字書示無此字也)  。

[0662c15]  咽瘤  (力周反說文瘤腫也廣雅瘤病也經文從口作  𠺕  非字也)  。

佛說恒水經一卷

慧琳撰

[0662c17]  圊圂  (上七精反字書圊亦圂也說文圂廁也從口音韋青聲也下胡困反案說文亦從口從豕經文從水作溷俗字  也)  。

[0662c19]  洿池  (沃孤反廣雅洿深也杜注左傳云濁水不流也說文從夸從水夸音區夸聲也)  。

本相猗致經一卷

玄應撰

[0662c21]  轉依  (倚毛反毛詩傳云依倚也郭璞注方言云依憑也廣雅云依恃也說文從人從衣經文從犬作猗猗者歎辭也  非經義也)  。

佛說緣本致經一卷

慧琳撰

[0662c24]  愛訒  (仁振反孔注論語云其言也訒說文從言刃聲)  。

[0662c25]  眩曜  (上玄絹反賈注國語云眩惑也顧野王云眩亦示幻者也說文從目從玄下遙笑反廣雅曜明也博雅云照也  說文從曰翟聲也或作燿同)  。

[0663a02]  賢儁  (遵峻反淮南子曰才過千人曰儁今通俗作俊說文下從弓惟惟音許惟反雋聲也經文作  [仁-二+(隹/乃)]  俗字也)  。

佛說頂生王故事經一卷

慧琳撰

[0663a04]  曩  [(俎-且+(俎-且))/日]  (囊朗反爾雅曩久也考聲云昔也說文從曰襄聲也下星歷反經作昔俗字也)  。

[0663a05]  繁稠  (上飯  [瞞-目+米]  反毛詩傳曰繁稠多也鄭注禮記繁盛也說文從系音覓從敏下胄流反廣雅稠穊也毛詩傳云稠密
也說文多也從禾周聲  [瞞-目+米]  音晚班反音班)  。

[0663a07]  揚簸  (下波我反毛詩傳曰簸糠者也說文簸揚米去糖也從箕從皮)  。

[0663a08]  睥睨  (上紕計反下倪計反廣雅云睥視也字書云邪視也淮南子云左睥右睨也說文並從目卑兒皆聲字也)  。

[0663a09]  眼眴  (玄絹反王注楚辭云眴視皃也說文目搖動也從目旬而聲也旬音同)  。

佛說文陁竭王經一卷

慧琳撰

[0663a11]  勞  [夾/貝]  (上勞到反下來岱反爾雅云  [夾/貝]  賜也孔注尚書云  [夾/貝]  與也考聲云勞  [夾/貝]
相慰問也說文勞從力從熒省  [夾/貝]  從來  貝也形聲字)  。

[0663a13]  問訊  (下音辛進反蒼頡篇云訊亦問也毛詩箋云訊言也說文從言從卂卂亦聲也卂音迅也經文作訙俗字非正  字也)  。

佛說鐵城泥犂經一卷

慧琳撰

[0663a16]  邠坻  (筆旻反或作幽下帝奚反梵語也不求字義也)  。

[0663a17]  雨泡  (上音宇下魄茅反考聲云水上浮漚也說文從水從包聲也)  。

[0663a18]  喙  [此/束]  (上兄穢反禮記脩首者進喙說文喙亦口也從口喙聲下即髓反考聲云鳥口也或作  [口*束]  [此/(色-巴+肉)]
亦作  [此/帝]  也古今正  字鳥喙也從口束聲也束音次形字也)  。

[0663a20]  [雀*戈]  剝  (上前節反廣雅截割也說文斷也從戈從雀經作截俗字也下拜角反廣雅剝去皮也毛詩箋云剝削也說文  割從刀從彔彔音祿)  。

[0663a22]  槃簁務  (中師綺反地獄名也)  。

[0663a23]  持  [金*矛]  (下母侯反說文  [金*矛]  長二丈建於兵車也正體象形作矛字也或作鉾俗字也古文作  [戒-廾+矛]  並同也)
。

[0663a24]  磔開  (竹格反廣雅云磔張也考聲云開也說文從石桀聲經文作柁非也)  。

古來世時經一卷

玄應撰

[0663b02]  炊作  (出為反說文炊  [(囗@卄)/(冗-几+(烈-列+林))]  七亂反從火欠聲)  。

[0663b03]  比丘咄  (都骨反梵語也)  。

阿那律八念經一卷

惠琳撰

[0663b05]  椷簏  (上胡緘反廣雅云篋謂之椷字書云木篋也說文亦篋也從木咸聲下聾谷反王注楚辭云  [夕/鹿]  竹器也說文竹
高篋也從竹鹿聲字正形也)  。

[0663b07]  差跌  (上廁師反考聲云不相值也韻詮云參差不齊也下田結反廣雅云跌亦差也考聲足差跌也方言蹶也說文  足踢也一云越也從足失聲踢音唐)  。

[0663b09]  筋緩  (上謹銀反說文筋者肉之力也從竹竹物之多筋者經作  [筋-月+角]  俗字也下胡管反鄭注考工記緩寬也爾雅云舒
也賈注國語遲也說文從糸音覓爰音袁聲也)  。

[0663b11]  皮皺  (側救反字書皺皮聚也文字典說皮寬聚也從皮芻聲芻音楚俱反)  。

[0663b12]  癎癲  (限間反聲類小兒癲病也說文從疒間聲下典年反廣雅癲狂也聲類云風病也說文從疒音女厄反顛聲也)  。

閻羅王五天使者經一卷

[0663b14]  閻羅  (或名閻磨羅應言夜磨盧迦此譯云雙世也竊謂苦樂並受號之為雙也)  。

[0663b15]  刓刻  (又作园同五桓反刓削也廣雅刓斷也刻鏤也)  。

[0663b16]  裹蘊  (於雲反謂聚草蕘束之以  [蓺/火]  火者漢書束蘊乞火是也蕘音而消反)  。

[0663b17]  火  [嘹-口+(夕/火)]  (又作  [(夕/火)*巢]  同力照反說文從炙字正形)  。

離睡經一卷

惠琳撰

[0663b19]  彷徉  (上薄光反下餘章反顧野王云彷徉猶徘徊也古今正字上從彳從方下從彳從羊)  。

[0663b20]  右脅  (下虛劫反說文脅肚兩膀也從三力作劦從肉經中作脇非)  。

佛說求欲經一卷

惠琳撰

[0663b22]  洗拭  (上西禮反說文洗足也今亦以為洗濯之字從水先聲亦作洒也下尸翼反鄭注儀禮云拭清也郭注爾雅云  拭亦清潔也說文從手式聲)  。

[0663b24]  摶食  (上段欒反前阿含十報經中已釋訖說文圓也從手專聲)  。

佛說是法非法經一卷  (無字音訓)

佛說受歲經一卷

惠琳撰

[0663c02]  反戾  (  [黎-(暴-(日/共))+(恭-共)]  計反毛詩箋云戾不善也廣雅云戾亦佷也謚法曰不悔前過曰戾說文從戶從犬也)  。

佛說梵志計水淨經一卷

惠琳撰

[0663c04]  [├/(同-(一/口)+必)/土]  (盧古反杜注左傳  [(占@必)/土]  确确音坈角反确薄之地也說文西方鹹地從古文
[口/(丮-(舉-與)+(栗-木))]  字省象塩形也  [口/(丮-(舉-與)+(栗-木))]  音西)  。

佛說苦音陰經一卷

惠琳撰

[0663c06]  呰懱  (上茲此反鄭注禮記呰毀也說文呵也從口此聲亦作訾下眠結反賈注國語云懱猶滅也箋懱亦輕也說文  從心從蔑音與上同經文單作蔑誤也)
。

[0663c08]  蠅  [癸-天+虫]  (上翼陵反毛詩箋云蠅之為蟲污自為黑污黑為白也說文從虫從黽音猛下遭老反蜜齧人而跳也說  文從虫從  [?乂]
[?乂]  音爪經文作  [(夕*?)/虫]  訛略也)  。

[0663c10]  所蛆  (知列反博雅  [蜴-勿+工]  螫也說文從虫  [日/工]  聲經文作咥非也螫音適也)  。

[0663c11]  以鏚  (七績反字書云鏚斧也文字典說鏚亦鉞斧也從金戚聲之字)  。

[0663c12]  [跳-兆+專]  骨  (遄耎反  [跳-兆+專]  腓膓也文字典說云從足尃聲或作腨同)  。

[0663c13]  髀骨  (上屏米反說文髀股外骨也正作  [骨*坒]  經文或作  [月*坒]  者非也)  。

佛說苦陰因事經一卷

惠琳撰

[0663c15]  在釋羇底  (寄冝反梵語不釋字經文作  [革*奇]  不成字)  。

[0663c16]  尼拘蔞園中  (縷誅反梵語圜名亦名藍毘尼之圜)  。

[0663c17]  彷徉  (上音旁下音羊前離睡經已具釋訖也)  。

[0663c18]  募彼  (摸布反考聲云求也說文廣求也從力從慕省聲字也)  。

[0663c19]  [具-八+(巢-果)]  首  (  [檄-木+目]  堯反說文倒首字也斷首而倒懸也經作  [鳥/木]  字非也)  。

[0663c20]  常  [疏-(梳-木)+忌]  (其雉反考聲  [疏-(梳-木)+忌]  者拜而  [疏-(梳-木)+危]  也說文從足忌聲)  。

釋摩男本經一卷

惠琳撰

[0663c22]  [古/羊]  磔  (上古吳反孔注尚書云  [古/羊]  罪也鄭注禮記云  [古/羊]  之言枯也謂磔之也說文從辛古聲也經文從羊作
[古/羊]  非也下  陟格反已於上文鐵城泥犁經釋訖)  。

[0663c24]  其頟  (五格反方言頟顙也說文從頁音頡各聲經文從客作額俗字也)  。

[0664a01]  沛施  (普具反王逸注楚辭云沛行皃也廣雅云沛大也又沛流也說文從水市聲也)  。

樂想經一卷  (無字音訓)

佛說漏分布經一卷  (小乘)

惠琳撰

[0664a04]  知漏  (樓豆反顧野王云漏猶泄也詩注淮南子云漏失也又曰穿也案法華經云諸漏已盡無復煩惱是也說文從  水屚音同上)  。

[0664a06]  痛劇  (擎戟反顧野王云劇甚也謂更甚於前也古今正字從刀豦音巨聲也經作劇字非也)  。

阿耨風經一卷  (無字音釋)

諸法本經一卷  (無字音釋)

一切經音義卷第五十三

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
