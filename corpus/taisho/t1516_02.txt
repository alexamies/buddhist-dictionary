聖佛母般若波羅蜜多九頌精義  論卷下
勝德赤衣菩薩造

西天譯經三藏朝散大夫試  鴻臚卿傳梵大師賜紫沙門  臣法護等奉　詔譯

[0899b11]  此中應問：彼勝義諦中云何自性？答：頌自喻  言「與陽焰等」。

[0899b13]  其「陽焰」者，謂地塵日光三事假合，如陽焰聚，  前見後壞，是故頌言「見即壞無相」。

[0899b15]  諸有所得別別境界，其義亦然，雖各表了皆  無自性。何以故？彼等自性前後不和合故，性  不相等故。愚者取著，於一性轉，是故此等皆
墮世俗有情趣故。

[0899b19]  復次此中若能取、所取對礙性空，即自性明  亮本來不生，心法發現猶如影像。為釋此義  故，

[0899b22]  第七頌言：

「所取如影像，　　無始從心生，  
即彼相及識，　　互相如影像。」

[0899b25]  此言「所取  如  影像」者，謂此與彼而相似故。所  似云何？如鏡等中見面等像。此復云何？謂從
心生，以彼唯心有所生故，心即繫屬有其所  取外境相等不捨為性。此義終竟。

[0899b29]  復次如外所取鏡中面像，即彼諸法以慣習  種子領納於心，於無二中取其有二對礙之  相。由無始來從心所生如彼影像，或同時
異時所緣伺察，彼皆無性非唯心法，亦由所  緣之相而能引生能緣識心，是故有相。

[0899c05]  凡言相者，攝集為義。非唯一法由彼所取如  是有相，能取亦然。此中意者，所取無性、能取
不實。頌言「互相」。「互相」者，即和合義，互相和合  皆如影像。如影像故，能取、所取彼二互相不  相離性，即彼二法於無所得中互相從彼心  法出現有所得相。

[0899c11]  此總意者，彼心自性本來明亮，無能取、所取  二種之相，本離貪等無明垢染，清淨潔白離  諸取著。故下頌云「如水中月」。為釋此義故，

[0899c14]  第八頌言：

「觀自淨種中，　　若智月出現，  
彼如水中月，　　現前無所有。」

[0899c17]  「觀」者定義，定謂心一境性相。於彼定中有所  觀想，心自在故。頌言「自」者，謂自種子淨即清
淨。清淨者，離濁之義。從自身語心種子所成，  等無間緣出生想。

[0899c21]  hrī  紇哩字變成普遍熾焰光明，於是光中從  心種子出甘露光廣大照耀，其光復成極大火  輪，乘彼火輪出慧方便。復從是生彼  ha
訶字門。其字振發大聲，於中出現八葉蓮  華，訶字處中，內外想布十六分位。復想  ka  迦字成，星宿眾周匝圍繞。復於相應方位
想佛蓮華，彼十六分皆成月輪。如是觀已，復  於其上自淨種中想現  hūṃ  吽字具熾盛光，於其光中出現大火熾盛  光焰。當觀自身從智月中生菩提心，復從是
生金剛智月。當知月者即金剛智普遍世間，  智光照耀一切色相。是故頌言「若智月出現」。

[0900a04]  彼智金剛成就出生慧及方便無喻涅槃之  相，復從慧生金剛界中摩摩枳菩薩相，觀想  甚深最上微密三摩鉢底密雲彌布普現光明。
其菩薩者，身相青色，八臂三面：正面青色、右  面黃色、左面白色；右第一手執劍、第二手執  箭、第三手執鉤、第四手執金剛杵；左第一手
執輪、第二手執弓、第三手執羂索、第四手執  鈴。而彼菩薩理智相合，諸所施作皆順方便。  眾相莊嚴，頂戴阿閦佛冠，現於熙怡可愛之
相，加趺而坐。如阿多西清淨之華具有日輪  最勝圓光，復如大樂自性金剛薩埵之相，灑  諸甘露遍於一切。此菩薩身即如來身，從慧
方便之所出生。是故頌言「如水中月」。

[0900a17]  頌言「若」者，即是如義，如水月故。此即是空，從  是空法之中出生諸法，其所出生即本來不  生性，所以喻言如水中月。

[0900a20]  此中如是，若於法界自性中取著有性者而  實無性。何以故？頌言「現前無所有」故。

[0900a22]  由彼如是於一切法無所得真如中有所作  所證而實不能，若有作有證者皆是方便建  立諸法，與虛空等。為證成此義故，

[0900a25]  第九頌言：

「若相應者智，　　彼即虛空相，  
是故智所知，　　皆如虛空相。」

[0900a28]  所言「相應」，當知即是智之與定二法相應。彼  之相應即是金剛，有彼相應法，故名相應者。

[0900a30]  由彼相應者所有之智，於一切法無所取無  二相中，以慧方便生如來身，非如前說蘊處  界等戲論自性。此義終竟。

[0900b03]  然如來身，不動法界自性所成，本來不生。何  以故？以如來等自性離故。此即無性，止不可  說。

[0900b06]  「無性」者，謂本來不生，故名無性。是故頌言「如  虛空相」。

[0900b08]  此復云何？謂離一切戲論之性故如虛空，以  彼虛空如是相故，而虛空相應當如是如理  伺察。「相」者，標表義。復次當知，於一切法無障
礙自性中有所作用者，謂由智入三界心、心  所相。「如虛空相」，顯示所知無明隨現有情及  器二世間相蘊處界等戲論自性，是即所知
為智境界。有所作性，此所知境隨有繫屬，覺  了所知遍計諸境，是故此說名為所知。所以  一切智、一切智智此之二種皆如虛空，應如
是觀。為總攝此義故，頌言「皆」。「皆」者無餘義，  無餘少分故。

[0900b19]  此中除彼聲聞人中樂欲取證有餘依涅槃  者，彼雖證得人無我理，謂於蘊事取為有故，  餘證無餘依涅槃解脫相者今此所攝。如
佛所言一切種一切一切有皆空，此中又除  一分外道所說之空。以是義故，此中應知世  間無復少法可有，一切如彼虛空之相。
所言「如虛空相」者，當知即是虛空自性如是  真實。

[0900b26]  此之九頌如所說已，復為顯示諸菩薩  等種智果故，總說頌曰：

如理思惟此實性，　　彼一切性無所依，  
所有菩提勝願心，　　大智莊嚴當獲得。

聖佛母般若波羅蜜多九頌精義論卷下

* * *

【經文資訊】大正藏第 25 冊 No. 1516 聖佛母般若波羅蜜多九頌精義論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
