諸佛境界攝真實經卷中


罽賓三藏般若奉　詔譯

金剛界大道場品之餘

[0273b19]  復次瑜伽行者。作如是想。諸佛菩薩今當降  臨。示現威德大神通力。作此想已。復應觀察  釋迦如來成道之法。如釋迦菩薩。近菩提樹
一由旬內。修諸苦行。滿足六年願成佛道趣  菩提樹坐金剛座入金剛定。爾時毘盧遮那  如來。觀見是已。至菩提樹金剛道場。示現無
數化佛。遍滿虛空猶如微塵。各共同聲告菩  薩言。善男子云何不求成佛之法。菩薩聞已。  虔恭合掌。白佛言。我今未知成佛之法。唯願
慈悲示菩提路。時諸化佛告菩薩言。善男子  心是菩提。當求自心。恒沙諸佛異口同音。說  法身求心真言曰。

[0273c02]  
oṃ  ci  tta  pra  ti  dhaṃ  ka  
唵  (一)  室　多  (二)  鉢羅(二合)　底(丁以反)  (三)  馱儞(二合)  (四)  迦  
ro  mi  
嚕  (五)  弭  (六)

[0273c06]  爾時菩薩聞是法已。結金剛縛印。二手相叉  作拳。安之當心。一心觀察真言義趣。白諸佛  言。我得是法。時佛問曰。得何等法。菩薩答言。
心是菩提。我得是法。諸佛告言。更復微細觀  察分別。菩薩白言。心意識法。入諸煩惱。共相  和合。不可分別。然諸法中。求心心所。悉不可
得。五蘊法中。求不可得。十二處中亦不可得。  十八界中亦不可得。乃至十八空中亦不可  得。蘊處界法一一分別。一切法體無我我所。
補特伽羅無我我所。心心所法本來無生。亦  無滅處。於諸世間一切心中。亦不可見。內無  外無。中間亦無。過去心不可得。現在心不可
得。未來心不可得。猶如幻化無有差別。我今  自證皆悉如是。世尊如我解者。心心所法本  來空寂。依何等法求成佛道。諸佛告言。心心
所法和合之時。自覺苦樂。名自悟心。唯自能  覺他所不悟。依止此心立菩提心。

[0273c23]  復次瑜伽行者。如彼菩薩。觀察心已。結加趺  坐。作金剛縛印。安之當心。閉於兩目。諦觀自  心。口習求心真言。意想祕密之義。爾時世尊
而說偈言。

行者想月輪　　定中普禮足  
唯願諸如來　　示我所行處  
諸佛同音告　　汝應觀自心  
既聞是語已　　如教而觀察  
久住諦思惟　　不見自心相  
復想禮佛足　　白言最勝尊  
我不見自心　　此心為何相  
諸佛咸告語　　心相難測量  
授汝心真言　　如理諦觀察

[0274a07]  復次瑜伽行者。結金剛縛印。作菩提心相狀  之觀。并習真言。是諸化佛。告菩薩言善男子  應發無上大菩提心。菩薩問言。云何名為大
菩提心諸佛告言。無量智慧猶如微塵。三阿  僧祇一百劫中。精進修習之所成就。遠離一  切煩惱過失。成就福智猶如虛空。能生如是
最勝妙果。即是無上大菩提心。譬如人身心  為第一。大菩提心亦復如是。三千界中最為  第一。以何義故名為第一。謂一切佛及諸菩
薩。從菩提心而得出生。菩薩問言。大菩提心  其相云何。諸佛告言。譬如五十由旬圓滿月  輪。清涼皎潔無諸雲翳。當知此是菩提心
相。作是語已。無量諸佛異口同音。說大菩  提心真言曰。

[0274a21]  
oṃ  bo  dhi  ci  tta  mu  tpa  da  ya  
唵  (一)  謨　尼(上)  (二)  室　多  (三)  牟　膩婆(二合)　馱  (四)  野  
mi  
弭  (五)

[0274a25]  如彼菩薩觀菩提心。瑜伽行者亦復如是。

[0274a26]  爾時如來而說偈曰。

一念見淨心　　圓滿如秋月  
復作是思惟　　是心為何物  
煩惱習種子　　善惡皆由心  
心為阿賴耶　　與淨識為本  
六度熏習故　　彼心為大心  
藏識本非染　　清淨無瑕穢  
無始修福智　　猶如淨滿月  
無體亦無用　　即月亦非月  
由具福智故　　滿月如自心  
菩薩心歡喜　　復白諸佛言  
我已見心相　　清淨如月輪  
離諸煩惱垢　　能執所執等  
諸佛咸告言　　汝心本如是  
為客塵所翳　　不悟菩提心  
汝觀淨月輪　　念念而觀照  
能令智明顯　　得悟菩提心

[0274b14]  復次瑜伽行者。結金剛縛印。依前觀察。并習  真言。如前化佛告菩薩言。善男子復有堅固  菩提心真言曰。

[0274b17]  
oṃ  ni  ṣṭa  va  jra  
唵  (一)  膩　瑟陀(二合)  (二)  嚩　日囉(二合)  (三)

[0274b19]  爾時菩薩。依前觀照而白佛言。我今已見。佛  言云何為見。菩薩答言。見滿月中五股金剛。  一切煩惱悉皆摧碎。如銷黃金其色煥然。如
此智慧最為第一。即是諸佛不生不滅金剛  之身。如彼菩薩觀於月輪。瑜伽行者亦復如  是。

[0274b25]  復次瑜伽行者。自觀我身金剛薩埵。并復結  印持念百言  (金剛薩埵即是毘盧遮那如來變化身)  如諸化佛告菩
薩言。善男子復有如金剛真言曰。

[0274b28]  
oṃ  va  jro  tma  ko  hūṃ  
唵  (一)  嚩(去)　日嚕(二合)  (二)  陀摩(二合)　虞  (三)  吽(去大聲)  (四)

[0274c01]  爾時菩薩依前觀之。白諸佛言。我今已見佛  言云何已見。白言。我身已成金剛薩埵。頭上  寶冠有五化佛。手執金剛以為法主。利益安
樂一切眾生。如彼菩薩觀金剛薩埵。瑜伽行  者亦復如是。閉目端坐而作是想。我身即是  金剛薩埵。頂有寶冠。寶冠之中五方化佛結
跏趺坐。右手把金剛杵。當右臆下。若舉此  杵。即能摧破一切眾生。及自身中所有一切  重障煩惱。作此觀已。結金剛縛印持此真言。

[0274c10]  復次瑜伽行者。次觀五方諸佛菩薩。及其眷  屬入自身中。如諸化佛告菩薩言。善男子有  同三世諸佛真言曰。

[0274c13]  
oṃ  ya  thā  sa  rva  ta  thā  ga  tā  
唵(上)　野　他(引)  (二)  薩　嚕嚩(二合去)  (三)  怛　他(引)　蘖　多  (四)  
sta  tha  hūṃ  
娑怛(二合)　他  (五)  吽(去大聲)  (六)

[0274c17]  爾時菩薩。依前觀之。白言已見。云何見之。答  言三世諸佛。及其眷屬微塵菩薩無數天龍。  從十方界入出我身。如五方色。青黃赤白及
以雜色。是五方佛入我身中。具三真實總成  我體。諸佛所證唯此法身。如彼菩薩觀諸佛  等入於身中。瑜伽行者亦復如是。閉目端坐
結金剛縛印。而作是想。五方諸佛一切菩薩。  各各自將無數眷屬。及天音樂。入我身中。其  諸佛身。第一白色。第二青色。第三金色。第四
紅色。第五雜色。又作此想。三身妙果並三真  實。我身之中皆得圓滿。如是念念常觀。作此  觀已習彼真言。復作是念。如斯觀門是佛境
界。我今始覺知心清淨。見身作佛。眾相圓滿  得成菩提。於其定中遍禮諸佛。願垂加護令  證法身。

[0275a03]  復次瑜伽行者。作報身觀。如諸化佛告菩薩  言。善男子有報身真言曰。

[0275a05]  
oṃ  svā  hā  va  śu  ddho  haṃ  
唵  (一)  娑嚩(二合引)  (二)  婆(去)　嚩(去)  (三)  戍　度  (四)  憾(去)  (五)

[0275a07]  爾時菩薩依前觀之白言。我今已見。佛言云  何見之。答言法與非法本性清淨。譬如蓮華  雖生泥中。而塵不染。我今觀此。即是報身。如
彼菩薩作報身觀。瑜伽行者亦復如是。安心  端坐結金剛縛印。當作此想。法與非法本來  清淨。猶如蓮華雖生泥中。塵不能染。諸佛報
身。及我報身亦復如是。雖似受用衣服飲食  諸天音樂。心不染著。作是想已習其真言。復  次瑜伽行者。作化身觀。如諸化佛告菩薩言。  善男子有化身真言曰。

[0275a17]  
oṃ  sa  rva  sa  mo  hūṃ  
唵  (一)  薩　嚕嚩(去二合)  (二)  娑　謨(引)  (三)  吽  (四)

[0275a19]  爾時菩薩依前觀之。白諸佛言。我今已見。佛  言云何見之。答言種種相狀具人聖道。或為  一一眾生。各變化身。或觀一切有情各成一
佛。我今觀此即是化身。爾時菩薩聞是真言。  應時證獲三身妙果。如彼菩薩作化身觀。瑜  伽行者亦復如是。端坐正念結金剛縛印。而
作是想。我今自有種種名號種種色相。或從  覩史多天降入母胎。或壽命成就六根圓滿。  或如日月出現。或坐菩提樹下。或降四種魔
軍。或受梵天王請。而轉法輪度諸眾生。或時  論議摧諸外道。或從忉利天宮下三道寶階。  或為降伏魔醯首羅天及諸惡鬼神故。變化
金剛怒菩薩勝於三界大曼陀羅。或教化已  畢入無等等寂靜法界。瑜伽行者亦復如是。  應觀自身。作是想已持此真言。

[0275b05]  復次瑜伽行者。結金剛縛印當作此想。譬如  十方世界虛空無盡。我觀三身及三真實。堅  固常住亦復如是。為利益安樂一切眾生故。
日夜常作如是妙觀。作是觀已持真言曰。

[0275b09]  
oṃ  sa  rva  ta  thā  ga  tā  vi  saṃ  
唵  (一)  薩　嚕嚩(去二合)  (二)  怛　他(引)　誐　多(引)  (三)  毘　薩儞(二合)  
maṃ  dṛ  ḍha  va  jra  ti  ṣṭa  
滿　怛盧(二合)　陀  (四)  嚩　日囉(二合)  (五)  底　瑟吒(二合)  (六)

[0275b14]  復次瑜伽行者。結圓滿印。仰掌以右手大拇  指。押小指上。餘之三指竪立。以掌盛水。加持  七遍。先以一分洒於頂上。次以一分飲之。後
以一分散於四方。散已當作是想。我身堅固  猶如金剛。一切眾生亦獲長壽。若以此印真  言。加持水灑一切供養等物。悉得吉祥最勝
清淨。毘那夜迦諸惡鬼神不能污穢。亦不得  便其真言曰。

[0275b22]  
oṃ  va  jro  da  ka  ṭhaḥ  
唵  (一)  縛(去)　日嚕(二合引)  (二)  馱(重聲)　迦　吒(反舌呼)  (三)

[0275b24]  瑜伽行者。如是如是日夜觀察。得何利益。謂  依如是如是觀察。速疾得入一切諸佛祕密  境界。若瑜伽行者修此觀時諸佛菩薩常加
衛護。心有諸願皆得圓滿。諸佛菩薩來就。如  前彈指告言。善哉善哉。善男子善女人。勤加  功力修此法門。一切世間最上勝果不求自  得。於當來世速證菩提。

[0275c02]  復次瑜伽行者。入毘盧遮那三昧。端身正坐  勿令動搖。舌拄上齶。繫心鼻端。自想頂有  五寶天冠。天冠之中有五化佛。結跏趺坐。作
此觀已。即結堅牢金剛拳印。先以左右大拇  指。各入左右手掌內。又以左右餘四指。堅握  指作拳。即是堅牢金剛拳印。次竪立左頭指。
其左拳背。安當心上。其掌面轉向左邊。即  以右拳小指。握著左拳頭指一節。又以右拳  頭指之頭。拄著右拳拇指一節。亦安心前。
是名菩提引導第一智印。亦名能滅無明黑  闇印。緣此印加持。諸佛與行者。授無上菩提  最勝決定之記。即是毘盧遮那如來大妙智
印。瑜伽行者結此印已。運心作想。一切眾生  同結此印。十方世界無三惡道八難苦果。悉  皆受用第一義樂持真言曰。

[0275c17]  
oṃ  hūṃ  ja  ho  sa  
唵  (一)  吽  (二)  惹(大聲)  (三)  翳(上)  (四)  佐  (五)

[0275c19]  復次瑜伽行者。持此真言。一一觀察五字色  相。

[0275c21]  第一結菩提印。入毘盧遮那如來三昧。當觀  oṃ  唵字色。及我身十方世界悉皆白色。若瑜  伽行者。修此觀門之時。自身及與一切眾生。
所有無明煩惱惡業。自然消滅。行者及一切  眾生。速得成佛故。

[0275c26]  第二結破魔印。右手舒五指以按於地。左手  五指執持衣角。入東方不動如來三昧。當觀  hūṃ  吽字色。及我身盡東方界。及以九方無量
世界諸佛菩薩。一切眾生山川草木咸皆青  色。以右手掌面用按於地。此印能令諸魔鬼  神一切煩惱。悉皆不動。是名能滅毘那夜迦  及諸惡魔鬼神之印。

[0276a04]  第  三結施諸願印。左手同前。舒右五指仰掌。  入南方寶生如來三昧。當觀  ja  惹字色。及  我身盡南方世界。及以九方無量世界諸佛
菩薩。一切眾生卉木山川皆黃金色。即作是  想。從五指間雨如意珠。此如意珠雨天衣服  天妙甘露天妙音樂天寶宮殿。乃至眾生一
切所樂。皆令圓滿。是印名為能令圓滿一切  眾生所愛樂印。能滿眾生一切願故。

[0276a12]  第四結除散亂心印。先舒左五指。安臍輪前。  次舒右五指。安左掌上。結此印已。入西方無  量壽如來三昧。當觀  ho  翳字色。及我身盡
西方界。并與九方無量世界諸佛菩薩。一切  眾生山川草木悉作紅蓮華色。能令行者及  諸眾生。除散亂心入三昧故。

[0276a18]  第五結無怖畏印。左手如前。次舒右五指。以  掌面向外。入北方不空成就如來三昧。當觀  sa  佐字色。及我身盡北方界。并與九方無量
世界諸佛菩薩。一切眾生山河大地草木叢  林悉皆五色。以何因緣名無怖畏。謂備四義  稱無怖畏。一者中方毘盧遮那如來。能滅無
明黑暗。出生般若波羅蜜等盡虛空界洞達  光明。二者東方不動如來。能摧一切頻那夜  迦惡魔鬼神等。悉令不動。三者南方寶生如
來。能除貧乏。施天宮殿天飲食天衣服天音  樂。悉皆圓滿。四者西方無量壽如來。能與行  者三昧大樂。譬如十方虛空無量無盡。亦如
眾生無量無盡。亦如煩惱無量無盡。如是瑜  伽行者三昧大樂。亦復無量無盡。如是四義  具足圓滿。是故北方不空成就如來。告行者
言。善男子善女人。汝勿怖畏。由是義故名無  怖畏印。

[0276b06]  爾時毘盧遮那如來。告金剛手菩薩言。我今  已說五佛印契及以真言。

[0276b08]  次說四波羅蜜天印契及以真言。

[0276b09]  復次東北角金剛波羅蜜天。屬阿閦如來。印  契想觀皆同阿閦如來。行者結印持真言曰。

[0276b11]  
oṃ  sa  tva  va  jri  
唵  (一)  薩　怛婆(二合)  (二)  嚩(去)　日哩(二合)  (三)

[0276b13]  復次東南角寶波羅蜜天。屬寶生如來。印契  想觀皆如寶生如來。行者結印持真言曰。

[0276b15]  
oṃ  ra  tna  va  jri  
唵  (一)  囉　馱那(二合)  (二)  嚩(去)　日哩(二合)  (三)

[0276b17]  復次西南角法波羅蜜天。屬無量壽如來。印  契想觀皆如無量壽如來。行者結印持真言  曰。

[0276b20]  
oṃ  dha  rmma  va  jri  
唵  (一)  馱　嚕摩(二合)  (二)  嚩(去)　日哩(二合)  (三)

[0276b22]  復次西北角羯磨波羅蜜天。屬不空成就如  來。印契想觀皆如不空成就如來。行者結印  持真言曰。

[0276b25]  
oṃ  ka  rmma  va  jri  
唵  (一)  迦　嚕摩(二合)  (二)  縛(去)　日哩(二合)  (三)

[0276b27]  復次金剛手。我今已說內供養法。皆是有相  月輪等觀。次當演說無相妙觀。瑜伽行者端  坐正觀。諦想月輪。結諸契印。歌舞燒香塗香
花鬘。園林城邑聚落河海。雪山黑山日月星  宿。國王大臣比丘比丘尼善友眷屬。乃至十  地菩薩聲聞緣覺。四攝十善六波羅蜜。如是
等數一切相狀。乃至微塵悉皆空寂。若夢中  見如是相狀。亦勿歡喜。設見十方諸佛菩薩。  雖現其前亦勿歡喜。唯自一心求成佛果。無
分別觀堅立不動如須彌山。遠離一切妄想分  別。若瑜伽行者。未獲悉地。應觀三十七尊相  狀。若證悉地不取相狀。安立無上大菩提心。
若觀菩提心相。猶如月輪水精乳色。此等諸  相。皆是凡夫所觀之境。若凡夫人修此觀門。  雖造五逆一闡提等極重惡業。皆悉消滅。應
時便獲五種三昧。一剎那三昧。二微塵三  昧。三白縷三昧。四隱顯三昧。五安住三昧。汝  金剛手。我今已說五方如來四波羅蜜真言
印法。亦各別說金剛薩埵等真言及印。當為  汝說坐位次第。

諸佛境界攝真實經金剛外界品第四

[0276c19]  爾時金剛手菩薩白佛言。世尊唯願說之唯  願說之。我深渴仰願樂欲聞。佛言善男子。然  其印法有差別名。五方如來四波羅蜜十六
菩薩。皆得印名。餘諸契法。雖得印名義有差  別。云何差別。謂五方佛四波羅蜜十六菩薩。  名為真印。金剛嬉等名影相印。金剛燒香等
名親近印。金剛鉤等名為智印。以是義故有  差別名。瑜伽行者。以身語意印契真言。供養  本尊毘盧遮那如來。諸供養中最為第一。

[0276c28]  復次從西北角羯磨波羅蜜三昧起。當觀東  方不動如來四大菩薩。金剛薩埵三昧正觀。  其名曰金剛薩埵菩薩。金剛王菩薩。金剛愛
菩薩。金剛善哉菩薩。其毘盧遮那如來。當中  而坐。面向東方。東方不動如來面向西方。四  大菩薩亦復如是。

[0277a05]  復次正觀金剛薩埵菩薩。瑜伽行者自觀。我  身是金剛薩埵。我語是金剛我心是金剛。我  身之色。及諸佛菩薩一切眾生。十方世界山
川河池草木叢林。悉皆青色。作此觀已。即以  右手作金剛拳。以大拇指入其掌中。以餘四  指堅握拇指。安置當心。次以左手作金剛拳。
安左腰上。此名金剛不退轉印。結此手印。作  如是想。我今未得成佛已來常不退轉。恭敬  供養毘盧遮那如來。即是獲得金剛不壞不  退三昧。結不退轉印持真言曰。

[0277a15]  
oṃ  va  jra  sa  tva  
唵  (一)  嚩(去)　日囉(二合)  (二)  娑　怛嚩(二合)  (三)

[0277a17]  復次觀金剛王菩薩。瑜伽行者自想。我是金  剛王。我身之色。及諸佛菩薩一切眾生。十方  世界山川土地草木河池。皆悉青色。作此觀
已。次結手印。以其兩手作金剛拳。舒二頭指。  成屈鉤狀。仰上並立。以其兩拳中指及無名  指小指。指背相著。立安心上。當作此念。諸佛
菩薩以鉤引來。是即名為金剛鉤王。結此契  印持真言曰。

[0277a25]  
oṃ  va  jra  rā  ja  
唵  (一)  嚩(去)　日囉(二合)  (二)  囉(引)　惹  (三)

[0277a27]  復次觀金剛愛菩薩。瑜伽行者自想。我是金  剛愛。我身之色。及諸佛菩薩一切眾生。十方  世界山川河池土地草木。皆悉青色。作此觀
已。次結契印。以其二手作金剛拳。想左拳把  弓。右拳執箭。以慈悲眼。射一切魔貪瞋癡等  一切煩惱。是印名為滅瞋恚印。以何因緣名
金剛愛。謂此菩薩能施行者所愛樂故。結此  契印持真言曰。

[0277b06]  
oṃ  va  jra  rā  ga  
唵  (一)  嚩(去)　日囉(二合)  (二)  囉(引)　誐  (三)

[0277b08]  復次觀金剛善哉菩薩。行者自想。我是金剛  善哉。我身之色。及諸佛菩薩一切眾生。十方  世界山川河池草木叢林。皆悉青色。作此觀
已。次結契印。以其兩手作金剛拳。先以左拳。  安右臆上。後以右拳安左臆上。定慧二法是。  金剛拳交臂束心是精進力。即舒左右拇指
頭指。三遍彈指。是歡喜相。若結此印。即得出  離無明城故。結此契印持真言曰。

[0277b16]  
oṃ  va  jra  sa  dhu  
唵  (一)  嚩(去)　日囉(二合)  (二)  娑　努  (三)

[0277b18]  復次從東方金剛善哉菩薩觀起。當入南方  金剛寶觀門。謂觀南方寶生如來四大菩薩。  其名曰金剛寶菩薩。金剛威德菩薩。金剛幢
菩薩。金剛笑菩薩。南方寶生如來。面向北方。  四大菩薩亦復如是。行者自想。我是金剛寶。  我身之色。及諸佛菩薩一切眾生。十方世界
山川草木。皆黃金色。作此觀已。次結印契。以  其兩手作金剛拳。以二拳面。安兩肩上。復作  是想。今者我與諸佛菩薩眾生灌頂結此契  印持真言曰。

[0277b28]  
oṃ  va  jra  ra  tna  
唵  (一)  嚩(去)　日囉(二合)  (二)  囉　怛那(二合)  (三)

[0277c01]  復次觀金剛威德菩薩。行者自想。我身是日  光天子。於剎那頃。悉能滅盡一切眾生內外  黑闇。我身之色。及諸佛菩薩一切眾生。十方
世界山川河池草木叢林。皆黃金色。作是想  已。次結契印。以其兩手作金剛拳。以此兩拳  竝安心上。左右兩拳更互輪轉。如日右轉。如
是三轉。當成日天光明輪故。結此契印持真  言曰。

[0277c09]  
oṃ  va  jra  te  ja  
唵  (一)  嚩(去)　日羅(二合)  (二)  提　惹  (三)

[0277c11]  復次觀金剛幢菩薩。行者自想。我身是金剛  幢。一切眾生所愛樂物。雨我身邊。我身之色  及諸佛菩薩一切眾生。十方世界山川草木。
皆黃金色。作此觀已。次結契印。先以兩手作  金剛拳。以其拳面。向行者面。左右二拳直立  空中。名金剛幢印。一切眾生所愛之物能圓  滿故。結此契印持真言曰。

[0277c18]  
oṃ  va  jra  ke  tu  
唵  (一)  嚩(去)　日囉(二合)  (二)  鷄　覩  (三)

[0277c20]  復次觀金剛笑菩薩。行者自想。我身是金剛  笑。我身之色。及諸佛菩薩一切眾生。十方世  界山川草木。皆黃金色。作此觀已。次結契印。
以其兩手作金剛拳。安口左右。三遍微笑。先  以拳面。安口左右微笑。次以拳背安口左右  微笑。後以拳面安口左右微笑。如是能令十
方眾生。皆獲怡悅受大安樂。結此契印持真  言曰。

[0277c28]  
oṃ  va  jra  ha  sa  
唵  (一)  嚩  (一)  日囉(二合)  (二)  訶(引急大聲)　佐(上)  (三)

[0278a01]  復次從南方金剛笑菩薩觀門起。當入西方  金剛法觀門。謂觀西方無量壽佛。面向東方。  四大菩薩亦復如是。行者自想。我是金剛法
(觀音菩薩)  我身之色。及諸佛菩薩一切眾生。十方世  界山川草木。皆紅蓮色。作此想已。次結契  印。以其兩手。仰金剛拳。先以右拳安左拳上。
右轉一遍。次以左拳安右拳上。亦轉一遍。復  以右拳安左拳上。亦轉一遍。是金剛蓮華印。  能令眾生厭離世間。出世法入甘露城。持真  言曰。

[0278a11]  
oṃ  va  jra  dha  rmma  
唵  (一)  嚩(去)　日囉(二合)  (二)  馱　嚕摩(二合)  (三)

[0278a13]  復次觀金剛利  (文殊)  菩薩。行者自想。我是真金  剛利。我能斷除一切眾生貪瞋癡等。我身之
色。及諸佛菩薩一切眾生。十方世界山川河  池草木叢林。皆紅蓮華色。作此觀已。舒出右  拳即作是想。我今右手執大利劍。能斷眾生  一切煩惱。持真言曰。

[0278a19]  
oṃ  va  jra  ti  kṣṇa  
唵  (一)  嚩(去)　日囉(二合)  (二)  底(丁以反)(引)　瑟那(二合)  (三)

[0278a21]  復次觀金剛因菩薩。行者作想。我是金剛因。  我是世間醍醐甘露。我是金剛大教法輪。我  身之色。及諸佛菩薩一切眾生。十方世界山
川河池草木叢林。皆紅蓮色。作此念已。結金  剛拳。以二拳面並安心上。兩拳中指中節相  著。左右更互輪轉三遍。即作是想。我今三轉
金剛法輪於十方界。持真言曰。

[0278a28]  
oṃ  va  jra  he  tu  
唵  (一)  嚩(去)　日囉(二合)  (二)  翳　覩(引)  (三)

[0278b01]  復次觀金剛語言菩薩。行者作想。我是金剛  語言。我今能與一切眾生蘇悉地法。我身之  色。及諸佛菩薩一切眾生。十方世界山川河
池草木叢林。皆紅蓮色。作此想已。作金剛拳。  安口左右。作往來相猶加語言。結於此印。能  達一切眾生語言。持真言曰。

[0278b07]  
oṃ  va  jra  bhā  ṣa  
唵  (一)  嚩(去)　日囉(二合)  (二)  麼(引)　沙(上聲呼)  (三)

[0278b09]  復次從西方金剛語言菩薩觀起。當入北方  金剛羯磨觀門。謂觀北方不空成就如來四  大菩薩。其名曰金剛羯磨菩薩。金剛護菩薩。
金剛藥叉菩薩。金剛拳菩薩。行者作想。我是  金剛羯磨。我是金剛不空  (必定得果是不空義)  我是種種  事業能成就。我是能到一切處。我是能作種
種事。我是能成就妙事業。我身之色。及諸佛  菩薩一切眾生。十方世界山川河池草木叢  林。皆悉五色。作是想已。結金剛拳作舞三遍。
是名種種事業印。所以者何。謂能成就種種  業持真言曰。

[0278b20]  
oṃ  va  jra  ka  rmma  
唵  (一)  嚩(去)　日囉(二合)  (二)  羯　嚕磨

[0278b22]  復次觀金剛護菩薩。行者作想。我是金剛護。  我是金剛甲。堅實牢固不可破壞。我是金剛  精進。我是守護十方無量一切眾生。施無怖
畏。我身之色。及諸佛菩薩一切眾生。十方世  界山川泉源草木叢林。悉皆五色。作此想已。  結金剛拳。舒兩頭指安於臍上。分拳兩邊到
於背上。復從背上還到臍輪。兩頭指端相輪  一遍。自作此想是繫縛義。次二頭指如前當  心引到於背。却還至胸。以二指端相輪一遍。
自作此想。亦繫縛義。次又至頸亦復如是。自  作此想亦如繫縛持真言曰。

[0278c04]  
oṃ  va  jra  ra  kṣa  
唵  (一)  嚩(去)　日囉(二合)  (二)  囉　吉叉(二合)  (三)

[0278c06]  復次觀金剛藥叉菩薩。行者作想。我是金剛  藥叉。所謂諸佛大方便力神通變化。我口中  有金剛利牙。一切見者。懷大恐怖。善能摧滅
一切魔怨。我身五色。諸佛菩薩一切眾生十  方世界。亦皆五色。作此想已。結金剛拳印。左  右小指相鉤著口。舒二頭指安左右頰。是二  牙相持真言曰。

[0278c13]  
oṃ  va  jra  ya  kṣa  
唵  (一)  嚩(去)　日囉(二合)  (二)  夜　吉叉(二合)  (三)

[0278c15]  復次觀金剛拳菩薩。行者作想。我是金剛拳。  我能示現諸眾生前。我是能解脫金剛繫縛  者。我身之色。諸佛菩薩一切眾生。十方世界
亦皆五色。作此想已。結真金剛拳印。左右小  指更互相鉤。合二拳面。堅握莫緩。是真金剛  拳印持真言曰。

[0278c21]  
oṃ  va  jra  saṃ  dhi  
唵  (一)  嚩(去)　日囉(二合)  (二)  散　尼(去)  (三)

諸佛境界攝真實經卷中

* * *

【經文資訊】大正藏第 18 冊 No. 0868 諸佛境界攝真實經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
