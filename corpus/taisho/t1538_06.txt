施設論卷第六
譯經三藏朝散大夫試光祿卿  光梵大師賜紫沙門臣惟淨等  奉　詔譯

◎對法大論中因施設門第十之二

[0525b27]  又問：何因有一類山多樹多草，有一類山少  樹少草？答：謂一類山下有龍宮，故多樹草。有  一類山下無龍宮，故少樹草。

[0525c01]  又復有山，土界高涌，故多樹草。又復有山，多  諸寶物，謂金銀銅鐵、赤土白土藏伏山下，  故少樹草。又復有山，下有各別地獄居處，
故少樹草。  又復山下無別地獄，故多樹草。由此因故，其  事如是。

[0525c07]  又問：何因有一類樹其狀極大，一類不大？答：  謂有地方，地界溫暖、水界增涌、火界調順、  風界穩平，故樹極大。謂有地方，地不溫暖、水
不增涌、火不調順、風不穩平，故樹不大。由此  因故，其事如是。

[0525c12]  又問：何因有一類樹其葉極大，一類不大。答：  謂有樹木，地界溫暖、水界增涌、火界調順、  風界穩平，故樹葉大。謂有樹木，地不溫暖、水
不增涌、火不調順、風不穩平，故葉不大。由此  因故，其事如是。

[0525c17]  又問：何因有一類樹其花茂盛，一類無花。答：  謂一類樹，殊妙高聳，故花茂盛。有一類樹，狀  不殊妙，復不高聳，故彼無花。由此因故，其事
如是。

[0525c21]  又復何因有一類樹有其果實，一類無果？  答：謂一類樹，味界增盛，彼即有果。有一類  樹，味界不增，故無其果。由此因故，其事如  是。

[0525c25]  又問：何因有一類樹花有妙香，一類無香？答：  有一類花，本狀殊妙，不為火損，故有妙香。有  一類花，本非殊妙，復為火損，故無妙香。由此
因故，其事如是。

[0525c28]  又問：何因有一類果足其  嘉味，一類無味？答：有一類果，味為火損，其果  無味。有一類果，不為火損，其果有味。由此因  故，其事如是。

[0526a03]  餘諸花果色香味等，有無亦然。

對法大論中因施設門第十一

[0526a05]  總說頌曰：

佛世尊及聲聞眾，　　化人所食四大種，  
隱沒煙及火熾然，　　最後如空無表現。

[0526a08]  又問：何因佛世尊者，善能化彼所化之人，妙  色端嚴人所樂見，具大人相莊嚴其身。若佛  語言，化人即默；若化人語，佛即默然。彼聲聞
弟子，亦能化彼所化之人，色相端嚴，剃髮  被衣作沙門相。何故能化之者語言，所化  之者亦言；能化之者若默，所化之者亦默。答：
佛世尊者，常住三摩地，心自在故，若入若出  速疾無礙，於一切時不捨所緣。聲聞即不然，  不同世尊具一切智、智心得自在、已到彼岸。
由此因故，佛所化人妙色端嚴，語時能默、默  時能語。而彼聲聞所化之人，雖復色相端嚴  剃髮被衣，然能化之者，語即能語、默即還  默，不自在故。

[0526a21]  或有問言：若佛所化如聲聞所化、聲聞所化  如佛所化者，可說具四大種、或不具邪？答：具  四大種。

[0526a24]  又問：所化之者，說所造色、或不說邪？答：說所  造色。

[0526a26]  又問：所化之者，有思惟邪、無思惟邪？答：此  有二種所起：一者緣持；二者想成。若緣持所  起者，即有思惟。若想成所起者，即無思惟。

[0526a29]  又問：彼所化者，如何得心自在？答：此有二種  所起：一者緣持；二者想成。若緣持所起，彼所  化者即心自在。若想成所起，彼所化者心不
自在。

[0526b04]  又問：所化之者，中間分位說具四大種、或不  具邪？答：說具四大種。

[0526b06]  又問：中間分位，說所造色、或不說邪？答：說所  造色。

[0526b08]  又問：中間分位，有思惟邪、無思惟邪？答：此有  思惟。

[0526b10]  又問：中間分位，如何得心自在？答：隨能化者  自心自在故。

[0526b12]  又問：所化之者，食於藏腹如何銷散？以是  化故。答：此有二種所起：一者緣持；二者想  成。若緣持所起者，食即銷散。若想成所起者，
食即不散。

[0526b16]  又問：彼所化人，何時即隱？答：此有二種所起：  一者緣持；二者想成。若想成所起者，彼即能  隱。若緣持所起者，或隱不隱。

[0526b19]  問：至何時隱？答隨能化者，若天、若人、若阿修  羅，或善相、或惡相，彼隱即隱。何故不隱邪？  答：中間最後相去懸遠，乃至還歸自相而住，
此即不隱。

[0526b23]  又問：何因聖人化火之時，為有煙不？答：能化  之者心自在故，隨其所化而即有煙。由此因  故，其事如是。

[0526b26]  又問，何因化火之時，火熾焰不？答：能化之者  心自在故，隨其所化火即熾焰。由此因故，其  事如是。

[0526b29]  又問：何因化火之時，唯燒自身及自衣飾，不  燒他者？答：隨能化者其心自在、意所樂故，唯  燒自身及自衣飾。由此因故，其事如是。

[0526c03]  又問：何因聖人化火爇其身時，但觀虛空，外  無所有影像，及餘悉無表現？答：聖人化火之  時，地方分位行坐等處，悉以化所成火混一
火界，普皆焚爇，但觀虛空外無所有影像，及  餘悉無表現。由此因故，其事如是。

對法大論中因施設門第十二

[0526c09]  總說頌曰：

大海次第及深廣，　　海居眾生同鹹味，  
不宿死屍珍寶多，　　大身眾生注雨等。

[0526c12]  如經所說，大海次第從小增廣，亦非本來而  自深險。今問：何因其事如是？答：非大海次第  從小增廣，亦非本來而自深險。隨其大洲分
位如是，如穀麥聚次第分位。由此因故，其事  如是。

[0526c16]  如經所說，大海深廣難徹源底。今問：何  因其事如是？答：非大海深廣難徹源底，但以  海水若出若入，或用一器、或百或千、或復
百千而汲海水。隨其所取，不能度量海之分  量。由此因故，其事如是。

[0526c21]  如經所說，大海中水潮不失時。今問：何因其  事如是？答：時有二種：一、旦暮時；二、大時。何名  旦暮時？謂大海中所居眾生，有其饑虛羸劣
之者，少得飲食。為伺求故，從水出陸。以所食  因，依時伺求。由此名為旦暮之時。何名大時？  謂大海中所居眾生，以海居人，每至八日十
四日十五日，及餘神通月分日，是等之日自  船登岸。有信向宗事月天之人、有事日天之  人、有事童子天人、有尊重信向事佛優婆塞，
依法不食，廣作祠祭乞歡喜事。彼海居眾生  以伺求食故，從海出陸，故曰大時。

[0527a03]  如經所說，大海中水同一鹹味。今問：何因其  事如是？答：謂有海居眾生，大海中生、大海中  老、大海中歿。其未歿者，彼身之垢、身之穢
惡在大海中，故海鹹味。又復海中有眾山居，  經久銷鎔，亦成鹹味。又復大洲之中近海居  人，以其草木枝葉莖  [卄/幹]  等物棄置海中，亦成
鹹味。由此因故，其事如是。

[0527a10]  如經所說，大海之中眾寶充滿。今問：何因其  事如是？答：以其大海世界成時，界地最上、處  徑最上、輪圍最上，總聚方分成須彌山王安
止其中，有七金山周匝圍繞。彼大海中有  大威力諸龍王宮，是故大海有眾珍寶。由此  因故，其事如是。

[0527a16]  如經所說，大海之中有大身眾生居止於彼。  今問：何因其事如是？答：彼大身眾生者，往昔  為人，作諸非法，廣積受用子息眷屬、奴婢
飲食，但自資身不行惠施。由斯罪業，乃至  最後身壞命終，墮在惡趣地獄中生。地獄歿  已，以彼宿造餘業未盡故，生海中為彼極大
畜類之身。身相大故，令多眾生共所食噉。陸  地大洲不能容受，皆以宿昔不善業報故，於  海中受斯極苦。由此因故，其事如是。

[0527a25]  如經所說，大海之中不宿死屍。今問：何因其  事如是？答？謂大海中有潔淨行諸大龍宮，若  彼最上龍王宮中有死屍者，即於夜分棄置
第二龍王宮中乃至第四宮中，如是次第，出  置岸上。由此因故，其事如是。

[0527b01]  如經所說，大海中有大閻浮樹，枝葉繁茂、樹  汁涌渧，於虛空中如惡叉聚，流注於彼大海  之中，而其海水不增不減。今問：何因其事
如是？答：彼大海中所居眾生共所受用，餘即  熱風吹蕩而盡，是故海水不增不減。

[0527b06]  如經所說，大海之中，有其種種形顯色相種  種音聲眾生居止，非一種類色相音聲。今問：  何因其事如是？答：彼諸眾生往昔為人，廣造
多種罪不善業，謂身語意起諸惡行。乃至最  後身壞命終，墮在惡趣地獄中。生地獄歿已  餘業未盡，墮大海中受畜類報，故有種種形
顯色相種種音聲，非一種類色相音聲。由此  因故，其事如是。

施設論卷第六

* * *

【經文資訊】大正藏第 26 冊 No. 1538 施設論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
