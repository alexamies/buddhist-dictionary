穢跡金剛說神通大滿陀羅尼法  術靈要門一卷
北天竺國三藏沙門阿質  達霰唐言無能勝將譯

[0158a10]  如是我聞。一時佛在拘尸那國力士生處跋  提河邊娑羅雙樹間。爾時如來臨入涅槃。是  時有無量百千萬眾天龍八部人非人等。啼
泣向佛四面哽咽悲惱而住。爾時復有諸天  大眾釋提桓因等。皆來供養。唯有  蠡  髻梵王。  將諸天女。依於四面圍繞而坐。前後天女千
萬億眾。共相娛樂。聞如來入般涅槃而不  來覲省。時諸大眾為言。今日如來臨般涅槃。  是彼梵王何不來耶。其王必有我慢之心。而
不來至此。我等徒眾驅使小呪仙。往彼令取。  作是語已策百千眾呪仙。到於彼處。乃見種  種不淨而為城塹。其仙見已。各犯呪而死。時
諸大眾怪未曾有。復策無量金剛。亦令持  呪而去。乃至七日無人取得。大眾見是事  倍復悲哀。爾時大眾同聲而說偈言。

苦哉大聖尊　　入真何太速  
諸天猶決定　　天人追喚得  
痛哉天中天　　入真如火滅

[0158a28]  時諸大眾說此偈已。倍復哽咽悲啼嘷哭。是  時如來愍諸大眾。即以大遍知神力。隨左心  化出不壞金剛。即於眾中從座而起。白大眾
言。我有大神呪能取彼梵王。作是語已即  於大眾之中顯大神通。變此三千大千世界  六返震動。天宮龍宮諸鬼神宮皆悉崩摧。
即自騰身至梵王所。以指指之。其彼醜穢物  變為大地。

[0158b07]  爾時金剛至彼報言。汝大愚癡我如來欲入  涅槃。汝何不去。即以金剛不壞之力。微以  指之。梵王發心至如來所。

[0158b10]  爾時大眾讚言。大力士汝能有是神力。取彼  梵王來至於此。時金剛即報言。若有世間眾  生。被諸天惡魔一切外道所惱亂者但誦我呪
十萬遍。我自現身令一切有情隨意滿足。永  離貧窮常令安樂。其呪如是。先發此大願。南  無我本師釋迦牟尼佛。於如來滅後受持此
呪。誓度群生。令佛法不滅久住於世。說是願  已。即說大圓滿陀羅尼神呪穢跡真言曰。

[0158b18]  唵  [口*佛]  咶啒  [口*聿]  摩訶鉢囉  (二合)  [口*恨]  那  [得-彳+口]  (三音)  吻  汁吻
(四音)  微咭微摩那栖  (六音)  嗚深慕  (七音)  啒  [口*聿]  𤙖  𤙖  泮泮泮娑訶

[0158b21]  時彼金剛說此呪已。復作是言。我於如來滅  後常誦此呪。若有眾生請願受持此呪者。我  常為給使者令所求如願。我今於如來前說
此神呪。唯願如來於真中照知我等。世尊  若有眾生。多被諸惡鬼神之所惱亂。此呪者  皆不能為害。永離苦難。世尊若有善男子善
女人。欲救療萬病者。誦上呪四十萬遍。見  有病者治之有驗。無問淨與不淨隨意驅使。  我當隨從滿一切願。若欲令枯樹生枝葉者。
取白膠香一大兩。塗樹心。楊枝呪樹一百遍。  日三時至滿三日即生華果。若欲令枯泉出  水者。淨灰圍之。即井華水三斗置泉水
中。於寅時呪一百八遍。水如車輪涌出。若欲  令枯山生草木。取鑌鐵刀一口。於四方圍  山。呪三千遍七日滿則生。若欲令野獸歸伏
者。取安悉香燒向有獸住處呪一千遍。其獸  至夜間。並集持法人門首。歸降如人間六畜  相似。隨意驅使永不相捨。若令夜叉自來歸
降者。取桃枝十翦齊截。取水一石煎取五  斗。澇桃柳枝出。以丁香三大兩乳頭香三大  兩白膠香三大兩。後和柳水煎取五斗。即置
一破盆中。取一桃枝長三尺。攪水誦呪一百  遍。一切夜叉羅剎皆來現。共行法人語。請求  與人先為侍者。若令諸惡鬼神毒蛇蝎猛獸
等毒以滅者。取淨灰圍所居穴孔。並自出  來。當微出聲呪之一百遍。其蛇等一切蠱  獸。各滅毒心不敢傷人。速得解脫。若令惡  狗不傷人者。取食一  摶
呪七遍與食。永不傷  人復不出聲。若令惡人來降伏者。書前人  姓名置呪人脚下。呪之百遍。心念彼人其人  立至。降伏捨怨憎之心。若欲人相憎者。書
彼二人名號。於自足下呪二百一十八遍。其  人等便相離背不相愛敬。若有相憎人令相  愛敬者。即書取彼名姓。於自足下呪一百八
遍。其人便相愛重永不相捨。若有未安樂之  人令安樂者。取前人名字書足下。呪三百遍。  當為彼人發大誓願。我於彼時即自送。辯才
無滯隨行者意。所須之者並悉施與。若持呪  人求種種珍寶摩尼如意珠等者。但至心誦  呪自限多少。我即自送滿其所願。若欲治人
病者。作頓病印。先以左手頭指中指。押索  文。印呪之一百遍以印頓病人七下立差。若  病人臨欲死者。先於禁五路印然後治之。即
不死印目。如是先准印以無名指屈向掌  中。竪小指呪之百遍其患速除。

[0159a17]  若治邪病者。但於病患人頭邊。燒安悉香誦  之。呪立除之。若蟲毒病者。書患人名字紙  上呪之即差。治精魅病者亦如法。若治伏
連病者。書患人姓名及作病鬼姓名。埋患人  床下呪之。其鬼遠奉名字自出現身。便令彼  鬼看三世之事。一一具說向人其病速差。若
有患時氣病者。呪師見之即差。若欲令行病  鬼王不入界者。於十齋日誦我此呪一千八  遍。能除萬里病患。

穢跡金剛說神通大滿陀羅尼法術靈要門  一卷

* * *

【經文資訊】大正藏第 21 冊 No. 1228 穢跡金剛說神通大滿陀羅尼法術靈要門  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
