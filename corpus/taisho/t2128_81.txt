一切經音義卷第八十一
翻經沙門慧琳撰

  * [0829b22]  音集神州三寶感通傳四卷  (舊目三卷今分為四卷) 

[0829b23]  南海寄歸內法傳四卷

[0829b24]  大唐西域求法高僧傳二卷

[0829b25]  右三集傳共十卷同此卷音。

集神州三寶感通錄第一卷

慧琳撰

[0829c01]  [肸-月+目]  響  (上忻乙反俗字也正作  [肸-月+目]  說文作  [八/(囗@(俎-且))]  血脉在肉中
[八/(囗@(俎-且))]  [八/(囗@(俎-且))]  而動故從肉從八八者分別也從十者響遍十方後人  移八於十上作肸又變為兮作肹下鄉兩反應聲也會意字也)
。

[0829c03]  [鄖-口+(一/(匚*〡*〡*(巨-匚)))]  塔  (莫候反會稽地名也鄮縣有阿育王塔說文鄮字從邑
[(一/(匚*〡*〡*(巨-匚)))/貝]  聲也)  。

[0829c04]  剡木  (塩冉反爾雅剡利也埤蒼削也易曰剡木為檝也說文銳使其利形聲字)  。

[0829c05]  廣袤  (下謀候反韻詮袤延也聲類云袤猶長也說文云東西曰廣南北曰袤從衣矛聲也)  。

[0829c06]  鰻魚  (滿盤反說文鰻魚名也從魚曼聲也曼音萬)  。

[0829c07]  誣訾  (上武夫反杜注左傳云誣猶欺也鄭注禮記曰誣  [网-(ㄨ*ㄨ)+又]  也說文云誣加言也從言巫聲下資此反鄭注禮記云訾
以言毀人也說文從言此聲也)  。

[0829c09]  懽慘  (上豁官反說文懽喜樂也或作歡下參感反爾雅慘憂也郭璞曰賢人愁恨貌也說文慘毒也亦作憯痛也形  聲字)  。

[0829c11]  灞上  (巴罵反秦川水名也在長安城東說文從雨從革從月轉注字)  。

[0829c12]  鸑鷟  (上五角反下仕角反國語云周之興也鸑鷟鳴於岐山也賈逵注云神鳥也鳳之別名也)  。

[0829c13]  麁穬  (上蒼租反正體從三鹿作麤下  [虢-寸+(圬-土)]  猛反前內典錄已釋)  。

[0829c14]  張掖  (音亦郡名也)  。

[0829c15]  大堆塔  (次對回反王逸注楚辭云魁堆高也文字典說堆小阜也從土隹聲錄作塠俗字也下貪荅反文字  典說塔廟也)  。

[0829c17]  [(木-(企-止)+((人/人)*(人/人)))/大]  塏  (上霜兩反下開改反說文
[(木-(企-止)+((人/人)*(人/人)))/大]  明也塏地高燥也  [(木-(企-止)+((人/人)*(人/人)))/大]
塏者言階既高大又在崗上高明顯望名為  [(木-(企-止)+((人/人)*(人/人)))/大]  塏也)  。

[0829c18]  玁狁  (上杴檢反或作獫下音允毛詩傳曰玁狁北狄異名也)  。

[0829c19]  [醫-酉+石]  玉  (翳奚反文字集略云  [醫-酉+石]  黑色玉也錄文從玉作瑿亦通)  。

[0829c20]  櫨枓  (上音盧下當狗反說文云櫨柱上枅也枓柱頭上方木如斗枅音企見反並形聲字也)  。

[0829c21]  剽掠  (上匹曜反說文云剽謂劫奪人財物也錄文從彡作彯非也下力灼反鄭注禮記云掠謂劫掠也字書音亮義  乖今不取也)  。

[0829c23]  淖泥  (儜孝反廣雅云淖猶埿也眾也鄭注儀禮云普大也淖和也淮南子云水以其淖溺潤滑也聲類云淖猶溺也  古今正字從水卓聲也)  。

[0830a01]  灌溉  (上官渙反下機未反說文云溉灌今種植以水潤其根莖也)  。

[0830a02]  倭國  (烏和反東海中小國名也隣近新羅錄從  [阜-(口/十)+(耜-耒)]  作  [阿-可+委]  非也)  。

[0830a03]  倒  [狂-王+付]  谷  (上音到下音柴)  。

[0830a04]  葛藟  (下倫委反郭璞注尒雅云藟藤類也文字典說葛蔓也錄作  [苨-匕+?]  非)  。

[0830a05]  蔚迴  (上氳物反下熒瑩反)  。

[0830a06]  自縊  (下伊計反左傳云莫敖縊干荒谷考聲云縊猶自刑死也公羊傳云靈王自縊而死何休注云謂自經而死)  。

[0830a07]  祇速  (上之日反考聲云祇猶適也亦安也)  。

[0830a08]  鐵碪  (下縶金反亦作砧錄中從木作杭非也亦作椹)  。

[0830a09]  竝凹  (下洼  [膫-(日/小)+(夸-大)]  反韻英云凹猶坳下也洼厄瓜反胯音誇化反坳音厄交反)  。

[0830a10]  晃煜  (上黃廣反說文云晃明也下與六反說文煜燿也亦熾也從火昱聲錄作昱義乖)  。

[0830a11]  牙匳  (獵占反考聲從匚作匳正體字也似合而有棱節所以斂物者也桂苑珠叢從竹作籢即盛鏡器也案匳者有
香匳有象鏡匳之用今云牙匳即象牙合子也)  。

[0830a13]  白  [疊*毛]  (下恬協反)  。

[0830a14]  剖擊  (上普垢反孔注尚書云剖猶破也桂注左建云中分為剖蒼頡篇云析也說文判也從刀咅聲咅音土口反)  。

[0830a15]  徐椿  (下勅倫反宋居人名也)  。

[0830a16]  令馥  (逢斛反廣陵令名也毛詩傳云馥謂香氣芬馥也古今正字從香复聲也)  。

[0830a17]  [羍*(看-目)*(乳-孚)]  珽  (上正執字也下汀井反鄭注禮記云珽亦笏也言挺然無所屈也說文云珽大圭也長三尺古用八寸尺即今
二尺四寸也從玉廷聲也)  。

[0830a19]  [賸-月+舟]  一人  (乘證反字書云  [賸-月+舟]  餘也古今正字從貝從  [勝-月+舟]  省錄作  [賸-月+舟]
俗字也)  。

[0830a20]  溳水  (于群反說文云溳水出南陽郡葵陽縣負東入夏口也從水員聲也員音雲)  。

三寶感通傳中卷

[0830a22]  銓次  (七宣反廣雅云銓猶具也爾雅云銓律銓也郭璞注云法律所以詮量輕重也杜注左傳云次也說文衡也從  金全聲也)  。

[0830a24]  蔡愔  (下揖心反人名也)  。

[0830b01]  滬瀆  (上胡古反河  [圖-囗]  云帝臨玄滬之水靈龜負書即此水也前已釋)  。

[0830b02]  莘里  (所臻反毛詩傳云有莘國名也亦里名也)  。

[0830b03]  高悝  (苦迴反人名也)  。

[0830b04]  歔欷  (上許魚反下許衣反王逸注楚辭云歔欷猶悲啼皃也何休注公羊傳云悲也蒼頡篇云泣餘聲也說文云歔  欷出氣也二字並從欠虛希皆聲)  。

[0830b06]  摹寫  (上莫胡反廣雅云摹猶寫形也聲類土法也說文云規摹也從手莫聲或作摸)  。

[0830b07]  閩越  (閔彬反下爰月反郭注山海經云閩越者即西甌今建安郡是也說文云東南越地也亦虵類也從虫從門省  聲也)  。

[0830b09]  牽挽  (上誥延反廣雅云牽猶挽鄭玄注周禮云牛居車前曰牽說文云牽引前也從冂冂引牛也冂象牛之縻也玄  聲也下  [网-(ㄨ*ㄨ)+又]
坂反或從車作輓錄作  [打-丁+勉]  誤也)  。

[0830b11]  揊然  (上丕逼反考聲云揊重繫聲也廣雅擊聲也錄從土作堛堛猶土凷也非本義今不取)  。

[0830b12]  豆盧褒  (次正盧字也下保毛反人名也鄭玄注禮記云褒進也亦揚美也說文從衣保聲也)  。

[0830b13]  [滕-月+舟]  畯  (上特能反文字典說從水  [騰-月+舟]  省聲也下遵峻反晉江陵太守  [滕-月+舟]
畯也鄭注周禮云畯字先田教其嗇夫者也說  文從田夋聲也)  。

[0830b15]  締構  (上弟奚反說文云締結不解也又固也從系帝聲下古候反案玉篇正作冓與構同構合也成也說文云積材  也從木冓聲也)  。

[0830b17]  沙汰  (下音泰王逸注楚辭云汰即波蕩也廣雅云洗也考聲云汰濤湅貌也說文汰謂濤浙簡擇也從水太聲湅音  練也)  。

[0830b19]  烔然  (上洞東反韓詩云薀隆烔烔埤蒼烔烔然貌也古今正字從火同聲也)  。

[0830b20]  [欀-(口*口)]  桁  (上率追反郭注爾雅云榱即椽也下杏庚反考聲云折屋檁也)  。

[0830b21]  武  [穫-禾+(尋-口+几)]  (下央脚反則天后廟諱也考聲云彠度也規度高也)  。

[0830b22]  周  玘  (欺紀反)  。

[0830b23]  老姥齎  (次摹補反江表傳云姥婦人老稱也字書亦從馬作媽音同下祭奚反說文云齎携持物於道行也  從貝齊聲)  。

[0830c01]  譙國  (齊焦反漢書云沛郡即古譙國也)  。

[0830c02]  蹠之  (章亦反說文云蹠足也從足庶聲)  。

[0830c03]  三謐  (民畢反)  。

[0830c04]  掖門  (上盈益反應邵注漢書云掖宮內正門旁小門也說文從手夜聲也)  。

[0830c05]  建旟  (下與諸反周禮云鳥隼為旟  刺  史州里建旟鄭玄注云象其勇也郭注爾雅旟剝鳥皮毛置竿頭也說文從  [方*人]  與聲也)  。

[0830c07]  確不移  (上腔角反腔音苦江反周易文言確乎其不可拔也又繫辭云夫乾確然示人易矣易夷至反韓康  伯注云確堅牢貌也考聲云確堅固之謂也)  。

[0830c09]  輲車  (上音遄讀與船同音鄭注禮記云輲無輻之車曰輲謂附泥而轉也司馬彪注莊子云輲猶轉也說文云輲藩  車下卑輪也正作輇字音義同)  。

[0830c11]  僅得  (勤釁反廣雅云僅猶少也亦纔能也古今正字從人堇聲堇音謹)  。

[0830c12]  煨燼  (上烏迴反廣雅云煨熅也說文煨盆中火也從火從畏省聲也下夕進反杜注左傳云燼火之餘木也玉篇正  作  [盡-((烈-列)/皿)+火]
音訓與上同)  。

[0830c14]  緜亘  (上沔篇反王逸注楚詞云緜纏也毛詩傳曰緜緜長而不絕貌也說文從系帛聲下古鄧反毛詩傳曰亘猶遍  也方言竟也考聲從木作  [林*百]
謂過遠之謂也)  。

[0830c16]  驚眩  (下玄練反蒼頡篇云眩視不明也賈逵注國語云感也說文從目玄聲)  。

[0830c17]  近矚  (下鍾辱反韻略云矚視也甚也眾目所歸也玉篇從尸作屬屬猶聯也漢書近也字書屬字並不從目)  。

[0830c18]  戰悸  (葵季反毛詩傳云悸悸有節也說文云悸心動貌從心季聲)  。

[0830c19]  種紵  (下除呂反周禮典枲云紵麻草之物鄭玄注繩十五  [夕*十]  布抽而細白曰紵說文云檾屬細者也從系宁聲宁音  同上)  。

[0830c21]  田墌  (下之石反考聲云墌即基也)  。

[0830c22]  褫脫  (上池爾反蒼頡篇云褫撤衣也撤音勅列反說文云脫衣也從衣虒聲虒音雉錄文從土作  [垢-口+巿]  非也)  。

[0830c23]  劉韞  (上正劉字也下紆粉反入名也)  。

[0830c24]  劉悛  (此緣反人名也)  。

[0830c25]  鎔斲  (上勇鍾反漢書云鎔冶之所鑄也說文云銅屑為鎔冶冶器法也從金容聲下音卓孔注尚書斲削也杜注左  傳云執斲匠人也說文云斫也從斤從
[斲-斤]  [斲-斤]  音豆或從  [乳-孚+(看-目)]  作  [畫*(乳-孚+(看-目))]  [乳-孚+(看-目)]  音戟錄文作斲傳寫誤也)
。

[0831a02]  用紓  (庶諸反左傳以紓楚國之難也杜預注曰紓猶緩也方言云解也說文從糸予聲錄文從帀作  [糸*(一/巾)]  誤也)  。

[0831a03]  絓是  (上胡卦反王逸注楚辭云絓懸也方言持也左傳云驂絓於木而止也顧野王云礙說文從系圭聲也)  。

[0831a04]  矟等  (雙角反廣雅云矟長矛也埤蒼云矟矛也又云矟丈八矛也從矛肖聲也)  。

[0831a05]  剗鏨  (上初產反博雅云剗猶削也聲類成作鏟音義並同下慙淡反廣雅云鐫謂之鏨也說文云鏨也從金斬聲也  鐫子全反)  。

[0831a07]  子蒨立  (千見反人名也)  。

[0831a08]  轀輬  (上烏昆反下略常反史記云轀輬臥車也因秦始皇死不發喪遂以為載柩車也孟康注曰轀輬舊衣車也有  [穴/匆/心]
牖閉則溫開則涼考聲云輕車說文轀輬二字皆從車昷京亦聲也昷音同)  。

[0831a10]  杜龕  (下坎含反正龕字人姓名也錄從合作龕俗字也)  。

[0831a11]  呻吟  (上詩真反鄭注禮記云呻亦吟也蒼頡篇云呻吟歎也說文二字並從口)  。

[0831a12]  [膿-曲+((盥-皿)-水+(向-口+乂))]  血  (上奴東反字書正從血作  [盥-水+囟]  說文云  [盥-水+囟]
腫血也從血  [((盥-皿)-水+(向-口+乂))/辰]  省聲考聲云  [盥-水+囟]  血之  [盥-水+囟]  衛宏作膿亦作
[序-予+(((盥-皿)-水+(向-口+乂))/辰)]  並通用錄作  膿俗字也)  。

[0831a14]  煙漲  (下張樣反考聲云漲猶滿也亦用張字為去聲義同)  。

[0831a15]  歭然  (上池里反考聲云峙猶立也說文從止寺聲或從足作跱錄之從山作峙是山峙立也)  。

[0831a16]  鐵鑛  (上天結反正鐵字也下古猛反鄭注禮記云礦金玉銅鐵等璞也或作丱亦作  [金*丱]  又作磺音義並同)  。

[0831a17]  猜忌  (上採哉反杜注在傳云猶疑也方言云恨也說文云猜謂恨賊也從犬青聲也)  。

[0831a18]  碌  [石*族]  (上籠谷反下葱鹿反蒼頡篇云碌礙謂砂石  [夕/鹿]  白也考聲云石地不平皃也錄文作  [石*鹿]  [石*速]
誤也)  。

[0831a19]  拗舉  (上烏絞反文字集略云拗手有摧折也下正舉字考聲云舉猶薦也轝也說文云對舉也從手與聲也)  。

[0831a20]  [窗/心]  櫺  (上芻雙反說文云在牆曰牖在戶曰  [窗/心]  亦作鹵皆象形字也錄文作窓俗字也芻音測駒反下歷丁反說文云  櫺
[窗/心]  櫺子也或作  [木*零]  錄文作櫺非也)  。

[0831a22]  八楞  (勒登反說文云楞有隅抓角也正作柧柧音姑)  。

[0831a23]  瀅中  (縈定反呂延濟注甘泉賦云濎瀅水小皃也義與濚同前已訓釋錄文從營作瀯誤也)  。

[0831a24]  門罅  (下呼嫁反考聲云  [器-犬+卄]  裂也說文云鏬  [坭-匕+(朔-月)]  裂也從缶虖聲亦從阜作嘑又作  [土*虖]
錄作  [金*雩]  非也)  。

[0831b01]  槩曰  (該代反鄭注禮記曰槩猶平也漢書云比有節槩亦謂量可平也說文從木既聲)  。

[0831b02]  鏗然  (上客耕反禮記云子夏鍾鼓鏗鏘考聲云金石聲也古今正字從金堅聲)  。

[0831b03]  澧水  (捧逢反漢書云澧水出洛南山在鄠縣東又北流入渭河也古今正字從水豐聲豊音同錄文從邑作鄷  地名也)  。

[0831b05]  濄水  (烏和反李善注江賦云濄水迴遶  [漩-方]  濄也)  。

[0831b06]  沁州  (七浸反州名也)  。

[0831b07]  為枿  (下五割反考聲云正作  [(橑-小)-日+(工/十)]  樹初生苗也孔注尚書云枿謂木餘更生  [(撩-小)-日+(工/十)]
栽也枿亦同)  。

[0831b08]  悢悢  (良樣反王逸注楚辭云恨意不得也廣雅云恨悵也說文從心良聲)  。

三寶感通傳下卷

[0831b10]  詮而  (上七宣反淮南子云詮言者所以陳治亂之體曰詮說文云詮具也從言全聲錄序從竹作筌是捕魚笱也非  詮量之義故不取)  。

[0831b12]  撮略  (上纂括反廣雅云撮持也亦手撮取也古今正字從手最聲)  。

[0831b13]  揭錫  (上音竭說文云擔負之揭猶高舉也古今正字從手曷聲)  。

[0831b14]  周瞰  (下堪紺反蒼頡篇云瞰猶視也求從門作闞闞即望也案周瞰者即周迴四面眺望之義也)  。

[0831b15]  崖隒  (上五街反蒼頡篇云崖山高邊也下嚴撿反讀與儼同音郭璞注爾雅云隒謂山形如纍甑也廣雅云隒即欠  腹崖也說文云隒崖也從
[阜-(口/十)+(耜-耒)]  兼聲也)  。

[0831b17]  磬聲  (輕徑反字書正從石作磬顧野王云以石為樂磬也尚書云泗濱浮磬世本云母句作磬說文云樂石也象懸
虞之形殳擊之也從石殸聲也設古文磬字也音同上)  。

[0831b19]  唄唱  (上排拜反考聲唄梵讚聲也)  。

[0831b20]  惋恨  (上烏喚反文字集略云惋驚怛歎恨也說文從心宛聲也)  。

[0831b21]  帆柁  (帆字取犯字平聲釋名云帆謂船幔也亦作颿或作  [颱-台+舟]  錄文作舤俗字也下陀賀反字書正從它考聲  [木*巳]  船尾
也釋名云正船尾正船具也錄從  [施-方]  作柂俗字也)  。

[0831b23]  [颱-台+((宋-木)/火/又)]  [颱-台+((宋-木)/火/又)]  (  [病-丙+((宋-木)/火/又)]  流反廣雅云
[颱-台+((宋-木)/火/又)]  [颱-台+((宋-木)/火/又)]  風聲也古今正字從風叜聲叜古文叟字也錄文從風作  [叟*風]  非也)  。

[0831b24]  槽櫪  (上造高反下靈的反考聲云槽馬櫪也古今正字云飤獸畜器也飤音寺槽櫪二字皆從木曹歷皆聲也)  。

[0831b25]  牀榻  (上狀  [病-丙+土]  反毛詩云載寢之牀身所安也從木爿聲下貪臘反廣雅云榻平也釋名云牀陿而長者謂之榻古今  正字從木
[日/羽]  聲)  。

[0831c02]  白  [馬*橐]  駝  (上郎各反下徒多反錄作馲駞俗字也)  。

[0831c03]  巉巖  (上查巖反下牙衘反楚詞云溪谷巉水增波王逸注云巉巖山澗崎嶇阻也廣雅云巉巖高峻皃也古今正字  二字並從山  [毚-、]
嚴皆聲崎音欺嶇音駈毚土咸反)  。

[0831c05]  椶櫚  (上祖紅反下音驢郭璞注山海經云椶櫚木高二文許垂枝條葉大而圓莢實皮重可為繩索及雨衣古今正  字二字並從木  [稯-禾]  閭皆聲
[稯-禾]  音宗說文又謂之栟櫚椶之別名也錄文作葼  [菛@呂]  傳寫誤也  [稯-禾]  音宗栟音并)  。

[0831c07]  躓頓  (上知利反顧野王云躓猶頓也說文從足質聲亦作疐音義並同)  。

[0831c08]  道  [囗@(儿/口)]  (下鬼永反僧名也錄作  [囗@(儿/口)]  俗字也)  。

[0831c09]  魏閹官  (上掩炎反鄭注周禮云閹官謂官人宮中閽人也說文從門奄聲閽音昏)  。

[0831c10]  柿樹  (音仕赤果樹也)  。

[0831c11]  權斂  (下廉驗反禮記云小斂於戶內大斂於  [阿-可+白]  階鄭注云棺之坎亦為斂說文云斂收也從攴僉聲錄從反作殮俗  字通)  。

[0831c13]  寶瓊  (葵營反玉名也)  。

[0831c14]  不  [(餐-食)-又+ㄎ]  (休久反考聲云肉不爛也敗也從歺丂聲也)  。

[0831c15]  抗禪師  (康浪反人名也)  。

[0831c16]  潢色  (黃纊反染黃色也)  。

[0831c17]  扶柩  (求又反在牀日屍在棺曰屍從木匛聲匛音同上)  。

[0831c18]  乃萎  (下委為反毛詩傳曰草木有死葉萎枝也箋云萎猶枯也)  。

[0831c19]  鐫之  (蕝緣反韻英鐫刻也琢也說文從金雋聲從隹從  [雋-隹]  錄從乃非也)  。

[0831c20]  經椷  (下洽緘反)  。

[0831c21]  貣物  (湯勒反字書云借物用而後還)  。

[0831c22]  失瘖  (邑今反考聲云不能言也從疒)  。

[0831c23]  旻法師  (密貧反人名也)  。

[0831c24]  韋悰  (族宗反人名也)  。

[0832a01]  敺之  (上阿垢反說文擊也)  。

[0832a02]  欄楯  (上音蘭下脣尹反漢書音義云楯亦欄也說文云楯欄檻也從木盾聲盾音同)  。

[0832a03]  厝言  (  [夕/鹿]  固反韻詮置也)  。

[0832a04]  皰赤  (上炮皃反考聲正作疱面上細瘡也亦作疱桂苑珠叢云疱人面熱氣所生小瘡也說文從皮包聲也)  。

[0832a05]  驚訝  (牙價反)  。

[0832a06]  訕謗  (上音山下補浪反孔注論語云訕謗毀也已見前錄)  。

[0832a07]  礎臼  (上音楚下音舊象形前已釋)  。

[0832a08]  構隙  (上音遘字書云亦作冓顧野王云搆成也下卿逆反賈逵注國語云隙猶舋也顧野王云隙因間隙所為有怨  憾也說文從
[阜-(口/十)+(耜-耒)]  省聲  [少/日/小]  音同上錄文從巢作隟非也)  。

[0832a10]  一兜  (下  [豆*斗]  侯反從兜從皃省象人頭形呪音古案林伯勝一兜者囊受一斛也)  。

[0832a11]  鴆之  (上音朕山海經云女几山冬鴆鳥杜預注左傳云鴆羽有毒以晝酒飲之則死古今正字從鳥從冘聲也錄作  躭非也)  。

[0832a13]  跣行  (上先典反尚書云若跣不視地厥足用傷說文云跣以足視地也從足先聲)  。

[0832a14]  錐鋸  (上音隹左傳云錐刀之未也故史記云錐不處囊其未立見說文云銳物也從金隹聲下居御反賈逵注國語
云鋸斷謂大辟宮刑也蒼頡篇云即截物鋸也說文從金居聲)  。

[0832a16]  沙礫  (下零的反楚辭云瓦瓅進而寶玉捐棄說文云礫小石也從石樂聲錄作礰非也)  。

南海寄歸內法傳第一卷

[0832a18]  闃寂  (上傾伇反埤蒼云  [門@具]  靜也古今正字從門臭聲臭音古  [門@具]  反從目從犬下情亦反正體寂字也)  。

[0832a19]  慘舒  (上蒼感反下暑余反言慘舒者則陰陽也陽則發生伸暢陰則肅煞閉藏既有昏明方辯寒暑當世界空洞之
時未有日月淨天未降亦無身光所以寂然混同故慘舒不分也)  。

[0832a21]  挻埴  (上設延下承力反宋忠云挻和也埴土也陶匠和土為瓦  [午/止]  之器也古今正字從手延聲埴從土直聲也)  。

[0832a22]  嶽峙  (下池理反已釋高僧傳第十一卷中)  。

[0832a23]  椎髻  (上直追反下雞詣反鄭注儀禮云髻結髮也古今正字從髟吉聲髟音必遙反椎從木)  。

[0832a24]  蜾蠃  (上戈火反下盧果反毛詩傳云蜾蠃蒲盧也郭璞注爾雅云即細  [要/曰]  蜂也呼為螉螉說文正作  [虫*鬲*(舛-夕)]
云土蜂也天  地之性細  [要/曰]  無子從虫  [舛-夕+鬲]  聲  [舛-夕+鬲]  音戈蠃從虫  [嬴-女]  聲蠮音翳螉音翁貢反)  。

[0832b02]  螟  [虫*霝]  (上覔經反下歷丁反爾雅云螟  [虫*霝]  桑蟲也郭注云桑蟃也一云戎女說文二字並從虫冥霝皆聲傳作蛉蜻蛉  字非也)
。

[0832b04]  渾沌  (上魂穩反下  [狂-王+屯]  穩反杜注左傳云渾沌不通類也王弼無所分別不可為名也莊子中央之帝名亦四  [囗@ㄨ]  名是
無知之皃也案清濁未分也古今正字並從水軍屯也皆聲亦從人作倱伅或作混字)  。

[0832b06]  孩嬰  (上亥哀反顧野王云孩幼稚也下癭盈反釋名云人初生日嬰兒  [凶/月]  前曰嬰言接之嬰前乳養之也說文從女
賏聲賏音同上傳作孾非也)  。

[0832b08]  戒躅  (重錄反漢書音義云躅迹也三蒼謂跡為躅古今正字從足蜀聲)  。

[0832b09]  局提  (上卭錄反鄭玄注禮記云局部分也廣雅局近攝生也說文促也從口在尺下也)  。

[0832b10]  之紐  (尼九反說文云紐糸也一云結而可解者從糸丑聲)  。

[0832b11]  [商-口+貝]  舶  (上正商字也下音白考聲云崐崘船也文字典說云海中大船也從舟白聲亦作艊)  。

[0832b12]  堀倫  (上群欝反即崑崙語訛轉也)  。

[0832b13]  頭鬈  (下羣圓反考聲云髮曲也說文從髟卷聲傳從手作捲也)  。

[0832b14]  敢曼  (梵語也遮形醜之下裳如此方之褌袴一幅物亦不裁縫橫纏於  [要/月]  下名曰合曼也)  。

[0832b15]  驩州  (上喚官反在安南管內也)  。

[0832b16]  匕景  (上卑弭反南夷國名)  。

[0832b17]  跋南國  (上盤未反今扶南國異名也)  。

[0832b18]  裸形  (華瓦反不著衣服也)  。

[0832b19]  一籄  (蘷位反土籠也)  。

[0832b20]  覈其  (上衡革反已具釋高僧傳第五卷中)  。

[0832b21]  解嘲  (上皆買反下陟交反愽雅云謿謔也蒼頡篇調也說文作啁從口周聲傳本作謿俗字也漢楊雄作解嘲)  。

[0832b22]  畎畝  (決泫反考工記云耜廣五寸二耜為耦之伐廣尺深尺為畎廣雅坑也古今正字從田犬聲)  。

[0832b23]  頓顙  (上都困反下桑朗反額至地也)  。

[0832b24]  丹墀  (稚飢反漢書士登文右之階步赤墀之塗說文塗地也禮天子赤墀從土犀聲赤即丹也)  。

[0832c01]  訛謬  (上吾戈反下眉幼反鄭箋詩云訛偽也鄭注禮記云謬誤也劉熈云差也古今正字從言化聲亦作譌說文云  謬狂者之志言也從言翏聲)  。

[0832c03]  定瀲  (廉贍反考聲云瀲水淺際也泛也古今正字作澰云清也從水僉聲)  。

[0832c04]  巾帊  (上音斤下魄霸反或作  [袖-由+巴]  音同上)  。

[0832c05]  頒之  (上音班非本音借用字也)  。

[0832c06]  小枯  (縶林反正作椹經從手作枯誤也)  。

[0832c07]  長  [腕-夗+隹]  (上直亮反文字典說云長賸長也從到亡從兀從匕此借長字用也下訶各反考聲云  [榷-木+月]  似羹而濃也說文從
月寉聲也)  。

[0832c09]  一槩  (該代反)  。

[0832c10]  棖觸  (上字耕反字統云根猶  [角/牛]  也考聲作敞揨云撞也從手從長傳文從木作棖人名也下衝欲反  [按-女+(火/又)]  也)
。

[0832c11]  水撚  (年典反說文撚猶執也一云躁也從手然聲)  。

[0832c12]  [盜-皿]  唾  (上羨延反說文云次口液也從水欠聲傳作涎俗字也下吐臥反)  。

[0832c13]  送  [歹*冬]  (眾隆反亡人也)  。

[0832c14]  麤如  (上醋胡反正體字今不多行用俗通作  [夕/鹿]  )  。

[0832c15]  插口  (上懺洽反說文云刺內入也從手缶聲傳作插俗字也)  。

[0832c16]  角襵  (占涉反蒼頡篇云卷也廣雅縶也古今正字從衣聶聲)  。

[0832c17]  一襻  (攀慢反古今正字云衣挂肩曰襻從手從攀攀亦聲也)  。

[0832c18]  挂髆  (上瓜畫反下牓莫反杜子春注周禮云髆肩也說文從骨尃聲)  。

[0832c19]  置  [巾*句]  (口侯反古今正字從巾句聲亦從區作摳亦同)  。

[0832c20]  盥漱  (上官緩反下搜又反)  。

[0832c21]  憚多家瑟詫  (下坼賈反梵語也唐云齒木也)  。

[0832c22]  擘破  (上音伯)  。

[0832c23]  刮舌  (關滑反)  。

[0832c24]  剔齗  (上汀歷反已釋高僧傳第二十七卷中下屼斤反蒼頡篇云齗齒根也說文從齒斤聲)  。

[0833a01]  柞條  (上音昨鄭箋詩云除木曰柞白櫟木也說文從木乍聲)  。

[0833a02]  辢辛  (闌怛反古今正字云辢辛也從束聲)  。

[0833a03]  齒憊  (牌拜反廣蒼云憊疾也說文作  [怡-台+(苟-口+用)]  傳作憊亦通用)  。

[0833a04]  招痾  (妸何反病也)  。

[0833a05]  擪在  (上懕葉反說文云以指按也從手厭聲)  。

[0833a06]  [要/月]  絛  (討刀反文字典說云辮絲為繩從系攸聲也)  。

[0833a07]  普馥  (逢目反正體字也韓詩傳曰馥香貌也古今正字從香复聲也复音同上)  。

[0833a08]  梗槩  (上耕杏反下該  [卄/又]  反已具釋內典錄第六卷中)  。

[0833a09]  一餅  (奱晚反說文或作飯云食也從食反聲)  。

[0833a10]  乾  [麩-夫+首]  (上哥安反下昌繞反廣雅云  [麩-夫+酋]  食也埤蒼煼麥為麫文字典說煼麥乾屑也從麥酋聲煼音抄爪反)  。

[0833a11]  羶腥  (上設延反杜子春注周禮云羶羊脂也說文作羴云羊臭也從三羊今作羶通用字也傳從月作膻俗字也下
皆丁反小疋云腥生肉氣也說文從月從星星亦聲也)  。

[0833a13]  堅鞭  (頟更反小疋作鞕與傳本同今時用有從石作硬俗字也)  。

[0833a14]  諸韲  (濟題反鄭注禮記云虀醬之屬也古今正字從韭齊省聲古作  [(├/(冗-几+頁))*(又/韭)]  )  。

[0833a15]  棚車  (上白萌反考聲云棚車是樓車也今時俗多行用之施朱於車上以五綵纏結為棚以載樂人導引於前也正  從車作輣)  。

[0833a17]  鏡匳  (力占反古今正字從匚僉聲傳作奩俗字也匚音方)  。

[0833a18]  貧寠  (劬禹反考聲云居無財以備禮者也說文從宀婁聲傳從穴作窶非)  。

[0833a19]  荳  [卄/(冠-寸+ㄆ)]  (上音豆下訶搆反南方異物志云荳  [蔻-(敲-高)+女]  辛香可食出交阯郡古今正字二字並從草豆
[蔻-(敲-高)+女]  皆聲)  。

[0833a20]  咀嚼  (上才與反下牆藥反)  。

第二卷

[0833a22]  仰睎  (戲衣反廣雅云睎視也說文云望也從目希聲)  。

[0833a23]  檥法舟  (上冝倚反文字集略云檥為整船向岸也應劭云正也說文從木義聲也傳作  [身*義]  俗字也)  。

[0833a24]  商搉  (江岳反考聲云搉略也說文云敵擊從手寉聲亦從車作較亦作捔)  。

[0833b01]  僧伽胝  (中音伽下音知梵語也唐云大衣也)  。

[0833b02]  五帬  (音羣郭注方言云帬接下衣也說文下裳也從巾君聲傳作裠俗字亦通)  。

[0833b03]  僧脚崎  (綺儀反梵語掩腋衣)  。

[0833b04]  [炎*毛]  席  (上貪覽反考聲云  [炎*毛]  織毛為之出吐蕃中字書亦從帛作  [帛*炎]  或從系作  [糸*剡]  音義同)
。

[0833b05]  外恧  (紐六反方言云恧慙也山之東西息愧曰恧郭璞云心愧也說文從心而聲)  。

[0833b06]  螻蚓  (上漏侯反方言云南楚或謂螻蛄也說文螻蛄也一云  [穀-禾+虫]  天螻也從虫婁聲下寅忍反月令云季春蚯蚓顧野
王云即螳蚓也字書云作螾說文云螼螾側行者也從虫寅聲螼音丘忍反)  。

[0833b08]  蛹蠶  (上容種反說文云繭中蠶也從虫甬聲下雜南反說文蠶妊絲也從  [虫*虫]  [兟/曰]  聲  [兟/曰]  音倉感反)  。

[0833b09]  生繭  (堅顯反說文云蠶衣也從系從虫從芇省聲古文作絸)  。

[0833b10]  用袪  (去魚反)  。

[0833b11]  氍毹  (上懼俱反下數芻反埤蒼云即毾  [登*毛]  也聲類云毛席也古今正字二字並從毛瞿俞皆聲也)  。

[0833b12]  貪惏  (拉南反方言云惏殘也說文河北謂貪曰惏從心林聲傳作婪音同義異今不取也)  。

[0833b13]  事繁  (飯袁反毛詩傳云多也眾也)  。

[0833b14]  攜瓶  (上惠珪反顧野王云攜持也說文提也從手巂聲巂音同上傳作擕俗字也)  。

[0833b15]  長騖  (上文艮反下無遇反郭璞注穆天子傳云騖駈也顧野王云疾馳也廣雅奔也說文從馬敄聲敄音武)  。

[0833b16]  讙囂  (上喧袁反傳作諠義同廣雅云讙鳴也顧野王云呼召也又云讙嚻猶諠譁也說文諠譁也言雚聲下香妖反  說文云氣出頭上也從  [器-犬]
從頁首也  [器-犬]  音側立反)  。

[0833b18]  墾土  (上肯很反耕也)  。

[0833b19]  薳復  (上為委反考聲云語詞也)  。

[0833b20]  羅濾  (驢預反案羅瀘者恐水中有細蟲草薉等物故以絹為羅瀘其水蓋亦護生故也今時俗通用字也)  。

[0833b21]  盪除  (堂黨反)  。

[0833b22]  覆髆  (上孚務反下音博作膊俗字也)  。

[0833b23]  杼軸  (上除旅反下种六反義已釋西域記序)  。

[0833b24]  下抹  (忙鉢反)  。

[0833c01]  波剌斯  (中闌怛反梵語也)  。

[0833c02]  劈裂  (上甹覓反下連哲反)  。

[0833c03]  煗服  (上奴短反爾雅煗燠也說文溫也從火耎聲傳作  [火*(而/而)]  誤也)  。

[0833c04]  櫛笓  (上蓁瑟反下頻蜜反言櫛笓者如梳齒之相次也亦作比傳作批亦通)  。

[0833c05]  搭肩  (上躭合反下音堅)  。

[0833c06]  擡使  (待來反)  。

[0833c07]  過齎  (薺奚反說文云毘齎從貝齊聲也)  。

[0833c08]  矗直  (上冲六反字統云矗謂長直也古今正云直貌也從二直)  。

[0833c09]  縙綵  (上辱容反考聲云  [糸*昔]  以綫飾也字書毳飾也字或從耳作茸下倉宰反)  。

[0833c10]  半腨  (遄  [栗-木+大]  反說文云腨腓腸也從肉耑聲也)  。

[0833c11]  圌衣  (殊緣反埤蒼云圌貯穀米圌  [竺-二+屯]  也古今正字從囗耑聲傳作篅非也  [竺-二+屯]  音徒困反即女人所著裙也)  。

[0833c12]  濛雨  (上音蒙毛詩傳云濛雨貌說文濛微雨也從水蒙聲也)  。

[0833c13]  四瀑  (袍報反生死大河也)  。

[0833c14]  黲布  (上倉敢反顧野王云今謂物將敗無顏色為黲黲也說文淺青黑也從黑參聲)  。

[0833c15]  苫廬  (上式廉反下呂猪反)  。

[0833c16]  號咷  (上晧高反下道刀反)  。

[0833c17]  傍扂  (恬念反)  。

[0833c18]  睚眦  (上崖懈反下儕戒反考聲云睚眦瞋目開闔眼怒也傳作  [目*柴]  誤也)  。

第三卷

[0833c20]  慧巘  (言蹇反毛詩傳云巘小山別於大山者也郭注爾雅云形如累雨甑也釋名山孤絕處也古今正字義與上同  從山獻聲也)  。

[0833c22]  隤綱  (上兊雷反廣雅隤壞也說文下墜也從阜貴聲下各郎反說文云網維紘繩也從糸岡聲傳文作  [繹-幸+山]  俗字)  。

[0833c23]  皴裂  (上七旬反埤蒼云皴皮散起也古今正字從皮夋聲夋音同上)  。

[0833c24]  抖擻  (上音斗下蘇厚反)  。

[0834a01]  褊小  (邊  [沔-丏+丐]  反)  。

[0834a02]  房窄  (爭厄反埤蒼云窄陿也古今正字云迫陿也從穴乍聲亦從广作厏傳作迮誤用也今不取陿音洽)  。

[0834a03]  痾  [口*路]  祇  (上阿可反次音魯下傳自音云近也梵語傳中自解也)  。

[0834a04]  雙膝  (新溢反顧野王云膝脛頭也說文正作  [邱-丘+(木/尒)]  云脛頭卩也從卩桼聲卩音節桼音七)  。

[0834a05]  踞地  (居御反)  。

[0834a06]  襞  [((羍-干+十)*丸)/衣]  (上必亦反廣雅云襞詘也說文韏衣也從衣辟聲下恬挾反說文云  [(羍*丮)/衣]  重衣也從衣
[(鷯-(日/小)+(工/十))-鳥+(几@(、/、))]  聲傳作疊非也韏音卷)  。

[0834a07]  足跟  (音根)  。

[0834a08]  雙竪  (殊乳反俗字正體作豎)  。

[0834a09]  胷膈  (上音凶下耕核反)  。

[0834a10]  扁鵲  (上邊辮反人姓名傳從鳥作鶣非也)  。

[0834a11]  僵仆  (上音畺下朋北反)  。

[0834a12]  [米*(栗-木+(卑-(白-日)))]  糝  (上音談俗字也下桑覽反)  。

[0834a13]  便瘳  (勅留反也)  。

[0834a14]  胡荽  (下音雖香菜名也亦作荾傳作  [(云*云)/ㄆ]  書錯也)  。

[0834a15]  診脉  (上真忍反)  。

第四卷

[0834a17]  勸  [將/廾]  (將想反郭注方言云秦晉之間謂相勸曰  [將/廾]  廣雅云譽也賈注國語成也)  。

[0834a18]  楊葩  (怕巴反說文華也從草皅聲皅音同上)  。

[0834a19]  持齅  (休又反說文云以  [自/田/十]  就臭也從  [自/田/十]  臭聲)  。

[0834a20]  逐  [女*省]  (生杏反廣雅云  [女*省]  少也鄭注禮記云小減也說文從女省聲傳作省時用略也)  。

[0834a21]  穬麥  (上虢猛反麥有多芒者也古今正字從禾廣聲)  。

[0834a22]  天蘤  (為委反博雅云蘤華也韻詮字林並云花也古今正字榮也從草從白為聲)  。

[0834a23]  糅雜  (上紐溜反鄭注儀禮云糅亦雜也古今正字從米柔聲字書正從丑作粈亦作  [飢-几+(刃/一)]  )  。

[0834a24]  諸  [鳥/山]  (刀老反孔注尚書  [鳥/山]  海曲山人可居曰  [鳥/山]  尚書曰居  [鳥/山]  之夷也釋名云
[鳥/山]  到也謂人所奔到也說文海中往往  有山可依止曰  [鳥/山]  從山鳥聲)  。

[0834b02]  塵坌  (盆悶反楊子云塵猥至也說文亦塵也從土分聲)  。

[0834b03]  稱儁  (遵峻反白虎通云百人曰儁千人曰英倍英曰賢左傳儁絕異也說文作俊者才過千人曰俊從人夋聲義  與俊字同夋音七旬反)  。

[0834b05]  鋒  [金*(遻-(這-言))]  (上孚蓬反下昴各反說文鋒兵刃端也從金夆聲古今正字  [金*(遻-(這-言))]  刀刃也從金
[遻-(這-言)]  聲也  [遻-(這-言)]  音同上)  。

[0834b06]  剖析  (上普口反杜注左傳云剖中分也顧野王云析破也說文判木也從刀咅聲咅吐口反下星亦反聲類云析劈  也說文析破木也從木斤一云削也)  。

[0834b08]  確尒  (上腔角反韓康伯注周易云確堅固也文字典說云堅皃也從石從寉聲也)  。

[0834b09]  挫外道  (上租臥反鄭注禮記云挫折也賈逵注國語云折鋒曰挫說文搉也從手坐聲)  。

[0834b10]  清辯  (別免反考聲云慧也明也別也從言辨聲傳作  [(工*刀)/言]  俗字也撿字書並無此字)  。

[0834b11]  鯨海  (上  [(立*立)/見]  迎反許叔重曰鯨魚之王字統從畺作  [彊-弓+魚]
海中大魚也長千餘里說文從魚畺聲今從京作鯨通用字)  。

[0834b12]  乞匃  (該  [卄/又]  反說文云匃乞也言人亡財則乞匂於人會意字也)  。

[0834b13]  戶鑰  (陽灼反字書從門作  [門@龠]  音義並同也)  。

[0834b14]  牀榻  (上狀莊反下貪蠟反釋名云榻即牀陿而長曰榻也古今正字從木  [日/羽]  聲  [日/羽]  音同上)  。

[0834b15]  孜孜  (子思反說文云孜孜汲汲也周書曰孜孜不怠從夂子聲)  。

[0834b16]  然肌  (紀冝反說文云肌肉也從月几聲也)  。

[0834b17]  相踵  (鍾舅反聲類云踵足跟也顧野王云踵追也躡其踵所以為追逐也王逸注楚辭云繼也說文亦追也從足重  聲)  。

[0834b19]  篆籀  (上厨兖反周宜王太史史籀著大篆十五篇氶相李斯作蒼頡篇中車府令趙高作爰歷篇太史胡母敬作博
學篇皆取史籀大篆或頗省改所謂小篆者也說文引書也從竹彖聲彖音湍亂反下籌溜反史記云籀者周時史官教  國子學童之書與孔氏壁中古文異體皆古文也說文讀書也從竹榴聲)
。

[0834b22]  喉吻  (上音侯下文粉反口兩角也)  。

[0834b23]  潰爛  (上迴內反正體字下闌彈反)  。

[0834b24]  樌體  (上關患反考聲云穿衣也傳文作  [(環-王+木)-口+(ㄠ-ㄙ)]  音患誤也)  。

[0834c01]  鴆毒  (上沈禁反下同祿反)  。

[0834c02]  草隷  (禮計反文字典說云秦程邈囚於雲陽獄中改古書字體為僕隷之書說文從隶奈聲篆文作隷草隷者今時  草書隷書也)  。

[0834c04]  寶椷  (洽緘反蒼頡篇云盛文書椷木篋也廣雅云椷謂之篋說文亦篋也從木咸聲傳作凾俗字也)  。

[0834c05]  髫丱  (上亭彫反埤蒼云髫髦也考聲云小兒剃髮留兩邊也古今正字亦髡也從髟召聲髦音毛髟音必遙反傳從
齒作齠俗字也下關患反鄭箋毛詩云童未笄結髮丱然字鏡韻詮並云丱童子緫角象形字也緫音惣)  。

[0834c07]  礪律  (上力制反僧名也)  。

[0834c08]  窄隘  (上爭戹反已釋第三卷中下戹界反顧野王云隘迫側也廣雅云急也陿也鄭注禮記陋也說文從  [阜-(口/十)+(耜-耒)]  益聲也)
。

[0834c09]  附舶  (音白廣雅云舶海舟也埤蒼大船也古今正字從舟白聲也)  。

[0834c10]  髫齔  (上音條下初僅反鄭玄注周禮云齔毀齒也說文從齒七聲)  。

[0834c11]  日旰  (乾旦反杜注左傳云旰晏也說文云日晚也從日干聲傳從月作肝非也)  。

[0834c12]  褫積  (上持理反蒼頡篇云褫撤衣也古今正字從衣虒聲傳作褫俗字也虒音天伊反)  。

[0834c13]  玄漪  (意離反毛詩傳云漪重波也古今正字從水猗聲猗音同上)  。

[0834c14]  [莫/女]  毋  (上暮胡反古醜女也)  。

大唐西域求法高僧傳上卷  (義淨三藏撰)

沙門慧琳音

[0834c17]  殉法  (旬俊反賈誼服鳥賦云貪夫殉財列士殉名集訓云亡身從物日殉文字典說云以人迸死也從歺旬聲)  。

[0834c18]  鯨波  (巨迎反許叔重注淮南子云鯨魚海中最大魚也說文亦同或作  [彊-弓+魚]  字)  。

[0834c19]  縉紳  (上音晉說文帛作赤白色曰縉左傳有縉雲氏莊子有縉紳先生下音申孔注論語云紳大帶也垂之於前書  以記事之)  。

[0834c21]  嶔岑  (上泣金反下仕簪反何注公羊傳云嶔岑山高危險也山阜勢也方言云岑高也大也郭注云岑崟峻皃也並  形聲字崟音吟)  。

[0834c23]  [溘-去+(共/、)]  然  (堪答反楚辭曰寧  [洪/血]  死以流亡王逸注云  [洪/血]
者奄忽而至說文從水葢聲葢音合從草從大從血)  。

[0834c24]  廣脅  (險業反傳自解云王舍城側山名也從三力從肉)  。

[0834c25]  矩矩吒  (雞也)  。

[0835a01]  翳說羅  (唐言貴即高麗國也共事鷄神  [巢-果+(一/自)]  戴鷄翎故云鷄貴也)  。

[0835a02]  不磷  (栗珍反孔注論語云磷薄也本草雲母一名磷石言其薄而且明也)  。

[0835a03]  慧  [山/(獻-七)]  (言謇反爾雅巘山形如累兩甑也毛詩傳小山別大山也慧巘僧名也)  。

[0835a04]  寧堙  (印隣反孔注尚書堙塞也從土)  。

[0835a05]  [即/鳥]  鴒  (上精亦反下音零毛詩  [即/鳥]  鴒在原兄弟急難鄭注云  [即/鳥]
鴒雍渠也飛且鳴行且搖傳中從脊作鶴俗字非正體  也)  。

[0835a07]  澘然  (所姦反詩云澘然涕淚下是也)  。

[0835a08]  窶拏折里多  (上愚矩反下努加反梵語寺名也傳中自解釋唐云德行寺近大覺寺不遠也)  。

[0835a09]  牂柯  (上佐郎反。下音哥。案牂柯者南楚之西南夷人種類亦地名也。即五府管內數州皆是也。在益蜀之南今因傳
中說往昔有二十餘人從蜀川出牂柯往天竺得達。因有此說遂撿尋括地志及諸地理書南方記等說此往五天路經。
若從蜀川南出經餘姚越雋不喜永昌等邑古号哀牢玉漢朝始慕化後改為身毒國。隋王之稱也。此國本先祖龍之種
胤也。今並屬南蠻。北接互羌雜居之西過此蠻界即入土蕃國之南界。西越數重高山峻嶺涉歷川谷凡經三數千里過
土蕃界。更度雪山南脚即人東天竺東南界迦摩縷波國。其次近南三摩怛吒國呵利鷄羅國及躭摩立底國等。此山路
與天竺至近。險阻難行。是大唐與五天陸路之捷徑也。仍須及時盛夏熱瘴毒虫不可行履遇者難以全生。秋多風雨水
泛又不可行。冬雖無毒積雪冱寒又難登陟。唯有正二三月乃是過時。仍須譯解數種蠻夷語言兼賫買道之貨仗土人
引道展轉問津即必得達也。山險無路難知通塞。乃為當來樂求法巡禮者故作此說以曉未聞也)  。

[0835a17]  峻峭  (上詢俊反孔注尚書峻猶高也說文從  [阜-(口/十)+(耜-耒)]  作陖下鍫笑反韻英云峭亦峻也或作陗峻高聳也並形聲字二體
通用)  。

[0835a19]  黏泥  (上尼廉反集訓云黏翻使相著也字書甘土即黏土也會意字也)  。

[0835a20]  [土*已]  [蝷-虫+土]  (上皮美反孔注尚書云  [土*已]  毀也說文訓同從土已聲下恥格反博雅  [坭-匕+(朔-月)]
分也考聲云  [坭-匕+(朔-月)]  地裂也傳中作  [歹*((牙*牙)/木)]  非也)  。

[0835a21]  俱攞鉢底  (攞音羅賀反傳自釋云家主也)  。

大唐西域求法高僧傳下卷

[0835a23]  援緇  (上音袁考聲援持也賈注國語云引也或作爰韻英云爰於也古今正字從手爰聲說文爰字從受音披表反  從千下滓師反說文帛黑色曰緇從糸甾音)
。

[0835a25]  漱玉泉  (搜皺反又叟候反二音並通韻英云漱口也字書云從水欶聲)  。

[0835b01]  届郎迦  (上音戒孔注尚書云届至也郎迦梵語海中山名也)  。

[0835b02]  [按-女+取]  集  (上纂捋反韻詮云略要也纂音祖卵反卵音魯括反)  。

[0835b03]  溟浡  (上音冥下音孛大海魚龍興雲雨震雷霆大怒皃也泛者之大難也見括地志)  。

[0835b04]  擯落  (賓刃反司馬彪注莊子擯棄也說文訓同形聲字也)  。

[0835b05]  躑躅  (上程石反下重錄反顧野王云驟舉足而不進也或作蹢  [跳-兆+屬]  亦通案躑躅猶情意徘徊而有進退)  。

[0835b06]  龔州  (上音恭)  。

[0835b07]  共鯁  (古幸反集訓云食魚骨刺留咽中曰鯁案傳意往此情有去留進退故云共鯁鯁亦噎也)  。

[0835b08]  椰子  (野嗟反字指云椰子南方果木名也出交阯廣州其名曰椰木十丈葉在其末實如巨瓠療飢止渴聲類亦  云果名也其子  [穀-禾]
堪為器樹皮可為索甚堅牢從木形聲字)  。

[0835b10]  檳榔  (上音賓下音郎埤蒼云檳榔果名也其果似小螺可生啖能洽氣出交廣其名曰檳榔為樹  [卄/司]  乎如桂其未吐  穗有似禾黍並形聲字)
。

[0835b12]  藷根  (煮如反說文藷蔗也今非此物也蔗即甘蔗人但食苗根不堪喫傳云藷根明非甘蔗案本草署預一名土藷
亦名山芋異菀曰署預野人謂之土諸玉篇亦說故不疑也)  。

[0835b14]  倳刃  (甾事反考聲云以刃刺之也史記曰莫敢倳刃於公腹中或作事刀剚形聲字)  。

[0835b15]  桑梓  (上索郎反木名也即蠶桑也英華集云人之生事唯農與桑帝躬耕於藉田后亦親桑以例萬民也古文從三  [艸-屮]  作  [芔/木]
下從木小篆變三  [艸-屮]  為桑音弱今隷書俗用從卉作桒漸訛也下茲  [(餐-食)-又+人]  反爾雅椅梓郭注云即楸也毛詩榛栗椅
桐梓麥爰代琴瑟言此六木皆堪為琴瑟也文字典說梓即梓楸也從木辛省聲或作梓)  。

[0835b18]  齎以  (濟齊反廣雅齎送也顧野王云持也淮南子願以伎道齎一本許叔重注云備足也鄭注周禮云齎行道用也
或音資禮記齎資訓用同耳聘禮問幾用之齎是也說文持遺也從貝齊聲今俗用作賫)  。

[0835b20]  控緫  (上音空貢反下宗弄反案控緫猶馳騖也)  。

[0835b21]  禪畦  (惠圭反秦孝公以二百四十步為一畒五十畒為一畦王逸注楚辭云畦猶區也說文田五十畒也從田圭聲  也)  。

[0835b23]  樞關  (上昌俞反考聲云戶扇轉處也廣雅樞本也易曰樞機制動之主也俗呼為門肘說文從木區聲也傳文從手  非也音口鈎反)  。

[0835c01]  讙譁  (上音喧古文作叩下音花前音義卷中已重釋)  。

[0835c02]  瑳禪師  (倉何反玉色也梁朝高僧也)  。

[0835c03]  定瀲  (廉染反考聲云水淺而且清曰瀲言心兢兢誠慎若水之有波曰定瀲古今正字從水斂聲)  。

[0835c04]  僊苑  (屑延反釋名云老而不死謂之僊廣雅羽化曰仙說文長命也或作仙)  。

[0835c05]  每剟  (轉劣反博雅剟削也言減削衣鉢之餘轉施貧之及修功德古今正字從刀叕聲叕音同上傳中從手作非  也冝改之)  。

[0835c07]  煙霞  (伊賢反考聲云火之煙也薰氣也案此煙覆非煙也遠望山及天色青凝似煙也下夏加反集訓云霞赤雲也
案日旦出光照左右雲或黃或赤名曰朝霞僧傳云重煙霞者逸志雲林心遊物外也)  。

[0835c09]  流睇  (音弟鄭注禮記云傾視也方言云陳楚之間南楚之外謂眄為睇說文從目弟聲)  。

[0835c10]  排俊  (上敗埋反廣雅排推也音他雷反從手隹傳文從人作俳非也是俳優字非此用下遵迅反韻英云才當千人
曰俊集訓云賢過於百人曰俊說文訓與上同從人夋聲夋音七旬反傳中從弓作儁亦通訓亦同上從人從隹)  。

[0835c12]  嶷嶷  (凝棘反集訓云  [山/(吳-口+日)]  嶷山峯高峻貌也從山疑聲  [山/(吳-口+日)]  音鋤力反)  。

[0835c13]  覺樹初綠  (陵燭反春初眾草綠色可愛傳中作菉非也觀菩提之綠葉也)  。

[0835c14]  風駛  (師吏反蒼頡篇云馬行疾也其風迅過於此集訓駛也字指云如  [泳-永+(虍-七+(一/八/八/目))]  流也形聲字也)  。

[0835c15]  崑崙語  (上音昆下音論時俗語便亦曰骨論南海洲島中夷人也甚黑裸形能馴伏猛獸犀象等種類數般
即有僧祇突彌骨堂閤蔑等皆鄙賤人也國無禮義抄劫為活愛啖食人如羅剎惡鬼之類也言語不正異於諸蕃善  入水竟曰不死)  。

[0835c18]  [車*閵]  轢  (上力震反下零的反上林賦云徒車之所轔轢蒼頡篇轢  [車*及]  也說文車所踐也並形聲字也)  。

[0835c19]  函杖  (上音含含容也謂講問宜拑樹容文足以指畫也或謂杖也)  。

[0835c20]  繼踵  (音鍾勇反蒼頡篇踵足跟也或從止作踵亦得)  。

[0835c21]  梯隥  (上體奚反下登鄧反韻英云可以登昇也)  。

[0835c22]  舟艫  (音盧漢書云船前刺擢處也考聲音呂除反船尾說文船頭也形聲字也)  。

[0835c23]  犛之毛  [(犀-牛)-〡+└]  (夘包反西南夷人犛牛也或從毛作氂亦通傳文中作猫非也)  。

[0835c24]  鰌鱓  (上就由反山海經鰌魚似鱧而六首或從羞作鱃下音善郭注山海經云鱓魚似虵滑魚也如蚯蚓故曰蟬魚)  。

[0836a01]  若  [女*((奐-大)/比)]  (匹  [穴/(爿*未)]  反集訓  [女*((奐-大)/比)]  配也韻詮匹也從女
[奐-大+比]  聲  [奐-大+比]  音毗)  。

一切經音義卷第八十一

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
