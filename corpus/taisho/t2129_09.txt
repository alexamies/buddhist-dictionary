續一切經音義卷第九
燕京崇仁寺沙門希麟集

  * 續音根本說一切有部毘奈耶破僧事二十  卷 
  * 根本說一切有部毘奈耶出家事五卷 
  * 根本說一切有部毘奈耶皮革事二卷 
  * 根本說一切有部毘奈耶安居事一卷 
  * 根本說一切有部毘奈耶羯恥那衣事一卷 
  * 根本說一切有部毘奈耶隨意事一卷 

[0971a17]  右六經三十卷同此卷續音。

根本說一切有部毘奈耶破僧事卷第一

[0971a19]  薄伽梵  (或云薄伽伴古云婆伽婆正云婆誐  [金*(离-禸+ㄆ)]  舊翻為世尊謂世出世間咸尊重故大智度論云如來尊
號有無量名略而言之有其六種也佛地論頌云自在熾盛與端嚴名稱吉祥及尊貴如是六種義差別應知總名薄伽  梵為含多義故譯主但存梵語也)  。

[0971a22]  胄族  (上直又反尚書云命汝典樂教胄子孔傳云胄長也謂元子已下至卿大夫子苐也字林胤也說文云從由
月聲月音上報反下昨木反韻詮云宗族也爾雅云父之從祖祖父為族曾王父父之從祖祖母為族曾王母又曰族晜  弟之子相謂為親同姓郭璞注云同姓之親無服也)  。

[0971a25]  糠穢  (上苦崗反玉篇云米皮也又作穅字亦同說文云穀皮也從禾康聲下於廢反切韻云惡也字書云雜穢也顧  野王云不潔也又作薉音訓皆同也)  。

[0971b01]  嫁娶  (上古訝反字書云嫁家也考聲云婦人謂嫁曰歸爾雅釋親云同出為姨郭注云謂俱已嫁也下七句反廣韻
納婦也公羊傳云諸侯娶一國二國往媵之爾雅云媵送也音孕娶從女取聲也)  。

[0971b03]  慵嬾  (上蜀容反說文云惰也字書云亦嬾也下落旱反切韻作懶心惰也郭注爾雅云勞苦者多惰音徒果反)  。

[0971b04]  疆界  (上居良反爾雅云疆界邊衛圍垂也郭注云疆場境界邊旁守衛皆在外垂也說文云疆從土彊聲也界從田  介像分界之形律文作彊正體強字非也)
。

[0971b06]  黶子  (上於琰反切韻云面上黑黶子也字書云從黑厭聲也有作靨俗字也)  。

[0971b07]  瘡疱  (上楚良反玉篇云瘡痍也禮記云頭有瘡則沐古文作創下防教反切韻作靤面瘡也說文正作皰皮起也今  律文作疱俗字也)  。

[0971b09]  曾孫  (上作登反爾雅釋親云子之子為孫孫之子為曾孫郭注云曾猶重也又曰曾孫之子為玄孫玄孫之子為來
孫來孫之子為晜孫晜孫之子為仍孫仍孫之子為雲孫也晜古文昆字郭注云晜後也)  。

[0971b11]  百  [車*曼]  (下莫半反案百  [車*曼]  即釋迦上祖王名)  。

[0971b12]  餘壻  (下又作  [(工*几)/耳]  聟二形皆俗字音蘇計反說文云女夫也爾雅釋親云女子子之夫為壻婦之父母壻之父母相謂
為婚姻兩壻相謂為亞郭注云江東呼同門為僚壻也)  。

根本破僧事第二

[0971b15]  跣  [月*郤]  (上蘇典反考聲徒跣謂脚觸於地也下脚字前根本藥事已具釋)  。

[0971b16]  犇馳  (上博昆反文字集略云犇驚也說文作奔走也爾雅云大路謂之奔郭注云謂人行步趨走之處也下直离反
切韻云馳逐也字書云馳騖也說文云從馬池省聲字)  。

[0971b18]  誹謗  (上方未反說文云誹亦謗也又音方微反下補曠反考聲云謗毀也從言旁非皆聲)  。

[0971b19]  晡剌拏  (舊云富蘭那訛也具正應云晡剌拏迦葉波晡剌拏此云滿迦葉波姓此云龜氏也此是計無因  外道名也)  。

[0971b21]  末揭梨子  (舊云末伽梨具足云末揭梨拘舍梨子末揭梨是姓拘舍梨是母名也此計苦樂不由因是自  然外道也)  。

[0971b23]  珊逝移  (舊云刪闍夜具足云珊逝移毘羅  [月*互]  子珊逝移此云等勝毘羅  [月*互]  即母名此是不須修外道也經八
萬大劫自然生死如轉縷丸)  。

[0971c01]  阿末多  (舊云阿耆多鵄舍甘婆羅阿耆多此云無勝鵄舍此云髮甘婆羅此云衣此外道以人髮為衣五熱  炙身也)  。

[0971c03]  [月*郤]  陁迦旃延  (舊云迦羅鳩駄此云黑領迦旃延姓也此外道應物而起人若問有答有問無答無也)  。

[0971c04]  眤揭爛陁  (舊云尼乾陁若提子尼乾陁此云無繼是外道總名也若提此云親友母名此計苦未有定  因要必須受非道能斷)  。

[0971c06]  跟趺  (上古痕反切韻云足後跟也下方無反玉篇脚趺也謂脚面也說文又從付作跗也)  。

根本破僧事卷第三

[0971c08]  摩納薄伽  (梵語舊云摩納婆亦云摩那婆此云儒童仙也)  。

[0971c09]  薜陀咒  (上蒲計反梵語也舊云韋陁或云吠陁此云明即明咒也)  。

[0971c10]  薜舍離  (舊云維耶離或云毘耶離正云吹舍釐此云廣嚴在恒河南中天竺也)  。

[0971c11]  轟然  (上呼宏反說文云群車聲字從三車)  。

[0971c12]  圮  岸  (上平鄙反字書云覆也  圮  亦毀也韻略云岸毀也尚書云方命  圮  族說文云從土已聲下五肝反切韻河岸也
爾雅云重涯岸謂兩涯累者也)  。

[0971c14]  背僂  (上補妹反切韻云脊背也爾雅云鮐背壽也郭注云背皮如鮐魚者猶耆也下力主反字書云傴僂疾也切韻  云僂曲也玉篇曲行也從人縷省聲鮐音台)
。

[0971c16]  瘦瘠  (上所救反下秦昔反切韻瘦損瘠病說文云瘦臞也爾雅云臞脙瘠也郭注云齊人呼瘠瘦為臞脙音衢求  說文作
[病-丙+((宋-木)/火/又)]  也)  。

根本破僧事卷第四

[0971c19]  洟唾  (上他計反切韻云鼻洟也說文云鼻液也從水夷聲也律文從弟作涕音他禮反說文云目汁也非洟唾義下
託臥反說文云口液也禮記曰讓食不唾說文云從口埵省聲)  。

[0971c21]  諂語  (上丑琰反字書云詔詐從言臽音陷說文云從閻作讇云諛也下魚舉反切韻云言話也說文云語論也從言  吾聲)  。

[0971c23]  攀鞦  (上普班反說文云引也切韻戀也從手樊聲下七遊反韻英云車鞦也從革秋聲又作鞧緧  [糸*秋]  三形音訓並同  也)  。

[0972a01]  哽噎  (上古杏反下烏結反氣塞也玉篇云如骨在喉也律文作咽音烏見反又音烟非哽噎義也)  。

[0972a02]  歔欷  (上朽居反下許既反考聲悲也韻略云泣也顧野王云歔欷泣餘聲也說文云並從欠虛希聲也欷去聲)  。

[0972a03]  攢搓  (上在九反考聲云叢生也韻集云合也說文云正體從贊作攢下七何反字林云手搓物令緊也二字並從手)  。

[0972a04]  [怡-台+(└@人)]  遽  (上莫郎反切韻云  [怡-台+(└@人)]
悕也說文作忙下其倨反玉篇云急也字書云戰慄也又窘也從辵豦聲作遽俗辵丑略  反豦音倨也)  。

[0972a06]  拉摺  (上藍荅反何注公羊傳云拉折也古今正字摧也從手立聲說文作  [搚-月+貝]  下之涉反玉篇云亦折也字林云摺疊  衣服也)  。

[0972a08]  鐵  [此/束]  (上他結反說文云黑金也神異經云南方有獸名曰齧鐵大如水牛其糞可作兵器也下又作觜字林云鳥喙  也律文作唃非)  。

[0972a10]  韛袋  (上又作  [橐-石+非]  同蒲拜反說文韋囊也考聲云吹火具也律文作排船後木名也非此用下徒耐反說文作帒盛物  帒也)  。

[0972a12]  皴腫  (上七綸反說文云皴皮細起也或作皴同律文從足作踆說文云退也非此用下之隴反說文云病也釋名云  腫鍾也謂熱所鍾也從肉重聲)  。

[0972a14]  箜篌  (上苦紅反下胡鉤反字菀云箜篌本胡樂也漢書云靈帝好胡服作胡箜篌也世本云師延所作靡靡之音也  出於  [濮-(仁-二)+彳]
上取空國之侯名也)  。

根本破僧事卷第五

[0972a17]  黕色  (上都感反字書滓垢也字林黑色也下所力反切韻云顏色也又色澤美好也)  。

[0972a18]  妙翅  (下施智反說文云鳥羽也又作翄同案妙翅即金翅鳥也梵語舊云迦婁羅正云誐魯拏此云金翅亦云妙翅  此鳥具四生胎卵等能食四生龍如前已釋)
。

[0972a20]  恐嚇  (上丘隴反切韻云驚也爾雅云恐懼也從心巩聲巩音拱下呼格反玉篇云嚇怒也字書云呼怒聲也從口赫  聲也)  。

[0972a22]  囂埃  (上許嬌反韻英云喧囂也說文云聲也謂气出頭上也從  [器-犬]  頁頁頭也  [器-犬]  音戢气音氣下烏開反說文云細塵
也從土矣聲也)  。

[0972a24]  獯狐  (准律文合作  [熏*鳥]  鶘二字上音勳下音胡集訓云  [熏*鳥]  鶘鵂  [(堊-王+田)*鳥]
怪鳥也形如土梟晝伏夜出好食虵鼠也今作獯即  獯鬻匈奴別名也作狐即鬼所乘獸也律次下文云或作野狐頭是)  。

[0972b02]  斤斲  (上舉忻反說文云斫木也象斤之形切韻十六兩也下竹角反集訓云削也說文云斲亦斫也從斤  [斲-斤]  聲字  書作
[畫*(乳-孚+(看-目))]  音訓同或作  [登*斤]  [豆*斤]  二形皆非本字)  。

[0972b04]  捫摩  (上莫奔反字書摸也考聲云摩捫摸  [打-丁+索]  也從手門聲下莫何反韻英云摩挲亦捫摸也)  。

[0972b05]  踰繕那  (舊云由延或曰由旬亦云踰闍那梵語聲轉也此無正翻或云十六里或云四十里即自古聖王軍  行一日程也)  。

根本破僧事卷第六

[0972b08]  囈言  (上魚祭反又作  [穴/(爿*臬)]  說文云睡語驚也從口藝聲作  [穴/(爿*臬)]  從  [穴/(爿*夢)]
省臬聲也臬魚結反下言字說文云從口辛聲也辛  音  [億-音+(天*天)]  也)  。

根本破僧事卷第七

[0972b11]  祭祠  (上子例反切韻享也祀也爾雅云祭天日燔柴說文云字從手持肉以示也下音詞爾雅云春祭曰祠郭注云  祠猶食也音飤也)  。

[0972b13]  浣濯  (上作澣同胡管反字書云洗浣也下直角反切韻云濯亦洗也禮記云浣衣濯冠以朝說文云從水幹聲也)  。

[0972b14]  鄔波馱耶  (上烏古反三音唐荷反梵語此云親教舊云和尚訛也前已釋訖也)  。

[0972b15]  輪轂  (上力迍反切韻云車輪周禮云軨方以象地葢之象天輪圓以象日月也下古屋反玉篇車轂詩云文茵暢轂  老子云三十輻共一轂也)  。

[0972b17]  優樓頻螺  (梵語訛略也具正云鄔盧頻螺迦葉波鄔盧頻螺此云木瓜為胷前有  [癃-(阿-可)]  似木瓜果因以為
名迦葉波此云飲光即姓也)  。

根本破僧事卷第八

[0972b20]  澡漱  (上子皓反說文云澡洗也禮記云儒有澡身浴德陳言而伏靜下蘇秦反切韻漱口也  [晉-(ㄙ*ㄙ)+(口*口)]  書孫楚謂王武子曰
所以漱石欲礪其齒律文作藻謂蘋藻水草交為文也非澡漱義也)  。

[0972b22]  警寤  (上居影反考聲云警戒也說文云寤也字書云覺察也禮記云將上堂其聲揚鄭注謂警內人也下吾放反說  文云寤覺也從  [穴/(爿*夢)]
省吾聲也律文作驚說文馬逸也作窹楚人謂竈也並非警窹字也)  。

[0972b24]  未曙  (上說文未味也五行木老於未象重  [支-十+(乞-乙+〡)]  葉也木有滋味也  [支-十+(乞-乙+〡)]
音枝下常恕反切韻云曉也考聲云明也說文云  謂旦日未出從日署聲)  。

[0972c02]  馭牝  (上牛據反說文云駕也周禮有五馭謂鳴和鑾逐水曲過袁止舞交衢逐禽左也世本云骸服牛相王乘韓哀
作馭也下毘忍反爾雅云牝騇郭注云草馬也騇音舍)  。

[0972c04]  車輅  (上九魚反詩云輶車鑾鑣也下洛故反周禮有五輅隨飾為名天子所乘大輅也文選序云椎輪為大輅之始  也)  。

[0972c06]  鄔波索迦  (鄔音烏古反索蘇各反迦薑佉反梵語也舊云優婆塞訛也此云近事男即持十善戒白衣也)  。

[0972c07]  襞褺  (上必益反下徒叶反字書云襞掠重褺衣裳也並從衣辟執聲律文下作  [操-品+ㄊ]  音  [芸/木]  謂  [操-品+ㄊ]
度物也非襞褺義也)  。

[0972c08]  鞭撻  (上卑連反考聲云打馬杖也字書云馬策也下他達反字書云擊也尚書云撻以記之也禮記云成王有過
周云則撻伯禽也從手達聲也律文從革作韃非體也)  。

[0972c10]  靉靆  (上音愛下音代埤蒼云靉靆翳薈雲興盛皃切韻雲皃通俗文云雲覆日為靉靆也薈音烏外反)  。

[0972c11]  霏霏  (芳非反切韻云雰霏雪落皃從雨非聲也雰音撫文反)  。

根本破僧事卷第九

[0972c13]  躓害  (上陟利反說文云礙也字書云躓頓也從足質聲下戶艾反說文云傷也從宀宀家也口言也丰聲害從家中  起也律文作害俗字手音介)  。

[0972c15]  怪愕  (上古壞反論語云子不語怪王肅注云怪異也律文作恠亦通下五各反切韻驚也從心咢聲也咢音同上)  。

[0972c16]  瓦礫  (上五寡反爾雅云瓦豆謂之登古考史云昆吾氏始作瓦下郎擊反字林砂礫也釋名云礫小石子也律文  作礰石聲也非瓦礫義也)  。

[0972c18]  [窗/心]  牖  (上楚雙反釋名云  [窗/心]  聰也於內視外聰明也說文云在屋曰  [窗/心]  下與久反說文云穿壁以木為交
[(囟-乂+夕)/心]  也禮記云  儒有蓬戶甕牖說文云從片戶甫聲)  。

根本破僧事卷第十

[0972c21]  捲打  (上玉篇渠圓反顧野王云無捲無勇也捲力也切韻作拳屈手也廣雅云拳拳憂也下切韻都挺反擊也秦音  得耿反說文云以杖擊也又去聲)  。

[0972c23]  牸豺  (上疾吏反切韻牛牝也玉篇母牛也下士諧反爾雅云豺狗足郭注云脚似狗禮記云豺乃祭獸也從豸才聲  豸文尒反)  。

[0973a01]  捺洛迦  (下姜佉反或云那落迦梵語異也此云苦器或云苦具謂受苦之器具即八寒八熱無間等大地獄  總名也)  。

[0973a03]  咍然笑  (上呼來反方言言楚人謂笑曰咍下私妙反禮記云執紼不笑臨喪不笑說文云欣笑也從犬戴其  竹樂然後笑有作  [口*笑]  [口*美]
二形皆非)  。

[0973a05]  橜  [木*戈]  (上其月反下與職反爾雅云樴謂之杙郭注云橜也在地者謂之臬郭注云即門橜也又作橛樴音特臬魚列  反)  。

[0973a07]  迸血  (上北諍反說文迸散也或作  [起-巳+并]  字下呼  [王*史]  反切韻云濃血也釋名云血濊也謂流濊污也濊呼栝反水聲)  。

[0973a08]  爬摑  (上蒲巴反切韻搔爬也或作把下古獲反玉篇云掌耳也音譜云以手摑搭也從手國聲也)  。

[0973a09]  火  [嘹-口+(夕/火)]  (上呼果反尚書云火日炎上世本云燧人鑽木作火也下力小反說文云炙也考聲云火逼也從炙尞聲律文
從火作燎亦通尞音聊燧音遂)  。

[0973a11]  薄伽畔  (下薄半反梵語或云薄伽梵舊翻為世尊謂世出世間咸尊重故六義如前已釋即十号之中第十号)  。

[0973a12]  呾他揭多  (上當割反梵語舊云多他阿伽度或云但他誐多此云如來也即十之中第一号也)  。

[0973a13]  霶霈  (上普郎反下普葢反切韻云霶霈大雨也字書云雨盛皃二字並從雨滂沛形聲字也律文作滂沛水流皃非  大雨義)  。

[0973a15]  索訶界  (上蘇各反次音呵梵語舊云娑婆此翻為堪忍界也)  。

[0973a16]  旭上  (上許玉反切韻云早朝也說文云旦日出皃又明也從日九聲下時掌反說文云登也古文作上字又作尚二  音同上)  。

[0973a18]  朝曦  (上陟遙反切韻曉也爾雅云朝旦早也老子云飄風不終朝下許羈反切韻日光也從日羲聲也)  。

[0973a19]  貧窶  (上符巾反字書窮也乏也古文作穷下其矩反切韻貧無禮也爾雅云窶貧也郭注云謂貧陋)  。

[0973a20]  样來  (样音羊廣雅云槌也字書引廣雅作椎字老子云椎輪車)  。

[0973a21]  繩棬  (上食陵反切韻索也又直也尚書云木從繩則正下丘員反切韻云器似斗屈竹為也案繩棬即以繩作棬形  用搭物也律文作  [巾*卷]  與
[(ㄇ@(企-止))/卷]  同小憒也)  。

[0973a23]  貆貈  (上呼官反下下各反爾雅云貈子貆穆天子傳云天子獵於漆澤得玄貈以祭河宗律文作獾狢二字音同俗  字亦通用)  。

[0973a25]  匱乏  (上求位反說文云竭也切韻云亦乏也下房法反說文云貧也亦匱也左傳云反正為乏也字不從之也)  。

[0973b01]  伉儷  (上苦浪反下郎計反字書云等也又敵也顧野王云不能庇其伉儷是也)  。

[0973b02]  倏歸  (上式竹反切韻倏忽也說文云疾也從犬攸作倏犬倏走疾也律文作儵爾雅云儵儵嘒嘒離禍毒也又青黑
繒也非倏疾義下舉韋反切韻云還也就也又安靜也)  。

根本破僧事卷第十一

[0973b05]  猶豫  (上以周反切韻仍也下羊泇反字書云先也備也考聲云猶豫不定也爾雅云猶如麂陸氏釋文云隴西謂犬  子為猶行時豫在人前)  。

[0973b07]  誤舛  (上五故反切韻云錯誤也說文作悞同下昌兖反說文云乖也亦錯也云對臥也從夕音若瓦反井音陟駕反  律文作舛非本字也)  。

[0973b09]  卒歲  (上子聿反說文云終也切韻云盡也既也字從求一聲也律文作  [歹*卒]  爾雅云  [歹*卒]  徂落殪  [(餐-食)-又+人]
也義乖於卒歲下相  [銳-兄+允]  反爾雅云夏曰歲郭注云取歲星行一次也說文云從二止作  [止/?]  戌聲也)  。

[0973b11]  殉命  (上辭閏反廣韻云以生人送葬也亦求也顧野王云用力從死也凶身從物為殉也下眉病反切韻云使也  教道也玉篇云信也說文從口令即聲)  。

[0973b13]  褰衣  (上去乾反顧野王云齊魯謂捨曰褰禮記云暑母褰裳鄭注云褰袪也下於機反世本云黃帝臣胡曹姓作衣  也上曰衣下曰裳也)  。

[0973b15]  [蝷-虫+土]  廠  (上丑格反俗作坼同切韻裂也亦破毀也下尺亮又尺兩二反字譜云車廠字林云露舍也從广敞聲也广音  儼)  。

[0973b17]  草苫  (下失占反爾雅云白蓋謂之苫郭注云白茅苫也今江東呼為蓋音胡臘反)  。

根本破僧事卷第十二

[0973b19]  踰城  (上與俱反考聲云踰越也過也顧野王云無踰我里也又作逾同下市征反崔豹古今注云城者盛也所以盛  受人物也說文云所以盛民也從土成聲也)
。

[0973b21]  [外*男]  甥  (上五會反下音生爾雅云姑之子舅之為甥甥曰謂我舅者吾謂之甥說文作  [生*田*力]  訓同爾雅也)  。

[0973b22]  窺覘  (上去規反玉篇小視說文云從穴規聲也字書又作闚同下丑占反切韻云窺也玉篇云公侯之信伺也又  音勑艷反也)  。

[0973b24]  瓦鍋  (上五寡反又作凡像瓦之形下古和反字書云鐵器也說文作  [田/(岡-山+?)]  云釜有足有喙以土為之也又作堝切韻云
甘堝也今作鍋或云溫器也)  。

[0973c02]  鄔波馱耶  (上烏古反駄音唐賀反梵語也此云親教前已釋訖)  。

[0973c03]  跳躑  (上亭遙反蒼頡篇云跳踴也廣雅云跳躍也下呈炙反踴身投地騰躍也跳躑二字並從足兆鄭皆聲也)  。

根本破僧事卷第十三

[0973c05]  癕瘡  (上於容反又作癰切韻  [病-丙+(雍-〦)]  疽瘡也下楚良反玉篇瘡痍也古文作創禮記云頭有創則沐)  。

[0973c06]  秔米  (上古行反釋文云稻米也本草云炊作乾飯食之止痢又作粳俗字下莫禮反說文穬粟實也象禾實之形也)  。

[0973c07]  或歍  (下音烏切韻云以口相就也字書云從欠烏聲也律文從口作嗚謂嗚呼哀歎聲非歍唼義也)  。

根本破僧事卷第十四

[0973c09]  旃茶羅  (上諸延反梵語或云旃陀羅此云殺人謂屠殺者種類總名也亦云嚴熾惡業西域法其人若  行自持標幟或搖鈴或杖破頭之竹若不然者王與之罪)
。

[0973c11]  摩納婆  (梵語也此云儒童仙也)  。

[0973c12]  牀  [爿*((┤*├)/由/八)]  (上士莊反考聲云牀榻也又作床俗字通用也說文云從木爿聲爿音牆下古皇反字書云牀  [爿*黃]
也謂橫木也  律文作桄謂恍榔木名也今俗亦用為床桄字也)  。

[0973c14]  歐變  (上謳口反考聲云歐謂欲吐也字書云胃中病也說文云吐也從欠區聲律文作漚音烏侯反亦於侯反謂久  漬非歐義下彼春反化也切韻通也說文從文
[戀-心]  聲)  。

根本破僧事卷第十五

[0973c17]  鵂鶹  (上朽尤反下音留考聲云恠鳥也集訓云鵂鶹即  [熏*鳥]  鶘惡鳥也爾雅云鵅鵋  [其*鳥]  郭注云今江東呼鵂鶹為鵋
[其*鳥]  也鵅音格鵋音忌  [其*鳥]  音欺案此鳥晝伏夜飛鵂鶹  [熏*鳥]  鶘皆取所鳴為名也形如角鷹蒼黑色好食虵鼠也)  。

[0973c19]  摘取  (上陟革反考聲云手摘物也說文作揥取也律文作擿又音他曆反下七庾反切韻收也覓也從耳從又又即  手也律文作取俗字也)  。

[0973c21]  衣裓  (下古得反衣前襟也又云婦人之衣大帶也)  。

[0973c22]  躊躇  (上紂流反下音除考聲云躊躇心不決定不即行也韓詩外傳云躊躇猶俳佪不進也廣雅云猶豫也二字並  從足壽著聲也)  。

[0973c24]  駙馬  (上符遇反駙馬官名也字書副也皇偘云周穆王好養馬有人能調良者以女妻之出近天子之馬因名駙馬  漢書金曰磾善掌御馬有此官名)  。

[0974a02]  婚媾  (上呼昆反禮云婦陰也娶婦以昏時人故曰婚也爾雅云婦之黨為婚壻之黨為姻也下古侯反字書云重  婚曰媾也)  。

根本破僧事卷第十六

[0974a05]  髀肉  (上傍禮反切韻云股髀也說文從骨卑聲也又作  [骨*坒]  亦通律文作  [月*坒]  非下說文作肉象筋肉之形今變體作肉  字)
。

[0974a07]  寶輅  (上博抱反切韻珍也瑞也亦賝也禮記云地不藏寶也古文作珤從玉缶聲下洛故反即大輅也案五輅隨  飾為名以寶飾曰寶輅也)  。

[0974a09]  目瞤  (上其鹿反玉篇云離為目目者氣之精明也說文云象目之形也古文作  [圓-口+八]  下如輪反考聲目臉動也  又作眴律文作
[目*需]  音而緣反目皮垂也非瞤動義)  。

[0974a11]  鶉鳥  (上常倫反字林云  [酓*鳥]  鶉也淮南子云蝦蟇化為鶉也爾雅云鳥之雌雄不可別者以翼右掩左雄也)  。

根本破僧事卷第十七

[0974a13]  鞌  [轡-口+山]  (上鳥寒反切韻鞌  [革*戔]  也或作鞍俗字非下兵媚反說文云馬  [轡-口+山]  也詩云六
[轡-口+山]  如絲從絲  [車/山]  作  [糸*(車/山)*糸]  象形也從口從  亾作轡  [轡-口+亡]  皆非)  。

[0974a15]  欶癰  (上所角反字書云口噏也或作嗽律文作嗍非下於容反切韻云癰疸瘡也律文作  [病-丙+(雍-〦)]  俗字)  。

[0974a16]  吁嗟  (上況于反考聲吁疑恠之詞也從口于聲律文作噓音朽居反吹噓也非吁嗟字下子邪反切韻云咨嗟發歎  詞也)  。

[0974a18]  薜室羅末拏  (上音蒲計反下尼加反梵語舊云毘沙門是也此云多聞即北方天王名)  。

根本破僧事卷第十八

[0974a20]  金  [幌-光+月]  (下莫報反切韻巾  [幌-光+月]  說文作曰云小見蠻夷頭衣也或作  [曰/月]  覆也並也用也)  。

[0974a21]  脚跟  (下古痕反切韻足後跟也)  。

[0974a22]  跳躑  (上亭遙反下呈亦反前第十二卷中已訓釋訖)  。

[0974a23]  野干  (梵語悉伽羅此云野干案青黃色形如狗羣行夜鳴聲如狼郭注莊子云野干能緣木廣雅云巢於危巖高木
又音夜干與狐異也禪經云見一野狐又見野干明是二物也律文作犴音岸又莪寒反說文胡地犬也非野干字)  。

[0974b01]  牽拋  (上苦堅反切韻引也挽也考聲云進也說文云從冖牛玄聲也冖葵營反作牽非下疋皃反字書云拋車所以  飛塼石者也又音普包反今不取也)  。

[0974b03]  楩樹  (上房連反字指云麥類爾雅云棆無疪郭注云楩屬似豫章釋文又音婢善反棆音倫同)  。

[0974b04]  妊胎  (上汝朕反又如林反說文云孕也切韻身妊也從女上聲也律文作姙俗字下湯來反考聲云胞胎孕也爾雅  云胎始也郭注云肧胎未成亦物之始也)
。

根本破僧事卷第十九

[0974b07]  重裹  (上直容反切韻云複也考聲云重疊也下古火反切韻云包裹也聲類云裹束纏縛也從衣果聲也)  。

[0974b08]  鞾鞵  (上許  [腥-生+(匚@一)]  反  [腥-生+(匚@一)]
於鞾反釋名云鞾本胡服趙武靈王所好服也從革華聲也或作靴亦通下戶佳反切韻云鞵  屩履屬也從革膎省今作鞋通用膎音同鞵佳音古鞋反)  。

[0974b10]  獰惡  (上乃庚反切韻云獰惡也或作獰考聲云人不善情也下烏各反正作惡又烏故今不取)  。

[0974b11]  鵮啄  (上苦咸反說文云鳥鵮物也又作  [敲-高+兼]  律文作呫他筐反甞也又而涉反非鵮義也下竹角反切韻云鳥啄物也
說文云從口豖聲豖丑玉反琢  [泳-永+豕]  皆從此也)  。

[0974b13]  弶柵  (上其亮反韻英云取獸具也從弓京聲也下楚革反切韻村柵也說文云堅木也從木冊聲冊音同上)  。

根本破僧事卷第二十

[0974b15]  抖擻  (上都苟反下蘇走反考聲云抖上舉也擻亦振也二字從手斗數皆聲也律文作捒非本字也)  。

[0974b16]  老貓  (下莫交反切韻食鼠獸名方言云似虎而小人家養以捕鼠也)  。

[0974b17]  掊地  (上薄交反字林音手掊也律文作瓟說文云似瓠可為飲器也非掊地字也)  。

[0974b18]  蘇呾羅  (呾音怛梵語也舊云修多羅亦云素怛纜義翻為經也)  。

[0974b19]  毘奈耶  (或云鼻奈耶或云毘那耶皆梵語輕重也此云調伏藏即律也)  。

[0974b20]  阿毘達磨  (舊云阿毘曇訛也此云對法即論藏也)  。

[0974b21]  饕餮  (上吐刀反下他結反字林云貪財曰饕貪食曰餮也)  。

[0974b22]  詃誘  (上決兖下音酉韻略云詃諀誘引也玉篇云相勸動也又教也並從言形聲字)  。

根本說一切有部毘奈耶出家事卷第一

[0974b24]  禦捍  (上魚舉反切韻禁也止也考聲云應當也爾雅云禦圉禁也郭注云禁制也圉音語下胡肝反玉篇云抵捍也  旰古案反)  。

[0974c02]  敗績  (上蒲邁反廣韻云自破曰敗也爾雅云圮敗覆也郭注云謂毀覆也從文貝聲下子曆反爾雅云績功勳也  郭注云謂功勞也字書積業也成也說文作
[縜-口+束]  字)  。

[0974c04]  馭馬  (上牛據反前破僧事第八卷已具釋)  。

[0974c05]  股肱  (上公戶反髀也下古弘反臂也案股肱即手足也尚書云股肱惟人孔傳云手足具乃成人又曰元首明哉股  肱良哉是也)  。

[0974c07]  怨讎  (上於袁反玉篇云枉也下市流反切韻怨也禮記云父之讎弗與共戴天也鄭注云父者子之天也殺已之天  與共戴天非孝子也)  。

[0974c09]  薜陀論  (上蒲計反薜陁梵語舊云韋陁或云吠陁此翻為明即西域四明論也)  。

[0974c10]  [楔-大+廾]  木  (上先結反切韻云木  [楔-大+廾]  也即以  [楔-大+廾]  去  [楔-大+廾]
也律文作榍謂門閫也非木  [楔-大+廾]  義)  。

根本說一切有部毘奈耶出家事卷第二

[0974c12]  [狦-(狂-王)+王]  逝移  (上蘇乾反梵語外道名也前破僧事第二卷中已具解釋也)  。

[0974c13]  襃灑陀  (上補牢反梵語也舊云布薩此云長淨也)  。

[0974c14]  俱瑟恥羅  (梵語羅漢名具足應云摩訶俱瑟恥羅此云大膝以膝蓋大故因以為名也)  。

根本說一切有部毘奈耶出家事卷第三

[0974c16]  摩窒里迦  (窒下結反或云摩但里迦或云摩得勒伽皆梵語輕重也此云本母即論藏)  。

[0974c17]  鉢喇底木叉  (喇即遏反舊云波羅提木叉此云別解脫即七眾別解脫戒即律藏也)  。

[0974c18]  佇立  (上直呂反切韻云久立也又作泞爾雅作宁釋宮云門屏之間謂之宁郭注云人君視朝所宁立處也)  。

第四卷諸藏撿本未獲

根本說一切有部毘奈耶出家事卷第五

[0974c21]  疲倦  (上符羈反韻集云勞也字書亦倦也說文云從疒皮聲也下渠卷反切韻云疲也猒也玉篇懈也或作勌亦同)  。

[0974c22]  榻席  (上吐盍反說文云牀榻也又作  [仁-二+翕]  字同下样石反薦席也大戴禮云武王踐祚有席銘詩云我心匪席不可  卷也說文從巾
[度-又]  聲  [度-又]  音疾有作蓆非也)  。

[0974c24]  白鸖  (下下各反說文云似鵠長啄字從霍聲也左傳衛懿公好鸖有乘軒鸖霍音同上前已釋訖)  。

[0975a01]  鸚鵡  (上烏莖反下文作  [母*鳥]  音武說文云能言鳥也前已具釋)  。

[0975a02]  氍毹  (上具愚反下數初反舊音義云西戎胡語也考聲云織毛為文彩即毛布也聲類云毛席也或作  [渠*毛]
[((木-(企-止)+皕)/大)*毛]  字)  。

[0975a03]  揵稚  (梵云臂吒揵稚臂吒此云打揵稚所打木也)  。

[0975a04]  鷹隼  (上於陵反切韻鳥名也月令云驚蟄之日鷹化鳩也下息允反考聲云今之鷂也廣雅云鷙鳥也爾雅云鷹隼  醜其飛也翬音暉也)  。

[0975a06]  侏儒  (上音朱下乳朱反鄭注禮記云侏儒者短人也韻英云小也古今正字竝從人朱需形聲也)  。

根本說一切有部毘奈耶皮革事卷上

[0975a08]  耕墾  (上古莖反周書云神農時天雨粟神農耕而種之下康佷反蒼頡篇云墾耕種也字從土墾聲也貇坤  穩反也)  。

[0975a10]  祆  祠  (上呼煙反胡神官名方言云本胡地多事於天謂天為  祆  因以作字)  。

[0975a11]  [利/黑]  狗  (上力脂反字林音力奚反黃黑色也通俗文云班黑日  [利/黑]  也下狗說文云從犬句作狗律文作  [狂-王+苟]
非本字)  。

[0975a12]  謦欬  (上口冷反說文云亦欬也下苦戴反說文逆氣也亦瘶也音蘇奏反有作咳音胡來反非)  。

[0975a13]  兄嫂  (下蘇晧反爾雅云兄之妻為嫂禮記云叔嫂不通問說文云從叜作  [婉-夗+(火/又)]  )  。

[0975a14]  羖羊  (上音古爾雅云夏羊牝羖郭注云黑羖  [羊*歷]  也或作  [羊*古]  字)  。

[0975a15]  堅鞕  (下五孟反切韻云堅牢也說文云從革更聲也或從石作硬亦通用)  。

根本說一切有部毘奈耶皮革事卷下

[0975a17]  脚跌  (徒結反切韻差跌也謂脚失也從足失聲也)  。

[0975a18]  烏鷲  (上鄔都反說文孝烏也純黑而反哺者曰鳥小而不哺者鵶也下疾溜反考聲云黑色鳥也從鳥就形聲字也)  。

[0975a19]  犛  牛  (上莫交反說文云西南夷長旄牛也案諸經律竝作  犛  牛字謂如  犛  牛愛尾也今律文作貓乃捕鼠獸名非此  用也)  。

[0975a21]  兩骽  (下吐猥反切韻云骽股說文云股髀也又作脮同律文作腿俗字非)  。

[0975a22]  革屣  (上古核反改也字書云獸皮去毛也又更也說文云三十年一世可更革也故從三十口口即國也下所綺反
切韻云履不躡跟也舊音義云言革屣者西域皮底鞋也)  。

[0975a24]  疿子  (上方未反切韻云熱生細瘡也律文中脚生佛子如芥子顆今詳佛字與疿字書寫人誤不可比丘脚上生  佛子甚乖律意也)  。

[0975b02]  [革*翁]  頭  (上烏紅反廣韻云吳人謂鞾靿曰  [革*翁]  案即鞾靺等  [革*翁]  也律文作  [糸*邕]  非)  。

[0975b03]  脚踝  (下胡瓦反說文云足跟也顧野王云架衣負繩及踝也從足果聲)  。

根本說一切有部毘奈耶安居事一卷

[0975b05]  阿遮利耶  (梵語也舊云阿闍利訛也此翻為軌範師也或云教受)  。

[0975b06]  鄔波馱耶  (上烏古反梵語也舊云和尚訛此云親教謂親能教受餘弟子故以名焉)  。

[0975b07]  式叉摩拏  (下尼加反梵語舊云式叉摩那此翻為正學女即學戒尼也謂持六法者也)  。

[0975b08]  剔頭  (上他歷反案剔頭應作  [髟/剔]  字說文云除髮也今作剔謂割肉解骨也非除髮用也)  。

根本說一切有部毘奈耶羯恥那衣事一卷

[0975b10]  羯恥那  (或云迦絺那舊云加提皆梵聲訛轉也此云功德衣即自恣竟所受衣也)  。

[0975b11]  浣染  (上又作澣胡管禮記云浣衣濯冠也下如撿而贍二反切韻染物也字書云以色染繒也)  。

[0975b12]  繚緣衣  (上力小反切韻繚繞也下以絹反玉篇云衣緣也考聲云緣飾也爾雅云衣有緣者謂之純郭注云  衣緣飾也)  。

根本說一切有部毘奈耶隨意事一卷

[0975b15]  瘂默  (上烏雅反說文云不能言也從疒亞聲又作亞俗用非本音厄笑聲也)  。

[0975b16]  制底  (梵語或云支提或云制多亦云制帝一也無正翻義譯云靈廟謂安佛舍利等塔廟也或云積聚謂人天積聚  求福之所)  。

[0975b18]  奧箄迦  (皆如字呼梵語也此云可尒或云應如是也)  。

[0975b19]  娑度  (梵語也律文云荅云娑度此云善哉也)  。

[0975b20]  襃灑陀  (上保毛反次沙假反梵語也此云長淨即半月和合說戒增長淨法也舊云布薩訛也)  。

[0975b21]  虎豹  (上呼古反說文云山獸君也字從人虍音呼虎足似人足也律文作  [后-口+(一/巾)]  非本字下博教反廣志云豹死守山說
文云獸名作豹律文從犬作豹非也)  。

[0975b23]  右上所音有部雜律文字多有差誤者。蓋以  翻譯之時執筆者隨聞便上不根其義也故  開元釋教錄云。義淨法師於正譯之餘又於
說一切有部譯出諸跋渠約六七十卷。未遑  [刪-冊+(狦-(狂-王))]  覆遽入泥洹。斯文遂寑即今續音者是其  本也。恐後覽者不知元始返恠希麟
[打-丁+(企-止+(巢-果))]  非字  誤故此序引云。

續一切經音義卷第九

* * *

【經文資訊】大正藏第 54 冊 No. 2129 續一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
