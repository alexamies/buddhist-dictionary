雜阿含經卷第七

宋天竺三藏求那跋陀羅譯

（一三九）

[0042c15] 如是我聞：

[0042c15] 一時，佛住舍衛國祇樹給孤獨園。

[0042c16] 爾時，世尊告諸比丘：「何所有故，何所起？何所繫，何所著？何所見我，若未起憂、悲、惱、苦令起，已起憂、悲、惱、苦重令增廣？」

[0042c18] 諸比丘白佛言：「世尊是法根、法眼、法依，唯願廣說，諸比丘聞已，當受奉行。」

[0042c20] 佛告諸比丘：「色有故，色起，色繫、著故，於色見我，未起憂、悲、惱、苦令起，已起憂、悲、惱、苦重令增廣。受、想、行、識亦復如是。諸比丘！於意云何？色為常耶？為非常耶？」

[0042c24] 答曰：「無常。世尊！」

[0042c24] 復問：「若無常者，是苦耶？」

[0042c25] 答曰：「是苦。世尊！」

[0042c25] 「如是，比丘！若無常者是苦，是苦有故，是事起、繫、著、見我，若未起憂、悲、惱、苦令起，已起憂、悲、惱、苦重令增廣。受、想、行、識亦復如是。

[0042c28] 「是故，諸比丘！諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、非異我、不相在，是名正慧。受、想、行、識亦復如是。

[0043a03] 「若復見、聞、覺、識，起、求、憶、隨覺、隨觀，彼一切非我、非異我、不相在，是名正慧。

[0043a04] 「若見有我、有世間、有此世、有他世，常、恒、不變易，彼一切非我、非異我、不相在，是名正慧。

[0043a06] 「若復有見非此世我、非此世我所、非當來我、非當來我所，彼一切非我、不異我、不相在，是名正慧。

[0043a09] 「若多聞聖弟子於此六見處觀察非我、非我所，如是觀者，於佛狐疑斷，於法、僧狐疑斷。是名，比丘！多聞聖弟子不復堪任作身、口、意業，趣三惡道；正使放逸，聖弟子決定向三菩提，七有天人往來，作苦邊。」

[0043a14] 佛說此經已，諸比丘聞佛所說，歡喜奉行。

（一四〇、一四一）

[0043a16] 次經亦如是。差別者，苦、集、滅、道狐疑斷。

[0043a18] 次經亦如是。差別者，佛、法、僧、苦、集、滅、道狐疑斷。

（一四二）

[0043a20] 如是我聞：

[0043a20] 一時，佛住舍衛國祇樹給孤獨園。

[0043a21] 爾時，世尊告諸比丘：「何所有故，何所起？何所繫著，何所見我？未起我、我所、我慢繫著使起，已起我、我所、我慢繫著使重令增廣？」

[0043a24] 諸比丘白佛：「世尊是法根、法眼、法依……」如是廣說，乃至……。

[0043a25] 佛說此經已，諸比丘聞佛所說，歡喜奉行。

（一四三、一四四）

[0043a27] 第二、第三經亦復如上。

（一四五）

[0043a28] 如是我聞：

[0043a28] 一時，佛住舍衛國祇樹給孤獨園。

[0043a29] 爾時，世尊告諸比丘：「何所有故，何所起？何所繫著，何所見我？若未起有漏、障礙、燒然、憂、悲、惱、苦生，已起有漏、障礙、燒然、憂、悲、惱、苦重令增廣？」

[0043b03] 諸比丘白佛：「世尊是法根、法眼、法依……」如是廣說，次第如上三經。

（一四六）

[0043b05] 如是我聞：

[0043b05] 一時，佛住舍衛國祇樹給孤獨園。

[0043b06] 爾時，世尊告諸比丘：「何所有故，何所起？何所繫著，何所見我？若三受形世間轉？」

[0043b08] 諸比丘白佛言：「世尊是法根、法眼、法依……」如是廣說，次第如上三經。

（一四七）

[0043b10] 如是我聞：

[0043b10] 一時，佛住舍衛國祇樹給孤獨園。

[0043b11] 爾時，世尊告諸比丘：「何所有故，何所起？何所繫著，何所見我？令三苦世間轉？」

[0043b12] 諸比丘白佛：「世尊是法根、法眼、法依……」如是廣說，次第如上三經。

（一四八）

[0043b15] 如是我聞：

[0043b15] 一時，佛住舍衛國祇樹給孤獨園。

[0043b16] 爾時，世尊告諸比丘：「何所有故，何所起？何所繫著，何所見我？令世八法世間轉？」

[0043b18] 諸比丘白佛言：「世尊是法根、法眼、法依……」如是廣說，次第如上三經。

（一四九）

[0043b20] 如是我聞：

[0043b20] 一時，佛住舍衛國祇樹給孤獨園。

[0043b21] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『我勝、我等、我卑。』？」

[0043b23] 諸比丘白佛言：「世尊是法根、法眼、法依……」如是廣說，次第如上三經。

（一五〇）

[0043b26] 如是我聞：

[0043b26] 一時，佛住舍衛國祇樹給孤獨園。

[0043b27] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『有勝我者、有等我者、有卑我者。』？」

[0043c01] 諸比丘白佛言：「世尊是法根、法眼、法依……」如是廣說，次第如上三經。

（一五一）

[0043c03] 如是我聞：

[0043c03] 一時，佛住舍衛國祇樹給孤獨園。

[0043c04] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『無勝我者、無等我者、無卑我者。』？」

[0043c07] 諸比丘白佛言：「世尊是法根、法眼、法依……」如是廣說，次第如上三經。

（一五二）

[0043c09] 如是我聞：

[0043c09] 一時，佛住舍衛國祇樹給孤獨園。

[0043c10] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『有我、有此世、有他世，常、恒、不變易法，如爾安住。』？」

[0043c13] 諸比丘白佛：「世尊是法根、法眼、法依……」如是廣說，次第如上三經。

（一五三）

[0043c15] 如是我聞：

[0043c15] 一時，佛住舍衛國祇樹給孤獨園。

[0043c16] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『如是我、彼，一切不二、不異、不滅。』？」

[0043c19] 諸比丘白佛：「世尊是法根、法眼、法依……」如是廣說，次第如上三經。

（一五四）

[0043c21] 如是我聞：

[0043c21] 一時，佛住舍衛國祇樹給孤獨園。

[0043c22] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『無施、無會、無說，無善趣、惡趣業報，無此世、他世，無母、無父、無眾生、無世間阿羅漢正到正趣，若此世、他世見法自知身作證具足住：「我生已盡，梵行已立，所作已作，自知不受後有。」』？」

[0043c28] 諸比丘白佛：「世尊是法根、法眼、法依……」如是廣說，次第如上三經。

（一五五）

[0044a01] 如是我聞：

[0044a01] 一時，佛住舍衛國祇樹給孤獨園。

[0044a02] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『無力、無精進、無力精進、無士夫方便、無士夫精勤、無士夫方便精勤、無自作、無他作、無自他作；一切人、一切眾生、一切神，無方便、無力、無勢、無精進、無堪能，定分、相續、轉變，受苦樂六趣。』？」

[0044a08] 諸比丘白佛言：「世尊是法根、法眼、法依……」如是廣說，次第如上三經。

（一五六）

[0044a11] 如是我聞：

[0044a11] 一時，佛住舍衛國祇樹給孤獨園。

[0044a12] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『諸眾生此世活，死後斷壞無所有，四大和合士夫，身命終時，地歸地、水歸水、火歸火、風歸風，根隨空轉，輿床第五，四人持死人往塜間，乃至未燒可知燒然已，骨白鴿色立，高慢者知施，黠慧者知受，若說有者，彼一切虛誑妄說，若愚若智，死後他世，俱斷壞無所有。』？」

[0044a20] 諸比丘白佛：「世尊是法根、法眼、法依……」如是廣說，次第如上三經。

（一五七）

[0044a22] 如是我聞：

[0044a22] 一時，佛住舍衛國祇樹給孤獨園。

[0044a23] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『眾生煩惱，無因無緣。』？」

[0044a25] 諸比丘白佛：「世尊是法根、法眼、法依……」如是廣說，次第如上三經。

（一五八）

[0044a28] 如是我聞：

[0044a28] 一時，佛住舍衛國祇樹給孤獨園。

[0044a29] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『眾生清淨，無因無緣。』？」

[0044b02] 諸比丘白佛：「世尊是法根、法眼、法依……」如是廣說，次第如上三經。

（一五九）

[0044b05] 如是我聞：

[0044b05] 一時，佛住舍衛國祇樹給孤獨園。

[0044b06] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『眾生無知無見，無因無緣。』？」

[0044b08] 時，諸比丘白佛：「世尊是法根、法眼、法依……」如是廣說，次第如上三經。

（一六〇）

[0044b11] 如是我聞：

[0044b11] 一時，佛住舍衛國祇樹給孤獨園。

[0044b12] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說？」

[0044b14] 時，諸比丘白佛：「世尊是法根、法眼、法依……」如是廣說，次第如上三經。

（一六一）

[0044b16] 如是我聞：

[0044b16] 一時，佛住舍衛國祇樹給孤獨園。

[0044b17] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『謂七身非作、非作所作，非化、非化所化，不殺、不動、堅實。何等為七？所謂地身、水身、火身、風身、樂、苦、命。此七種身非作、非作所作，非化、非化所化，不殺、不動、堅實、不轉、不變、不相逼迫。若福、若惡、若福惡，若苦、若樂、若苦樂，若士梟、士首，亦不逼迫世間。若命、若身、七身間間容刀往返，亦不害命，於彼無殺、無殺者，無繫、無繫者，無念、無念者，無教、無教者。』？」

[0044b27] 諸比丘白佛：「世尊是法根、法眼、法依……」如是廣說，次第如上三經。

（一六二）

[0044b29] 如是我聞：

[0044b29] 一時，佛住舍衛國祇樹給孤獨園。

[0044c01] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『作、教作，斷、教斷，煮、教煮，殺、教殺，害眾生、盜他財、行邪婬、知言妄語、飲酒、穿牆、斷鏁、偷奪，復道害村、害城、害人民，以極利劍輪鈆割，斫截作大肉聚，作如是學：「彼非惡因緣，亦非招惡。於恒水南殺害而去，恒水北作大會而來，彼非因緣福惡，亦非招福惡。惠施、調伏、護持、行利、同利，於此所作，亦非作福。」』？」

[0044c10] 諸比丘白佛：「世尊是法根、法眼、法依……」如是廣說，次第如上三經。

（一六三）

[0044c12] 如是我聞：

[0044c12] 一時，佛住舍衛國祇樹給孤獨園。

[0044c13] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『於此十四百千生門、六十千六百五業、三業、二業、一業、半業、六十二道跡、六十二內劫、百二十泥黎、百三十根、三十六貪界、四十九千龍家、四十九千金翅鳥家、四十九千邪命外道、四十九千外道出家、七想劫、七無想劫、七阿修羅、七毘舍遮、七天、七人、七百海、七夢、七百夢、七嶮、七百嶮、七覺、七百覺、六生、十增進、八大士地，於此八萬四千大劫，若愚若智，往來經歷，究竟苦邊。』彼無有沙門、婆羅門作如是說：『我常持戒，受諸苦行，修諸梵行，不熟業者令熟，已熟業者棄捨，進退不可知。』此苦樂常住，生死定量。譬如縷丸擲著空中，漸漸來下，至地自住。如是八萬四千大劫生死定量，亦復如是。」

[0044c28] 諸比丘白佛：「世尊是法根、法眼、法依……」如是廣說，次第如上三經。

（一六四）

[0045a02] 如是我聞：

[0045a02] 一時，佛住舍衛國祇樹給孤獨園。

[0045a03] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『風不吹、火不燃、水不流、箭不射、懷妊不產、乳不搆、日月若出若沒、若明若闇不可知。』？」

[0045a07] 諸比丘白佛：「世尊是法根、法眼、法依……」如是廣說，次第如上三經。

（一六五）

[0045a09] 如是我聞：

[0045a09] 一時，佛住舍衛國祇樹給孤獨園。

[0045a10] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『此大梵自在，造作自然，為眾生父。』？」

[0045a13] 諸比丘白佛言：「世尊是法根、法眼、法依……」如是廣說，次第如上三經。

（一六六）

[0045a15] 如是我聞：

[0045a15] 一時，佛住舍衛國祇樹給孤獨園。

[0045a16] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『色是我，餘則虛名；無色是我，餘則虛名；色非色是我，餘則虛名；非色非無色是我，餘則虛名；我有邊，餘則虛名；我無邊，餘則虛名；我有邊無邊，餘則虛名；我非有邊非無邊，餘則虛名。一想、種種想、多想、無量想，我一向樂、一向苦、若苦、樂、不苦不樂，餘則虛名。』？」

[0045a24] 諸比丘白佛言：「世尊是法根、法眼、法依……」廣說次第如上三經。

（一六七）

[0045a26] 如是我聞：

[0045a26] 一時，佛住舍衛國祇樹給孤獨園。

[0045a27] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『色是我，餘則妄想；非色、非非色是我，餘則妄想；我有邊，餘則妄想；我無邊，餘則妄想；我非有邊非無邊，餘則妄想。我一想、種種想、少想、無量想，我一向樂、一向苦，若苦、樂、不苦不樂。』？」

[0045b04] 諸比丘白佛言：「世尊是法根、法眼、法依……」如是廣說，次第如上三經。

（一六八）

[0045b06] 如是我聞：

[0045b06] 一時，佛住舍衛國祇樹給孤獨園。

[0045b07] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『我世間常、世間無常、世間常無常、世間非常非無常；世有邊、世無邊、世有邊無邊、世非有邊非無邊；命即是身、命異身異；如來死後有、如來死後無、如來死後有無、如來死後非有非無。』？」

[0045b13] 諸比丘白佛：「世尊是法根、法眼、法依……」如是廣說，次第如上三經。

（一六九）

[0045b15] 如是我聞：

[0045b15] 一時，佛住舍衛國祇樹給孤獨園。

[0045b16] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『世間我常、世間我無常、世間我常無常、世間我非常非無常；我苦常、我苦無常、我苦常無常、我苦非常非無常；世間我自作、世間我他作、世間我自作他作、世間我非自作非他作非自非他無因作；世間我苦自作、世間我苦他作、世間我苦自他作、世間我苦非自非他無因作。』？」

[0045b24] 諸比丘白佛：「世尊是法根、法眼、法依……」如是廣說，次第如上三經。

（一七〇）

[0045b26] 如是我聞：

[0045b26] 一時，佛住舍衛國祇樹給孤獨園。

[0045b27] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『若無五欲娛樂，是則見法般涅槃；若離惡不善法，有覺、有觀，離生喜樂，入初禪，乃至第四禪，是第一義般涅槃。』？」

[0045c02] 諸比丘白佛：「世尊是法根、法眼、法依……」如是廣說，次第如上三經。

（一七一）

[0045c05] 如是我聞：

[0045c05] 一時，佛住舍衛國祇樹給孤獨園。

[0045c06] 爾時，世尊告諸比丘：「何所有故，何所起？何所繫著，何所見我？令諸眾生作如是見、如是說：『若麁四大色斷壞、無所有，是名我正斷；若復我欲界斷壞、死後無所有，是名我正斷；若復我色界死後斷壞、無所有，是名我正斷；若得空入處、識入處、無所有入處、非想非非想入處，我死後斷壞、無所有，是名我正斷。』？」

[0045c13] 諸比丘白佛：「世尊是法根、法眼、法依……」如是廣說，次第如上三經。

（一七二）

[0045c15] 如是我聞：

[0045c15] 一時，佛住舍衛國祇樹給孤獨園。

[0045c16] 爾時，世尊告諸比丘：「若法無常者當斷，斷彼法已，以義饒益，長夜安樂。何法無常？色無常，受、想、行、識無常。」

[0045c18] 佛說此經已，諸比丘聞佛所說，歡喜奉行。

（一七三）

[0045c20] 如是我聞：

[0045c20] 一時，佛住舍衛國祇樹給孤獨園。

[0045c21] 爾時，世尊告諸比丘：「若過去無常法當斷，斷彼法已，以義饒益，長夜安樂。云何過去無常法？過去色是無常法，過去欲是無常法，彼法當斷。斷彼法已，以義饒益，長夜安樂。受、想、行、識亦復如是。」

[0045c25] 佛說此經已，諸比丘聞佛所說，歡喜奉行。

[0045c27] 如是未來、現在、過去現在、未來現在、過去未來、過去未來現在。

（一七四）

[0045c29] 如是我聞：

[0045c29] 一時，佛住舍衛國祇樹給孤獨園。

[0046a01] 爾時，世尊告諸比丘：「為斷無常法故，當求大師。云何是無常法？謂色是無常法；為斷彼法，當求大師。受、想、行、識亦復如是。」

[0046a04] 佛說是經已，諸比丘聞佛所說，歡喜奉行。

[0046a06] 如是，過去、未來、現在、過去未來現在，當求大師，八種經如是。種種教隨順、安、廣安、周普安、導、廣導、究竟導、說、廣說、隨順說、第二伴、真知識、同意、愍、悲、崇義、崇安慰、樂、崇觸、崇安隱、欲、精進、方便、廣方便、堪能方便、堅固、強健、勇猛身心、勇猛難伏、攝受常學、不放逸修、思惟、念、覺、知、明、慧、辯、思量、梵行、如意、念處、正懃、根、力、覺、道、止、觀、念身、正憶念一一八經，亦如上說。如斷義。如是知義、盡義、吐義、止義、捨義亦如是。

（一七五）

[0046a16] 如是我聞：

[0046a16] 一時，佛住舍衛國祇樹給孤獨園。

[0046a17] 爾時，世尊告諸比丘：「猶如有人火燒頭衣，當云何救？」

[0046a18] 比丘白佛言：「世尊！當起增上欲，慇懃方便時救令滅。」

[0046a19] 佛告比丘：「頭衣燒然尚可暫忘，無常盛火應盡除斷滅；為斷無常火故，勤求大師。斷何等無常故勤求大師？謂斷色無常故勤求大師，斷受、想、行、識無常故勤求大師。」

[0046a23] 佛說此經已，諸比丘聞佛所說，歡喜奉行。

[0046a25] 如斷無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，如是八種救頭然譬經，如上廣說。如求大師，如是求種種教、隨順教，如上廣說。如斷義，如是知義、盡義、吐義、止義、捨義、滅義、沒義，亦復如是。

（一七六）

[0046b02] 如是我聞：

[0046b02] 一時，佛住舍衛國祇樹給孤獨園。

[0046b03] 爾時，世尊告諸比丘：「為斷無常故，當隨修內身身觀住。何等法無常？謂色無常，為斷彼故，當隨修內身身觀住。如是受、想、行、識無常，為斷彼故，當隨修內身身觀住。」

[0046b07] 佛說此經已，諸比丘聞佛所說，歡喜奉行。

[0046b09] 如無常，如是過去色無常，未來色、現在色、過去未來色、過去現在色、未來現在色、過去未來現在色無常，斷彼故，當隨修身身觀住。受、想、行、識亦復如是。

[0046b12] 如隨修內身身觀住八種，如是外身身觀、內外身身觀、內受受觀、外受受觀、內外受受觀、內心心觀、外心心觀、內外心心觀、內法法觀、外法法觀、內外法法觀住一一八經，亦如上說。

[0046b16] 如斷無常義，修四念處；如是知義、盡義、吐義、止義、捨義、滅義、沒義故，隨修四念處，亦如上說。

（一七七）

[0046b19] 如是我聞：

[0046b19] 一時，佛住舍衛國祇樹給孤獨園。

[0046b20] 爾時，世尊告諸比丘：「猶如有人火燒頭衣，當云何救？」

[0046b21] 比丘白佛言：「世尊！當起增上欲，慇懃方便時救令滅。」

[0046b22] 佛告比丘：「頭衣燒然尚可暫忘，無常盛火應盡斷，為斷無常火故，隨修內身身觀住。云何為斷無常火故，隨修內身身觀住？謂色無常，為斷彼故，隨修內身身觀住。受、想、行、識無常，為斷彼故，隨修內身身觀住……」廣說乃至……。

[0046b28] 佛說此經已，諸比丘聞佛所說，歡喜奉行。

[0046c01] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常。如內身身觀住八經，如是外身身觀八經、內外身身觀八經如上說。

[0046c05] 如身念處二十四經，如是受念處、心念處、法念處二十四經如上說。

[0046c06] 如當斷無常九十六經，如是當知、當吐、當盡、當止、當捨、當滅、當沒一一九十六經，亦如上說。

（一七八）

[0046c10] 如是我聞：

[0046c10] 一時，佛住舍衛國祇樹給孤獨園。

[0046c11] 爾時，世尊告諸比丘：「猶如有人火燒頭衣，當云何救？」

[0046c12] 比丘白佛言：「世尊！起增上欲，慇懃方便時救令滅。」

[0046c13] 佛告比丘：「頭衣燒然尚可暫忘，無常盛火應盡斷。為斷無常火故，已生惡不善法當斷，起欲、精勤、攝心令增長。斷何等無常法故，已生惡不善法為斷故，起欲、方便、攝心增進？謂色無常故，受、想、行、識無常當斷故，已生惡不善法令斷，起欲、方便、攝心增進……」廣說乃至……。

[0046c19] 佛說此經已，諸比丘聞佛所說，歡喜奉行。

[0046c21] 如無常經，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。

[0046c25] 如已生惡不善法當斷故，如是未生惡不善法令不生、未生善法令生、已生善法令增廣故，起欲、方便、攝心增進八經，亦如上說。

[0046c28] 如當斷無常三十二經，如是當知、當吐、當盡、當止、當捨、當滅、當沒一一三十二經，廣說如上。

（一七九）

[0047a02] 如是我聞：

[0047a02] 一時，佛住舍衛國祇樹給孤獨園。

[0047a03] 爾時，世尊告諸比丘：「猶如有人火燒頭衣，當云何救？」

[0047a04] 比丘白佛言：「世尊！當起增上欲，慇懃方便時救令滅？」

[0047a05] 佛告比丘：「頭衣燒燃尚可暫忘，無常盛火當盡斷。為斷無常火故，當修欲定斷行成就如意足。當斷何等法無常？謂當斷色無常，當斷受、想、行、識無常故，修欲定斷行成就如意足……」如經廣說，乃至……。

[0047a10] 佛說此經已，諸比丘聞佛所說，歡喜奉行。

[0047a12] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。

[0047a16] 如修欲定，如是精進定、意定、思惟定亦如是。如當斷三十二經，如是當知、當吐、當盡、當止、當捨、當滅、當沒一一三十二經，亦如上說。

（一八〇）

[0047a19] 如是我聞：

[0047a19] 一時，佛住舍衛國祇樹給孤獨園。

[0047a20] 爾時，世尊告諸比丘：「猶如有人火燒頭衣，當云何救？」

[0047a21] 比丘白佛言：「世尊！當起增上欲，慇懃方便時救令滅。」

[0047a22] 佛告比丘：「頭衣燒然尚可暫忘，無常盛火當盡斷。為斷無常火故，當修信根。斷何等無常法？謂當斷色無常，當斷受、想、行、識無常故，修信根……」如是廣說，乃至……。

[0047a26] 佛說此經已，諸比丘聞佛所說，歡喜奉行。

[0047a28] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。

[0047b02] 如信根八經，如是修精進根、念根、定根、慧根八經，亦如上說。

[0047b04] 如當斷四十經，如是當知、當吐、當盡、當止、當捨、當滅、當沒四十經，亦如上說。

（一八一）

[0047b06] 如是我聞：

[0047b06] 一時，佛住舍衛國祇樹給孤獨園。

[0047b07] 爾時，世尊告諸比丘：「猶如有人火燒頭衣，當云何救？」

[0047b08] 比丘白佛言：「世尊！當起增上欲，慇懃方便時救令滅。」

[0047b09] 佛告比丘：「頭衣燒然尚可暫忘，無常盛火當盡斷。為斷無常火故，當修信力。斷何等無常故，當修信力？謂斷色無常故，當修信力，斷受、想、行、識無常故，當修信力……」如是廣說，乃至……。

[0047b14] 佛說此經已，諸比丘聞佛所說，歡喜奉行。

[0047b16] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。

[0047b19] 如信力，如是精進力、念力、定力、慧力八經，亦如上說。

[0047b21] 如當斷四十經，如是當知、當吐、當盡、當止、當捨、當滅、當沒一一四十經，亦如上說。

（一八二）

[0047b23] 如是我聞：

[0047b23] 一時，佛住舍衛國祇樹給孤獨園。

[0047b24] 爾時，世尊告諸比丘：「猶如有人火燒頭衣，當云何救？」

[0047b25] 比丘白佛言：「世尊！當起增上欲，慇懃方便時救令滅。」

[0047b26] 佛告比丘：「頭衣燒然尚可暫忘，無常盛火當盡斷。為斷無常火故，修念覺分。斷何等法無常故，修念覺分？謂斷色無常，修念覺分，當斷受、想、行、識無常，修念覺分……」如是廣說，乃至……。

[0047c01] 佛說此經已，諸比丘聞佛所說，歡喜奉行。

[0047c03] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經如上說。

[0047c06] 如念覺分八經，如是擇法覺分、精進覺分、喜覺分、除覺分、捨覺分、定覺分一一八經，亦如上說。

[0047c09] 如當斷五十六經，如是當知、當吐、當盡、當止、當捨、當滅、當沒一一五十六經如上說。

（一八三）

[0047c11] 如是我聞：

[0047c11] 一時，佛住舍衛國祇樹給孤獨園。

[0047c12] 爾時，世尊告諸比丘：「猶如有人火燒頭衣，當云何救？」

[0047c13] 比丘白佛言：「世尊！當起增上欲，慇懃方便時救令滅。」

[0047c14] 佛告比丘：「頭衣燒然尚可暫忘，無常盛火當盡斷。為斷無常火故，當修正見。斷何等無常法火故，當修正見，斷色無常故，當修正見，斷受、想、行、識無常故，當修正見……」如是廣說，乃至……。

[0047c19] 佛說此經已，諸比丘聞佛所說，歡喜奉行。

[0047c21] 如無常，如是過去無常，未來無常，現在無常，過去未來無常、過去現在無常、未來現在無常、過去未來現在無常，亦如上說。

[0047c24] 如正見八經，如是正志、正語、正業、正命、正方便、正念、正定一一八經，亦如上說。

[0047c26] 如當斷六十四經，如是當知、當吐、當盡、當止、當捨、當滅、當沒一一六十四經，亦如上說。

（一八四）

[0047c28] 如是我聞：

[0047c28] 一時，佛住舍衛國祇樹給孤獨園。

[0047c29] 爾時，世尊告諸比丘：「猶如有人火燒頭衣，當云何救？」

[0048a01] 比丘白佛言：「世尊！當起增上欲，慇懃方便時救令滅。」

[0048a02] 佛告比丘：「頭衣燒然尚可暫忘，無常盛火當盡斷無餘。為斷無常火故，當修苦習盡道。斷何等無常法故，當修苦習盡道？謂斷色無常故，當修苦習盡道；斷受、想、行、識無常故，當修苦習盡道……」如是廣說，乃至……。

[0048a07] 佛說此經已，諸比丘聞佛所說，歡喜奉行。

[0048a09] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。

[0048a12] 如苦習盡道八經，如是苦盡道、樂非盡道、樂盡道一一八經，亦如上說。

[0048a14] 如當斷三十二經，如是當知、當吐、當盡、當止、當捨、當滅、當沒一一三十二經，亦如上說。

（一八五）

[0048a16] 如是我聞：

[0048a16] 一時，佛住舍衛國祇樹給孤獨園。

[0048a17] 爾時，世尊告諸比丘：「猶如有人火燒頭衣，當云何救？」

[0048a18] 比丘白佛言：「世尊！當起增上欲，慇懃方便時救令滅。」

[0048a19] 佛告比丘：「頭衣燒然尚可暫忘，無常盛火當盡斷無餘。為斷無常火故，當修無貪法句。斷何等法無常故，當修無貪法句？謂當斷色無常故，修無貪法句，斷受、想、行、識無常故，修無貪法句……」如是廣說，乃至……。

[0048a24] 佛說此經已，諸比丘聞佛所說，歡喜奉行。

[0048a26] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。

[0048a29] 如當修無貪法句八經，如是無恚、無癡諸句正句法句一一八經如上說。

[0048b02] 如當斷二十四經，如是當知、當吐、當盡、當止、當捨、當滅、當沒一一二十四經，亦如上說。

（一八六）

[0048b04] 如是我聞：

[0048b04] 一時，佛住舍衛國祇樹給孤獨園。

[0048b05] 爾時，世尊告諸比丘：「猶如有人火燒頭衣，當云何救？」

[0048b06] 比丘白佛言：「世尊！當起增上欲，慇懃方便時救令滅。」

[0048b07] 佛告比丘：「頭衣燒然尚可暫忘，無常盛火當盡斷。為斷無常火故，當修止。斷何等法無常故，當修止？謂斷色無常故，當修止；斷受、想、行、識無常故，當修止……」如是廣說，乃至……。

[0048b11] 佛說此經已，諸比丘聞佛所說，歡喜奉行。

[0048b13] 如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。

[0048b16] 如修止八經，如是修觀八經，亦如上說。

[0048b17] 如當斷十六經，如是當知、當吐、當盡、當止、當捨、當滅、當沒一一十六經，亦如上說。

[0048b19] 「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、非異我、不相在如實知；受、想、行、識亦如是。多聞聖弟子如是正觀者，於色生厭，受、想、行、識生厭；厭已不樂，不樂故解脫，解脫知見：『我生已盡，梵行已立，所作已作，自知不受後有。』」

[0048b25] 佛說此經已，諸比丘聞佛所說，歡喜奉行。

[0048b27] 「如無常，如是動搖、旋轉、尫瘵、破壞、飄疾、朽敗、危頓、不恒、不安、變易、惱苦、災患、魔邪、魔勢、魔器，如沫、如泡、如芭蕉、如幻，微劣、貪嗜、殺摽、刀劍、疾妬、相殘、損減、衰耗、繫縛、搥打、惡瘡、癰疽、利刺、煩惱、讁罰、陰蓋、過患、處愁、慼、惡知識，苦、空、非我、非我所，怨家連鏁，非義、非安慰，熱惱、無蔭、無洲、無覆、無依、無護，生法、老法、病法、死法、憂悲法、惱苦法、無力法、羸劣法、不可欲法、誘引法、將養法、有苦法、有殺法、有惱法、有熱法、有相法、有吹法、有取法、深嶮法、難澁法、不正法、兇暴法、有貪法、有恚法、有癡法、不住法、燒然法、罣閡法、災法、集法、滅法、骨聚法、肉段法、執炬法、火坑法，如毒蛇、如夢價借、如樹果、如屠牛者、如殺人者、如觸露、如淹水、如駛流、如織縷、如輪沙水、如跳杖、如毒瓶、如毒身、如毒華、如毒果、煩惱動。如是，比丘！乃至斷過去、未來、現在無常，乃至滅沒，當修止觀。

[0048c15] 「斷何等法過去、未來、現在無常，乃至滅沒，修止觀？謂斷色過去、未來、現在無常，乃至滅沒，故修止觀。受、想、行、識亦復如是。

[0048c18] 「是故諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、非異我、不相在如實知。受、想、行、識亦復如是。

[0048c21] 「多聞聖弟子如是觀者，於色生厭，於受、想、行、識生厭，厭故不樂，不樂故解脫，解脫知見：『我生已盡，梵行已立，所作已作，自知不受後有。』」

[0048c25] 佛說此經已，諸比丘聞佛所說，歡喜奉行。

（一八七）

[0048c27] 如是我聞：

[0048c27] 一時，佛住舍衛國祇樹給孤獨園。

[0048c28] 爾時，世尊告諸比丘：「以成就一法故，不復堪任知色無常，知受、想、行、識無常。何等為一法成就？謂貪欲一法成就，不堪能知色無常，知受、想、行、識無常。何等一法成就？謂無貪欲成就，無貪欲法者，堪能知色無常，堪能知受、想、行、識無常。」

[0049a04] 佛說此經已，諸比丘聞佛所說，歡喜奉行。

[0049a06] 「如成就不成就，如是知不知、親不親、明不明、識不識、察不察、量不量、覆不覆、種不種、掩不掩、映翳不翳亦如是。

[0049a08] 「如是知，如是識解，受、求、辯、獨證，亦復如是。

[0049a09] 「如貪，如是恚、癡、瞋、恨、呰、執、嫉、慳、幻、諂、無慙、無愧、慢、慢慢、增慢、我慢、增上慢、邪慢、卑慢、憍慢、放逸、矜高、曲為相規、利誘、利惡、欲多、欲常、欲不敬、惡口、惡知識、不忍貪、嗜不貪、惡貪，身見、邊見、邪見、見取、戒取、欲愛、瞋恚、睡眠、掉悔、疑、惛悴、蹁蹮、贔屓、懶、亂想、不正憶、身濁、不直、不軟、不異、欲覺、恚覺、害覺、親覺、國土覺、輕易覺、愛他家覺、愁憂惱苦，於此等一一法，乃至映翳，不堪任滅色作證。

[0049a18] 「何等為一法？所謂惱苦，以惱苦映翳故，不堪任於色滅盡作證，不堪任於受、想、行、識滅盡作證。一法不映翳故，堪任於色滅盡作證，堪任於受、想、行、識滅盡作證。

[0049a22] 「何等一法？謂惱苦，此一法不映翳故，堪任於色滅盡作證，堪任於受、想、行、識滅盡作證。」

[0049a24] 佛說此經已，諸比丘聞佛所說，歡喜奉行。

雜阿含經卷第七

【經文資訊】大正藏第 02 冊 No. 0099 雜阿含經
【版本記錄】CBETA 電子佛典 2014.04，完成日期：2014/04/26
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供／張文明大德二校，佛教經典系列提供／妙雲蘭若校對，北美某大德提供，法雨道場提供新式標點
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2015 CBETA