三法度論卷上
東晉罽賓三藏瞿曇僧伽提婆譯

德品第一

知生苦無量，　　善寂趣彼安，  
用悲眾生故，　　輪轉於多劫。  
捨己之妙善，　　為一切說法，  
普智滅諸趣，　　稽首禮最覺。  
開此三法門，　　功德之所歸，  
安快彼眾生，　　離於一切苦。  
前禮於善逝，　　法及無上眾，  
今說真諦法，　　三三如其義。

[0015c15]  說曰：今說三法。

[0015c15]  問：尊云說三法。三法何義？

[0015c15]  答：  此經因法故，唯三相續撰。三法者是假想。

[0015c17]  問：何故三法撰？

[0015c17]  答：此佛經依無量想眾生為  惡世所壞、命以食存，欲求其真，為彼開想故  及善持故，此三法撰。一切世間亦依真想及
假想，是以開想，故三法撰。

[0015c20]  問：已答三法撰。三  法唯願說。

[0015c21]  答：德、惡、依覺善勝法門。若覺德、  惡、依，覺則善勝法門。此三法經本三三品說，  品各三真度。

[0015c23]  問：可說三品，但於說有咎。所  以者何？善勝者，應前說是善勝，說善勝已，然  後說德、惡、依當覺。答：樂所向者則不應說。此
一切世間樂向善勝，乃至昆蟲亦樂向樂。所  以者何？為食故有所求。善勝者樂妙愛，如  是比義說善勝。世間者多樂向樂而背樂因，
樂者大涅槃及無病，是多樂向但背是因，  若已樂向不應為說。譬人趣道，若已知道  則不語道。彼亦如是，是故無咎。

[0016a02]  問：云何此德、  惡、依覺便有善勝？頗有見金得富、見藥病無  耶？是故不可德、惡、依覺而有善勝。

[0016a04]  答：雖有此  言，是義不然，當取如燈。譬。如然燈即時壞  闇，非然燈已後壞闇。如是智生即有善勝，智  覺是一義。

[0016a07]  問：德名何等？為眾生數為色味  香比、為攝為諍伏耶？

[0016a08]  答：我欲不樂自想作  經。而此中德者，福、根、無惡。福、根、無惡者，此三  是德想，白淨法及法果，我以為德想。是一切
此三中攝，今當相續顯示。

[0016a11]  問：已說福、根、無惡。  何等為福？

[0016a12]  答：福者施、戒、修，數數處善勝謂之  福，亦揚去人惡謂之福。是三種施、戒、修，如  所說：

福者數數，　　將人善處，　　亦揚去惡，　　故謂為福。

[0016a15]  問：已說福：施、戒、修。何等為施？

[0016a15]  答：為  己  他攝故。  捨財時俱思願及無教，是三種施。

[0016a16]  問：此云何？

[0016a17]  答：施者法、無畏、財。法施、無畏施、財施，是三說  施。法施者，說經出於世間。無畏施者，八種，
三歸為首。如世尊說：「歸佛為無量眾生施無  畏，不結恨、無惡法。眾亦如是。」

[0016a20]  問：如三歸亦  殺生，云何施為無畏首？答：不說一切眾生，但  如此邪見為癡。殺生、盜他財、作眾惡，是三歸
者所不作，已得正見故。若三歸無正見者，則  非三歸。是故施無量眾生無畏為首。無咎  財施者，飲食為首，攝他故施。供養等以香華
為首，自為故，或復俱故。是己他俱德，故得  大果。此中施淨，應廣分別。如所說：

「譬樹用其根，　　時復用於枝，  
或有二俱用，　　是事世之常。  
如是方便成，　　是施得大果，  
有從因緣淨，　　俱功德亦然。」

[0016b03]  問：云何戒？答：戒者身口二：攝他、不嬈、饒益。戒  者有三相，從身口生。

[0016b04]  問：此云何？

[0016b04]  答：攝他不嬈  他及饒益攝他者，飢乏時眾生愛命，恕  己  不  害，離他財他妻亦如是，此是攝他。離兩舌、
惡口、妄言、綺語，是不嬈他。復次七枝不逼  他，是不嬈他。眾苦所逼無所歸依，而救濟，  是攝他。受持此二，若福相續生是饒益。我
從今離殺生，發心即饒益增長。譬如出物日  有滋息。受戒心生善相續，受實已滅。如種有  萌牙饒益。若不捨善相續，乃至眠亦增益  福。此是饒益是謂戒。

[0016b13]  問：云何修？

[0016b13]  答：修者，禪無  量無色。此修於善行，是故修如華薰麻。習  是修，如習近王。譬如王臣善習近，必成其
果。如是習修必得白淨果故。說修禪者是念  義，此四種。

[0016b17]  問：此云何？

[0016b17]  答：禪者離欲觀喜苦樂。  是四禪，初者，已離欲惡不善法，緣善繫心  住，謂之離欲。第二離觀。觀者微於覺，如鈴有
餘聲是，此中無，謂之離觀。欲前已離。第三  離喜。喜者心悅，如海涌波。是此中無及欲觀，  故說離喜。第四離苦樂。樂者身心不逼、苦者
逼，是此中無及欲、觀、喜故，說離苦樂。是四  說禪。

[0016b24]  問：云何無量？

[0016b24]  答：無量者慈、悲、喜、護，是四  假想為無量。無量眾生彼緣故無量，亦不可  數功德故無量。慈者，愍一切眾生心行，一
切眾生潤在前念是慈。悲者，苦惱眾生愍傷  在前，離憂惱念是悲。喜者，於多樂眾生繫  縛悅踊是喜。護者，無求不勇猛恕眾生過。若
眾生作惡，是不作為快。是反觀眾生自業，如  是恕過，謂之護。

[0016c02]  問：已說無量。云何無色？

[0016c02]  答：無  色者，空、識、無所有、非想非非想處。處者依  是四種。空者，除色見、色過。是離欲一心緣空，
於空繫想是空處。不猗於空但有識，緣識便  有識處。是亦為依，無依乃勝，若無所有，是  謂無所有處。於想見過、滅想見怖，一心是非
想非非想處。是無色道，是名一切福。

[0016c08]  問：根  云何？

[0016c09]  答：根者無貪、無恚、無愚癡。不貪、不瞋、不  癡，此三根相。問：此是誰根？

[0016c10]  答：非是前說德  本那！是一切趣善勝法之本，隨其義一，增餘  相隨。如無貪於施增，無恚於戒增，無癡於
修增。復次無貪於財施增，無恚於無畏施增，  無愚癡於法施增。是謂三種施增。復次無  貪於攝他增，無恚於不嬈他增，無愚癡於饒
益增，是謂三種戒增。復次無貪於禪增，無  恚於無量增，無愚癡於無色增，是謂三修增。  復次無貪於不惡增，無恚於忍辱增，無愚癡
於多聞增。如是於力、根，如是當知一切善行  根。無貪者於所有眾具不利不著，意無恚者  滅於恚，無愚癡者滅於癡，故曰根。問：云何  無惡？

[0016c22]  答無惡者，忍辱、多聞、不惡。無惡者是俗  數假相。復次惡者，是增惡。是不增惡，故  曰無惡。如所說無惡者。妙善之言。忍辱者
苦。貴賤力自制不怒怒。忍辱為苦。貴力賤  力隨其事自制不怒。怒為苦所逼。自制是堪  耐義。為貴力所迫，怒而不能報；但弊惡人
故起怒。若於大力所迫不起怒，是忍辱。為賤  力所加，恕賤力。怨家能報，若不報者是恕。如  是眾生過及行過堪耐。此義今當說。苦者
寒熱飢渴風日勤勞，為眾苦所逼，當自制。此  苦從二事起，惱於身，不怒於無情。怒者，眾  生因緣說。是以依二逼身，當堪忍。

[0017a05]  問：已說忍辱。云何多聞？

[0017a05]  答：多聞者，契經、阿毘  曇、律。多聞者，若能除婬怒癡，是多聞；餘者  非多聞。是三種契經、阿毘曇、律。於中契經者，
薩云若說及彼所印可，顯示穢污、白淨，明四  聖諦、離無量惡。阿毘曇者，於契經所有盡  分別。律者，說威儀禮節令清淨。是謂三種多
聞。於中律多制欲，阿毘曇多制恚。阿毘曇  者說諸業性，以此止恚。因恚起犯戒，因犯  戒墮地獄，契經多制癡，契經者說十二因緣。

[0017a14]  問：是多聞云何不惡？

[0017a14]  答：不惡者，真知識御意。  由真知識、真御意、真由，是謂不惡。真知識  者，慈、善、能師弟子同學。若慈善能者，是謂真
知識。彼三種師弟子同學。

[0017a17]  問：云何？若慈是師、  善是弟子、能是同學，說如是耶？

[0017a18]  答：不。所以者  何？說無差降慈、善、能者，謂真知識相。是說當  觀師弟子同學，此中慈相最勝，餘二枝所
成。或慈者但不善知事，亦不能說，如父年老  無德。或有能者亦不善故，雖有慈不善故  教惡，如六師等。若有具足成就三相者，當知
是真知識。或有師過故壞、或弟子過、或同  學過。是以具足成就三相真知識當求。

[0017a25]  問：是  真知識云何真御意？

[0017a26]  答：真御意者，止舉護想、  勇猛止想、舉想護想向是勇猛。於中止者，  止心逸意下，此中觀相故說。止舉者，意弱柔
濡，下筋力扶起令高，此中觀相故說。舉護  者，以平等意任其行，如善御乘，遲者使速、急  者制之，等行而護。此亦如是。四無量中護不
可意眾生，以慈為首護，此中平等意護。

[0017b03]  問：云  何知如下意當舉、舉意當制、等者護？

[0017b04]  答：非  為自隨所欲是真御意那！是故此自隨所欲，  隨時隨方便義，若高下者此非真御意。

[0017b06]  問：是  真御意云何真由？

[0017b07]  答：真由者，具方便果。真  由者，向彼。或說習修是真由，具方便果。

[0017b08]  問：  為誰具？答：前已說善勝。

[0017b09]  問：具名何等？

[0017b09]  答：具  者，善損伏根近行禪，此是資於善行，故曰具，  如行具足具。具者是枝義。此具三種善，損  伏根近行禪。

[0017b12]  問：云何善損？

[0017b12]  答：善損者，糞掃衣、  無事、乞食，眾聚中損，謂之善損。善損者是清  薄義。工師作二種像，有增者、有損者。損者
石工木工，增者泥工畫工，彼成二種像。若從  損，是能耐風雨。餘雖有好色，不耐風雨。如是  二種人，在家及出家。出家者於家累意解脫，
已捨眾具損為妙。在家者因妻子親族為增，  眾事得成。在家者雖有眾具為美味，但愛相  別離、憂悲鬪諍等，為非法雨所壞，意無所耐，
如畫像為風雨所壞，非出家。如世尊說：

「如飾棄鳥，　　青鴟妙色，　　終不能及，  
鵝鴈飛行。　　在家如是，　　不及比丘，  
牟尼遠離，　　閑居坐禪。」

[0017b25]  是謂善損。糞掃、無事、乞食，此三淨功德，為十  二本，餘九是眷屬，彼當別說。世尊欲令難陀  歡喜，故亦說此三。

「難陀何見汝，　　無事糞掃衣，  
知已樂於高，　　捨離不染欲。」

[0017c01]  以是故知此三是本。復次四愛生，衣食坐處  有故。於中為衣愛所持說糞掃衣，為食愛所  持說乞食，為坐愛所持說無事。若成就此三
功德，是方便滅有愛，以善損故。復次有二  種：計著我行及我所作。於中為貪衣食坐處  故，生我所作計著。彼以此三淨功德止。若  滅一事必斷計我，是故說淨功德。

[0017c07]  問：云何糞  掃衣？

[0017c08]  答：糞掃衣者，三衣、栴衣、隨坐。此糞掃  衣三種所滿：三衣、栴衣、隨坐。若糞掃衣惟  三者，應有九淨功德。若爾者，經相違。糞掃衣
者，從塚間里巷拾弊壞衣。三衣者，僧伽梨、  欝多羅僧、安陀羅會。或有持三衣者，為愛好  衣所困，汲汲行求，由此愛極煩勞。若不得
多者，三當極妙。愛有二種：妙愛、多愛。譬如求  一最勝女，或求不端政千。如是多愛，三衣所  制生妙愛。世尊為彼說：「持三衣，有六種：劫
貝、畢竟、繒、麻布、葛、紵布，於中要用一。」彼見已  是好，是好多勞，為彼說栴衣。如是持栴三  衣。或在眾中、或在居家床座，若見餘好座
移就坐。為彼說，隨座已坐，不應為好故移  座。以我大故起他，是隨座。如是三滿糞掃  衣。

[0017c22]  問：無事云何？

[0017c22]  答：無事者，樹下暴露。正坐  受樹下、受暴露。受正坐。受此三，滿無事。此  四除處所愛。於中精進人信施作舍，柔濡敷
大床座，教化者貪著。世尊知已為彼說此事：  「不應捨自家著他家，當捨此舍樂無事。」彼已  在無事，復作高大樓閣屋，此亦不應爾。在
無事中愛樂高閣屋，如以馬乘具被驢，是故  樹下當受持。彼已受樹下，不樂弊惡小樹，而  復求好大華果樹。世尊教彼：「當受持暴露。
汝施主長養身。復何為此？當學神仙樂於暴  露。汝無家，非為愛所逼。」彼已在暴露，便作  是念：「我難行已行。」由是捨正思惟，即便傾
臥眠至日出。世尊教彼此事：「不可如人截耳  而嚴飾首。是故汝當受持正坐，布草結跏趺  坐。觀世間如真而作自業。」如是具足無事。

[0018a07]  問：  是無事云何乞食？

[0018a08]  答：乞食者，一食，過中不飲  漿。塚間出家者有二種食：僧食及乞食。僧食  者，恒精進家得具足食。或復精進者，為除煩
勞故，於外作房作食餉。乞食者，從家家乞，  至極少，是名乞食。餘者，邪命。彼僧食者作是  念：「我能致彼施主食。」便起貢高大慢。世尊為
彼說：「當乞食。」彼乞食已，數數食至時，以是廢  學。世尊教彼當一食。如所說：

「人當有念意，　　每食自知少，  
則是受用薄，　　節消而保壽。」

[0018a18]  彼一食已著於食，便作是念：「世尊唯聽飲漿。」  而求種種漿，以是廢學。世尊教彼：「汝得如是  苦處當捨漿。渴者，水亦能除。當受持過中不
飲漿。」彼如是少食知足已，復樂澡浴塗身。世  尊教彼：「此亦是食想貢高。所以者何？身者  從食中生，雖有極肥亦當棄塚間，是故汝當
樂塚間。觀於塚間，從食所有爛壞散，膖脹  脂血流漫。見已滅此貢高。」如是乞食滿，是  謂善損。

[0018a26]  問：云何伏根？

[0018a26]  答：伏根者，不害、守、降。伏  根者，能制諸根是伏根，是三種：不害、守、降。

[0018a27]  問：  不害何等？

[0018a28]  答：前已說根，害根者不能調根。如  馬雖斷水穀無道不調，飽以水穀以道則調。  如是害根不調，攝諸根則調。若害根謂調，是
盲者離欲，是故莫害根。但正御於境界、正  思惟攝，即得守。如所說：

「諸根至境界，　　當遠離眾想，  
不可害境界，　　但除其染著。」

[0018b06]  降根者，若見極妙女色，便起如母想，是謂  三種伏根。近行禪者，忍名想，近於思惟，故曰  近行禪。

[0018b08]  問為近誰？

[0018b08]  答：如前說善勝。

[0018b08]  問：如前已  說四禪，何故重說？

[0018b09]  答：前說禪，是趣生死勝。此  趣出要勝，此次第觀真諦。如人始度曠野，  見種種妙好華池若干清泉盈滿，及園觀種
種華樹嚴飾。見已作是念：「此非空野中可  得，必近城邑。」如是行者在生死曠野，婬怒癡  煩勞，得真知識故正思惟，觀陰界入無常苦
空無我時，若欲樂是謂忍。正思惟意不動，是  謂名如夢中見親、如鏡中像。如是苦觀想，是  世間第一法。由世尊想，是謂近行禪。彼次第
如夢覺見親，後得聖諦觀亦如是。

[0018b19]  德品第一真度說竟。

[0018b20]  問：云何名方便？

[0018b20]  答：方便者，戒上止智。方便者  是道，是趣善勝，故說方便是三種戒上止  智。

[0018b22]  問：非為重說戒耶？

[0018b22]  答：前已說善勝有二種：  一受生、二出要。前戒受生，此出要。戒義者是  習義。

[0018b24]  問：此云何？

[0018b24]  答：戒者正語、業、命。正語、正業、  正命，是三種名戒。正語者，離兩舌、惡口、妄言、  綺語。正業者，離殺、盜、婬。正命者，比丘僧食乞
食衣藥具，是正命；餘邪命。優婆塞離五業：刀、  毒、酒、肉、眾生，是謂正命。

[0018b28]  問：云何上止？

[0018b28]  答：上  止者，進、念、定。上止者滿具。復次，滅婬、怒、癡謂  之上止。向彼住故說上止，是三種進、念、定。於
中進者力，若說進當知已說力。復次能作故  說進。進者行，此能進至善勝，故說進。

[0018c03]  問：此云  何？

[0018c04]  答：進者，信、勤、不捨。信、勤、不捨，是三假名進。  所以者何？信增一切善行，在一切善法前，於  一切法最第一。如所說：

「士有信行，　　為聖所譽，　　樂無為者，  
一切縛解。」

[0018c09]  是三種信。

[0018c09]  問：云何三種？

[0018c09]  答：信者，淨、欲、解。是  信：淨、欲、解。於中淨者，除濁故。濁者，人所惡，  恚貢高無慚無愧比。譬如象水牛等混亂泉
水，是說濁。停住便澄清。如是人惡恚貢高  無慚無愧比亂意謂之濁；無是謂之淨。欲者，  愛樂於勝。如人為病所困不欲好食，病差已
而欲得。是人為惡所困，不樂欲聞法。得善  知識已樂於法，便作是念：「此法極微妙。」更  復說是名為欲。解者執持。譬如人為毒蛇所
螫，師呪毒時彼意至到，便作是念：「實如說  呪。」從此必差，已意解便求藥。如是人為婬  怒癡蛇所螫，世尊為彼慈心說法，彼若意解
者，無異彼心得除婬怒癡；餘者不除。是解。

[0018c22]  問：是信云何勤？

[0018c22]  答：勤者，起、習、專。起、習、專此三  種謂之勤。起者始造善，如鑽火時造眾火具。  習者數數作。專者著不捨不散，意成一緣，如
救頭然。是三種謂勤。

[0018c25]  問曰：何不捨？

[0018c25]  答：不  捨者，不止、不厭、不離。不止、不厭、不離，此三謂  不捨。不止者，一切時不遠。我極精進不廢，是
不厭。我一向勤，久時煩勞，或有果或無，捨置  何用。若以此不捨精進，是謂不捨。此三事  必獲得果，如行人愛樂所至方。

[0019a01]  問：已說進，云  何念？

[0019a02]  答：念者，身、痛、心、法，內外俱不忘。內外  俱不忘是三種念，為自己內；餘者外。二事  為俱。復次內者受陰、界、入；外者他受及不受
俱。復次三煩惱在內在外俱。在內者欲、在外  者恚。恚者為他，非自瞋。若作是念：「欲亦為  他。」此不應爾。所以者何？內者染外為他生欲，
以內著故。如經所說：「人見女，如內根癡俱行，  若滅此三煩惱，是三種念。」彼身三、痛心法  三，是十二種念。

[0019a10]  問：已說念。云何定？

[0019a10]  答：定者空、  無願、無想。空、無願、無想是三種定，事空故  曰空。

[0019a12]  問：多有空，空村、空舍如是比，此中說  何等空？

[0019a13]  答：空者，我行我作俱不見。我行我作  俱不見者，是謂空。

[0019a14]  問：何得不見我行我作？  如世尊說：「我爾時名隨藍梵志。」復如所說：「比  丘！我手著虛空。」

[0019a16]  答：非如是。我行我作是假號，  但於五陰中計我是我行；世尊不行此。若於  境界計著我許，是名我作；是世尊亦無。如
《聖法印經》說：「空者觀世間空。」如是比，彼亦我  我所有俱得成，以故無咎，是謂空。

[0019a20]  問：云何  無願？

[0019a21]  答：無願者，過去未來現在不樂立。無  願者，不立義。是入此三中過去未來現在，是  一切有為。如《說處經》所說：「彼若作是意，我
及涅槃。」彼不攝是三，此不應爾。所以者何？  一無二義故。涅槃者，離世一向無緣。彼中無  意我者，離三世更無，此不可說。是以三中不  樂立，是謂無願。

[0019a27]  問：無想云何？

[0019a27]  答：無想者，事、作、  俱想離。事、作、俱想離是無想，如所說離一  切有為。一切者，事及作。可作是事，能造是
作。如由無明福無福不動作行，彼緣相續  有生識是事，無明及行是作。如是一切有為，  若離彼是說無想。復次如《聖法印經》所說：「無
想者不見其色相。」如是一切，彼中亦說。此三  事作俱離，彼一切是三義，但說異。如言河  無水，不見水是一義而說異。空、無願、無想亦  如是，是謂定。

[0019b07]  問：云何智？

[0019b07]  答：智者，見、修、無學地  所行。智者是覺。是三地見地、修地、無學地，此  中見，故曰見。

[0019b09]  問：何等見何等？

[0019b09]  答：見未曾見  聖地根、力、覺、道枝及實。修者習義。如以淳  灰浣衣，雖去垢白淨猶有灰氣，然後須蔓那
華等諸香華熏。如是見地，清淨意禪無量諸  定，斷除諸結盡極勳，是謂修。無學地者，婬、  怒、癡盡無餘，是謂無學。

[0019b14]  問：何等於見地智？

[0019b14]  答：  見地者，法、觀、未知智。法智、觀智、未知智，此：  是見地智。於中法智者，是現智義。譬如良醫
知癰已熟，以利刀破癰，然後以指貫通道，令  不傷脈而後破癰。彼修行人亦如是，正思  惟觀欲界苦時，斷見苦所斷煩惱，然後生第
二智，如欲界苦無常，色無色界亦如是，從此  比智斷色、無色界煩惱。是謂見苦三智。欲界  愛苦因，是法智即是觀智。如是色、無色界
未知智，是見習三智。欲界滅止是法智，即  是觀智，如是色、無色界未知智，是謂見盡三  智。此道滅欲界苦是法智，即是觀智，如是
色、無色界未知智，是謂見道三智。此十二智  見地廣當知。

[0019b27]  問：云何修地？

[0019b27]  答：修地者，相、行、種  知。相知、行知、種知，此三修地。

[0019b28]  問：云何相？答：  相者，起、住、壞。起者生，住者成，壞者敗。

[0019b29]  問：漫說  於眾生涅槃有疑。眾生及涅槃亦有此相，若  有者為大過，即有無常。若不者，此經有過，應  當說起住壞是有為相。

[0019c03]  答：眾生者，於相是，餘  不可說。若異即有常，若是即無常，是二過  不可說。涅槃亦如是，是故分別。當知相者，  一向有為相。

[0019c06]  問：今說功德，云何此相是功德？

[0019c07]  答：今說智。若此三中智，是功德非相。

[0019c07]  問：云何  行？

[0019c08]  答：行者，無常、苦、非我見。行者，盡智是行  義。此相由是行知，是行義。陰無常，若無常者  是苦，若苦者是不自在，故非我。無常者不久
住，故如水泡。苦者逼迫，故如箭在體。非我  者不自在，故如借瓔珞。是謂行。

[0019c12]  問：云何種？答：  種者，味、患、離。種者是味、是患、是離。

[0019c13]  問：是誰？

[0019c13]  答：  是有為。於中味者是妙，患者是惡，離者俱  息。於中天人樂是味，三惡道苦是患，離罪福  是離。若如是觀，正見功德故，故即得解脫，
是謂種。此是修地智。

[0019c17]  問：云何無學地智？

[0019c17]  答：無  學地者，達、通、辯智。達智、通智、有辯智，是三無  學地智。

[0019c19]  問：云何達智？

[0019c19]  答：達者，宿命、生死、漏盡  智。宿命智、生死智、漏盡智是謂達。能達，故曰  達。達是知義。於中宿命智憶過去所作行，生
死智知得業果，漏盡智後當說。復次煩惱有  三種：過去、未來、現在處。過去者十八見，未  來四十四見，現在處身見，由此故生，故分
別過去、未來。於中若得宿命智者不謗過去，  得生死智者不癡於未來，得漏盡智者不著  現在處。

[0019c27]  問：云何漏盡智？

[0019c27]  答：漏盡智者，盡、無生、  願智。我煩惱盡，觀如是，是盡智。不復生者是  無生智。譬如師治蛇所螫，知已除毒，是一
智；不為前氣所熏，是第二智。無生智亦如  是。願智者，若聲聞以宿命智自憶生相續，  非餘是願智，以願故亦知他，是謂願智。

[0020a03]  問：云  何通？

[0020a04]  答：通者，如意足、天耳、他心智。如意足、天  耳、他心智，此三是通。如意足者，後當說。天  耳者，以定力故，處一緣中增長四大淨，此天
人至惡趣，聞聲隨其力，如眼或見近或見遠，  隨其眼力，如是隨其定力得天耳。他心智者，  如見眾生若聞聲，知彼心念如是如是。

[0020a10]  問：云何如意足？答：如意足者，遊空、變化、聖自  在。如意足者，得如意，故說如意。如意是自、
在義。遊空自在、變化自在、聖自在，是謂三種  如意足。遊空自在者，履水蹈虛、能徹入地、石  壁皆過、捫摸日月，是謂遊空自在。變化自
在者，現人象馬車、山林城郭，皆能化現。聖自  在者，能化壽、化水為酥、化土石為金銀，如  是比是謂如意足，聖所增長養。如意足、天耳、
他心智是謂通，宿命智、生死智，是凡夫五通。

[0020a19]  問：云何辯？

[0020a19]  答：辯者，法、義、辭、應。善知法、善知義、  善知辭、善知應，此四是辯。知法者知名、句、味。
知義者，即知彼性實，如火是名彼熱，是義於  中不癡。知辭者，此文飾如是次第。知應者，不  顛倒說句文飾，亦不差錯，是謂辯。此亦於  學地智已廣說。

[0020a24]  問：如戒及定，學無學地中亦  可得戒定，何以不三種說？

[0020a25]  答：無戒戒差別，非  為學。離殺生，眾生極護，無學不如是。若學不  殺生，即是無學。以是無差降故，不說三種。

[0020a28]  德品第二真度說竟。

三法度論卷上

* * *

【經文資訊】大正藏第 25 冊 No. 1506 三法度論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
