佛說十二佛名神呪校量功德除  障滅罪經
隋天竺三藏法師闍那崛多譯

[0860c22]  如是我聞。一時婆伽婆。住王舍城耆闍崛山  中。與大比丘眾千二百五十人俱。復有菩薩  大眾一萬二千人俱。阿逸多菩薩為首。

[0860c25]  爾時世尊告彌勒菩薩言。彌勒東方去此佛  剎有十不可說諸佛剎億百千微塵等。過諸  佛剎有一佛土。名曰解脫主世界。彼世界內
有一佛。名曰虛空功德清淨微塵等目端正  功德相光明華波頭摩琉璃光寶體香最上香  供養訖種種莊嚴頂髻無量無邊日月光明願  力莊嚴變化莊嚴法界出生無障礙王如來阿
羅訶三藐三佛陀。現在隨心欲行逍遙在處  說法。若善男子善女人。犯四重五逆誹謗三  寶。及犯四波羅夷。是人罪重假使如閻浮履
地變為微塵。一一微塵成於一劫。是人有若  干劫罪。稱是一佛名號禮一拜者。悉得滅除。  況復晝夜受持讀誦憶念不忘者。是人功德
不可思議而彼佛世界中有菩薩名無比。無  障礙王如來授彼菩薩記。當得成佛。號豪相  日月光明華寶蓮華堅如金剛身毘盧遮那  無障礙眼圓滿十方放光照一切佛剎相王如
來阿羅訶三藐三佛陀善逝世間解無上士調  御丈夫天人師佛世尊。

[0861a15]  彼東方復有佛。名曰一切莊嚴無垢光如來  阿羅訶三藐三佛陀。亦應當稱彼佛名亦修  恭敬。亦須稱其名號。亦須心念彼佛名號。

[0861a18]  南方有佛。名曰辯才瓔珞思念如來阿羅訶  三藐三佛陀。亦應當稱彼佛名亦修恭敬。亦  須稱其名號。亦須心念彼佛名號。

[0861a21]  西方有佛。名曰無垢月相王名稱如來阿羅  訶三藐三佛陀。亦應當稱彼佛名亦修恭敬。  亦須稱其名號。亦須心念彼佛名號。

[0861a24]  北方有佛。名曰華莊嚴作光明如來阿羅訶  三藐三佛陀。亦應當稱彼佛名亦修恭敬。亦  須稱其名號。亦須心念彼佛名號。

[0861a27]  東南方有佛。名曰作燈明如來阿羅訶三藐  三佛陀。亦應當稱彼佛名亦修恭敬。亦須稱  其名號。亦須心念彼佛名號。

[0861b01]  西南方有佛。名曰寶上相名稱如來阿羅訶  三藐三佛陀。亦應當稱彼佛名亦修恭敬。亦  須稱其名號。亦須心念彼佛名號。

[0861b04]  西北方有佛。名曰無畏觀如來阿羅訶三藐  三佛陀。亦應當稱彼佛名亦修恭敬。亦須稱  其名號。亦須心念彼佛名號。

[0861b07]  東北方有佛。名曰無畏無怯毛孔不竪名稱  如來阿羅訶三藐三佛陀。亦應當稱彼佛名  亦修恭敬。亦須稱其名號。亦須心念彼佛名  號。

[0861b11]  下方有佛。名曰師子奮迅根如來阿羅訶三  藐三佛陀。亦應當稱彼佛名亦修恭敬。亦須  稱其名號。亦須心念彼佛名號。

[0861b14]  上方有佛。名曰金光威王相似如來阿羅訶  三藐三佛陀。亦應當稱彼佛名亦修恭敬。亦  須稱其名號。亦須心念彼佛名號。

[0861b17]  爾時佛告彌勒。若有正信善男子正信善女  人。稱此十二諸佛名號之時。經於十日當修  懺悔一切諸罪。一切眾生所有功德皆隨喜
勸請。一切諸佛久住於世。以諸善根迴向法  界。是時即得滅一切諸罪。得淨一切業障。即  得具足成就莊嚴一切佛土。成就具足無畏。
復得具足莊嚴身相。復得具足菩薩眷屬圍  遶。復得具足無量陀羅尼。復得具足無量三  昧。復得具足如意佛剎莊嚴。亦得具足無量
善知識。速得成就如上所說不增不減。在於  煩惱中行阿耨多羅三藐三菩提。而得端正  可憙果報。亦得財寶充足。常生大姓豪族種
姓之家。身相具足亦得善和眷屬圍遶。爾時  世尊重宣此義而說偈言。

若有善男子　　若善女人等  
受持此佛名　　生生世世中  
得他人愛敬　　光明威力大  
生處為人尊　　於後得成佛

[0861c06]  佛復告彌勒。若有善男子善女人。若當受持  此佛名者。亦須誦此陀羅尼呪。

[0861c08]  多絰他  (一)  阿企  (二)  摩企  (三)  三曼多目企  (四)  燥帝  育羯帝  (五)  尼陸帝  (六)
尼陸帝鉢脾  (七)  三摩余祇  (八)  質多毘跋帝  (九)  阿企  (十)  摩企  (十一)  摩陀禰  (十二)  毘拔  帝  (十三)
三漫多求禰  (十四)  薩底耶羅彌  (十五)  育吉  帝  (十六)  鉢育吉帝  (十七)  醯利彌利摩私隷  (十八)  阿  喃迷  (十九)
遮迷  (二十)  頞質智  (二十一)  末質智  (二十二)  步  支  (二十三)  阿羅醯  (二十四)  婆休眵  (二十五)  遮逾伽羅醯
(二十  六)  醯摩婆帝  (二十七)  殊帝摩帝  (二十八)  達摩真帝  (二十九)  周多朋枳  (三十)  阿毘差脾  (三十一)
阿羅陀婆叉彌  (三十  二)  娑揵陀毘拔帝  (三十三)  那摩薩婆  (三十四)  佛陀菩提  薩多脾毘耶  (三十五)  悉田妒漫帶波陀
(三十六)  佛陀  提瑟帝多  (三十七)

[0861c20]  爾時世尊說是呪已重說偈言。

受持此呪者　　得值六十億  
現在十方佛　　常憶念是人  
一切受生處　　常遇善知識  
心欲所願者　　一切皆吉祥  
誦此陀羅尼　　常生諸佛前  
微妙蓮華上　　化生不受胎  
正念正行意　　增長智慧等  
一聞悉總持　　所聞不忘失  
受持此呪者　　獲得如是福  
誦此佛名者　　彼人所生處  
遠離諸惡道　　速得生善處  
得陀羅尼定　　最妙最勝處  
受持不忘失　　乃至於菩提  
皆由諸佛名　　及以陀羅尼  
若人施七寶　　滿千萬億剎  
受持此佛名　　福報過於彼  
行於菩提行　　恒常識宿命  
遠離諸眾難　　即得自在處  
常生有佛剎　　值佛聞正法  
得於信行心　　得是信心已  
常即供養佛　　值佛聞法已  
心生大歡喜　　得見諸佛已  
持妙供養具　　供養於諸佛  
受持佛名者　　千萬諸億劫  
捨離生死罪　　速成於佛道  
若人能至心　　七日誦佛名  
得於清淨眼　　能見無量佛  
能持此佛名　　即得無量福  
是人所生處　　天人常恭敬  
若人持佛名　　千萬億劫中  
不被他毀辱　　一切世界中  
名聞悉流布　　若人持佛名  
千萬億劫中　　天人常供養  
無有毀之者　　速得成佛道  
若人持佛名　　不生怯弱心  
智慧無諂曲　　常在諸佛前  
若人持佛名　　彼人所生處  
天龍諸夜叉　　乾闥緊那羅  
修羅迦樓羅　　及摩睺羅伽  
人與非人等　　常供養是人  
若人持佛名　　世世所生處  
常生富貴家　　丈夫相具足  
無有慳妬心　　猛健好布施  
身體諸毛孔　　常出諸妙香  
口中諸齒間　　復出氛氳香  
天赤栴檀香　　及諸餘香氣  
千萬億劫中　　常香無斷絕  
世世所生處　　其聲如梵天  
亦如迦陵頻　　命命等諸鳥  
持法王名者　　其福亦如是  
若人持佛名　　七寶華中生  
其華千億葉　　威光相具足  
若人持佛名　　父母諸眷屬  
和顏無諍訟　　永不生別離  
若有諸女人　　受持此經者  
捨離女人形　　轉生智男身  
得男子身已　　即成於菩提  
轉無上法輪　　隨意入涅槃  
若人持佛名　　刀杖不能害  
水火不焚漂　　縣官不能殺  
若人持佛名　　眾魔及波旬  
行住坐臥處　　不能得其便  
若人持佛名　　世世所生處  
身通遊虛空　　能至無邊剎  
面覩於諸佛　　能問甚深義  
彼等無量佛　　即知其心意  
為說微妙法　　授彼菩提記  
得聞授記已　　心生大歡喜  
即於諸佛教　　決定無有疑  
彼諸佛世尊　　所說甚深法  
其人聞法已　　受持永不失  
於後得成就　　六度及諸地  
無畏諸力等　　眾相及諸好  
佛剎及眾生　　任意隨所取  
生於彼剎中　　速能成正覺  
轉無上法輪　　隨意入涅槃  
若有善男子　　及善女人等  
受持此經者　　如上說功德  
若持此經者　　謹慎莫放逸  
聞如前福業　　若滿於一劫  
若減於一劫　　常須勤讀誦  
不生懈怠心　　我勅有如是  
此等諸佛者　　常住功德藏  
虛空雲中王　　常住於彼處  
若人聞佛名　　一劫減一劫  
聞已生敬心　　彼是最健人  
亦是大智慧　　亦是人中最  
亦是健丈夫　　於世大名聞  
是故我今言　　彌勒當聽我  
有大智慧人　　巧解方便者  
常勤不放逸　　恒近善知識  
得聞此經典　　後趣菩提道

[0862c25]  佛說此經已。彌勒菩薩摩訶薩。及諸菩薩眾  大比丘眾。天龍夜叉乾闥婆阿修羅迦樓羅  緊那羅摩睺羅伽人非人等。聞佛所說歡喜  奉行。

佛說十二佛名神呪校量功德除障滅罪經

* * *

【經文資訊】大正藏第 21 冊 No. 1348 佛說十二佛名神咒校量功德除障滅罪經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
