續一切經音義卷第十
燕京崇仁寺沙門希麟集

  * 續音護法沙門法琳別傳三卷 
  * 續開元釋教錄三卷 

[0975c14]  右二集六卷同此卷續音。

琳法師別傳卷上  (并序中字)

[0975c16]  誥誓  (上古到反誥告也周書云成王將黜殷作大誥孔傳云陳大道以誥天下眾國也下時制反說文云約也周
書武王伐殷作泰誓孔傳云大會以誓眾也爾雅云誥誓謹也郭璞注云皆所以約勒謹戒眾也)  。

[0975c18]  典謨  (上多殄反爾雅云典常也虞書將遜位於虞舜作堯典孔傳云言堯可為百代常行之道也下莫胡反謨議也
虞書臯陶失厥謨大禹成厥功作大禹皐陶謨孔傳云大禹謨九功皐陶謨九德也禹稱大大其功謨謀也)  。

[0975c20]  班彪  (上布還反姓也出扶風風俗通云楚令尹鬪班之後也下甫休說文云虎文也案班彪即人姓名也)  。

[0975c21]  慷慨  (上苦朗反下苦槩反說文云慨太息也文字集略云慷慨竭誠也二字竝從心康既皆聲也)  。

[0975c22]  襟腑  (上居音反切韻衣襟也字書云袍襦袂也爾雅云衣背謂之襟即交領下方矩反切韻胏腑也王叔和脈經
云心如未敷蓮花與大膓小膓合為腑也或作府)  。

[0975c24]  胷臆  (上許容反說文云胸膺也下於力反切韻胸臆也臆亦膺也或作  [骨*意]  謂胷骨也亦作匈字)  。

[0975c25]  將  [施-方+弓]  (  [施-方+弓]  詩紙反切韻釋也爾雅云  [施-方+弓]
易也玉篇云名解也顧野王云去離也弓解也又作號爾雅作  [施-方+弓]  也)  。

[0975c26]  纂龍樹  (上作管反切韻云集也爾雅云纂繼也謂嗣續也說文云從系算聲下龍樹二字西域造論菩薩名  也算音蘇管反)  。

[0976a02]  悰上人  (上藏宗反切韻云慮也說文樂也從心宗聲也即大唐彥悰法師名)  。

[0976a03]  捃摭  (上君運反方言云捃取也下之石反說文云拾也考聲云收取也從手摭省下亦作拓從手石聲也)  。

[0976a04]  狄道  (上徒曆反案狄道隴西地名也唐書云高祖神堯皇帝姓李隴西狄道人也有本作秋字甚乖)  。

[0976a05]  徙寓  (上斯氏反說文云移也切韻云遷也爾雅云遷運徙也郭注云今江東通言遷徙說文云從彳二止半行也  下牛具反玉篇云寄也從宀禺聲也禺音同上)
。

[0976a07]  抽簪  (上勑鳩反切韻云去也考聲云除也又拔也說文云從手由聲下側岑反考聲云槧冠簪飾也說文云從竹朁  聲也朁音潛又才紺反)  。

[0976a09]  [(餐-食)-又+單]  玉講  (上當安反孔注尚書云  [(餐-食)-又+單]  盡也說文訓同從歺單聲案本傳云究金言
[(餐-食)-又+單]  玉牒或作牒字破邪論  中琳公啟與此同亦作牒字即白牒梵夾經論也今此別傳作玉講於義未詳矣)  。

[0976a11]  隱遁  (下屯嫩反玉注楚詞云潛隱也鄭注禮記云逃遁廣雅云避世也或從辵豚作遯也豚音徒魂反)  。

[0976a12]  鏗鍠  (上客行反禮記云子夏曰鐘聲鏗鏗是也又撞擊之聲也下音宏毛詩傳云鐘鼓鍠鍠爾雅云鍠鍠樂也說文
云鐘鼓聲也從金皇聲也傳文作鍧音呼宏反鐘鼓相雜聲也)  。

[0976a14]  隤紐  (上徒雷反廣雅云隤壤也韓詩云遺也考聲云物下墜也說文云從阜貴聲下女九反說文云絲也結可解者  也從系丑聲)  。

[0976a16]  韜韞  (上吐刀反說文藏也切韻云寬也下於粉反切韻云韞藏也論語云韞匵而藏諸說文云從韋舀昷皆聲韋  音違韋說文云柔皮也)  。

[0976a18]  還莅  (上戶關反切韻云退也返也玉篇同爾雅云復也下力至反切韻云臨也爾雅云臨莅視也又作涖蒞二形  竝同)  。

[0976a20]  箴規  (上職林反切韻云箴戒也考聲云規諫也從竹咸聲又作葴草名也下居隳反玉篇圖也考聲視也字從夫見
也字統云大夫識見必合規矩故從夫也有作規非也)  。

[0976a22]  蠢蠢  (尺允反切韻云出也爾雅云蠢作也又云蠢不遜也說文云蟲動也從  [虫*虫]  春聲  [虫*虫]  音昆蟲總名也)  。

[0976a23]  衮龍  (上古本反禮記玉藻云天子龍  [褒-保+(八/(ㄠ-ㄙ))]  以祭鄭注云先王之服雜采曰藻  [褒-保+(八/(ㄠ-ㄙ))]
畫龍於衣也禮記或借卷字作  [褒-保+(八/(ㄠ-ㄙ))]  讀)  。

[0976a24]  禿丁  (上他谷反說文云無髮也從人在禾下也文字音義云蒼頡出見禿人伏於禾下因以制字也)  。

[0976b01]  三元  (史記云五氣遍運二靈體分以陽發故氣冲為天以陰凝故氣沈為地天地形別為之兩儀以人參之三元備  矣)  。

[0976b03]  五運  (下王問反爾雅云遷運徙也史記云伏犧以木德或曰春皇神農以火德木生火故也黃帝以土德以火生土
故少昊以金德土生金故顓頊以水德金生水故以木火土金水五行相生終而復始謂之五運又周以木德漢以火德  秦非正運王在木火之間也)  。

[0976b06]  勛華  (上訓雲反下畫瓜反即堯舜二帝名堯曰放勛舜曰重華虞書云放勛欽明孔傳云放上世之功化而以敬明
也舜典云重華協於帝孔傳云華謂文德言其光文重合於堯俱聖明也)  。

[0976b08]  接踵  (下之隴反切韻云足後也考聲云繼也又住也儀禮云舉前曳踵也或作  [彳*重]  說文云相躡行也即繼前跡)  。

[0976b09]  褫運  (上池爾反蒼頡篇云褫徹也說文云奪也易曰以訟受服終朝三褫也從衣虒聲音戈)  。

[0976b10]  戲譚  (上香義反切韻云戲弄也爾雅云戲謔也郭注云謂調戲也下徒含反切韻云誇也大也又作談音徒甘反廣  韻云言論戲調也與譚稍異也)  。

[0976b12]  荐雷  (上前薦反爾雅云荐  [原/虫]  再也周易云洊雷震王弼注云荐重也周易或作洊說文作瀳三形雖異訓義一也)  。

[0976b13]  蟄戶  (上直立反說文云藏也一曰蟲豸聲也禮記月令云驚蟄之曰桃始花說文云從虫執形聲也)  。

[0976b14]  憤懣  (上汾吻反論語云不憤不發下門本反王逸注楚詞云懣亦憤也蒼頡篇云悶也說文煩也從心滿聲古文亦  作  [惹-右+兩]  字)  。

[0976b16]  惄焉  (上寧曆反毛詩傳云惄愁也爾雅云念惄思也說文云憂也從心叔聲也叔正體  [?*十]  字也)  。

[0976b17]  磣黷  (上初錦反下音獨陸禨漢祖功臣頌云茫茫宇宙上磣下黷波振四海塵飛五缶今此傳云二義磣黷四海
沸騰波振塵飛義與彼同又破邪論中亦琳公啟作磣黷二字今別傳作黲毒二字並誤)  。

[0976b19]  原燎  (上牛袁反爾雅云廣平曰原下力召反尚書云若火之燎於原也說文云放火也從火尞聲也)  。

[0976b20]  烽燧  (上敷容反又作  [逢/火]  字書云候望火也下徐醉反釋名云夜曰烽晝曰燧說文云二字並從火夆遂聲)  。

[0976b21]  羽檄  (上王句反說文云鳥羽也下胡狄反爾雅云無枝為檄也說文云符檄三尺書也從木激省聲或從手非)  。

[0976b22]  刁斗  (上鳥聊反下當口反孟康漢書云以銅為之受一斗晝炊飲食夜擊警眾持行隨軍也今改為金鉦是古今  正字云斗有柄並象形字也)  。

[0976b24]  昊天  (上胡老反爾雅云夏為昊天郭注云言氣晧旰也說文作昦從日夰聲夰音晧下天字釋名云以舌腹言之天
顯也在上高顯也又天之言坦也坦然高遠故字從一大也旰音月旦反)  。

[0976c02]  胥悅  (上息余反孔注尚書云胥相也公羊傳曰胥盟者何曰相盟也鄭箋詩云皆也說文從肉疋聲音疏傳文作  [口/└/月]  俗字非體也)  。

[0976c04]  庠序  (上似羊反禮記云有虞氏養老於上庠庶老於下庠上庠太學下庠小學說文從广詳省聲下徐舉反
玉篇云東序西序之學也爾雅云東西牆謂之序郭注云所以序別內外)  。

[0976c06]  無辜  (下古胡反爾雅云辜辟戾罪也郭注云皆刑罪也說文云從辛古聲或有從手作辜變體誤書也)  。

[0976c07]  躃踊  (上房益反爾雅云辟撫心也郭注云  椎  胸也或作擗禮記作辟下餘隴反切韻云  [跳-兆+非]  也或作踊禮記云歎斯辟
鄭注云辟撫心也又云辟斯踊矣鄭注云踊躍也晏子云踴貴履賤)  。

[0976c09]  太宰  [壴*否]  (下音丕鄙反鄭注禮記云大宰行人官名也說文云從壴否聲傳文從壹丕作  [壹*丕]  俗字壹音竹句反)  。

[0976c10]  謗讟  (上博傍反孔注論語云謗訕也杜注左傳云謗毀也說文從言旁聲下同目反杜注左傳云讟誹謗也廣雅云
惡也郭注方言云謗誣怨痛曰讟說文云從言讀聲)  。

[0976c12]  大駭  (下侯揩反說文云驚也孫炎云禹疏九河北河功難眾懼不成故曰徒駭字從馬亥聲)  。

[0976c13]  赫胥  (上呼格反下息余反古帝号也史記云女媧共工大庭栢皇中央栗陸驪連赫胥尊盧渾沌旲英有巢朱衰葛
天陰康無懷氏等除共工十五世皆襲伏犧之号雒甄曜度曰伏犧女媧紀各一萬六千八百歲也)  。

[0976c15]  密譖  (下側讖反說文云毀也字書云讒也論語云浸潤之譖字從言朁聲也朁音潛傳本作譖俗字非體)  。

[0976c16]  穿鑿  (上昌緣反切韻云通也下在各反考聲云鑿也古考史云孟莊子作鑿說文云所以穿木也從金  [鑿-金+木]  省聲  [鑿-金+木]  音
作也)  。

[0976c18]  倫  [女*((奐-大)/比)]  (上力迍反切韻比也考聲云道理也又類也下疋閉反爾雅云妃  [女*((奐-大)/比)]  也郭注云相偶
[女*((奐-大)/比)]  也說文云配也從女  [奐-大+比]  聲  [奐-大+比]  音閉迷反妃音配)  。

[0976c20]  狡猾  (上古巧反切韻云疾也說文云狂也從犬交聲下戶八反尚書云蠻夷猾夏孔傳云猾亂也說文云從犬骨亦  聲也)  。

[0976c22]  於莒  (下居許反玉篇云草名也釋文云國名春秋時所封亦羸姓之後也)  。

[0976c23]  壈坎  (上盧感反下苦感反說文云險陷也謂難進也從土稟欠皆聲)  。

[0976c24]  腠理  (上倉奏反鄭注儀禮云腠皮膚理也考聲云皮膚內也古今正字從肉奏形聲字也)  。

[0976c25]  搢紳  (上津信反鄭注禮記云搢猶插也注周禮云搢謂插笏於紳帶之間若帶劒也下尖真反考聲云紳大帶也廣
雅云紳猶束也論語云子張書諸紳說文云從糸申聲也)  。

[0977a02]  志緝  (下七入反切韻云緝績也爾雅云緝熈光也注引詩云學有緝熈于光明也字從糸口耳會意字也)  。

[0977a03]  汲郡  (上金邑反考聲云汲郡今衛州是說文云從水及聲)  。

[0977a04]  [門@臭]  然  (上苦覓反字書云寂靜也說文云從門臭聲臭音古覓反犬視也從犬目)  。

[0977a05]  遒華  (上就由反毛詩傳云遒周也考聲云盡也切韻云聚也說文云從辵酋聲酋音同上)  。

[0977a06]  郁郁  (於六反切韻文也論語云郁郁乎文哉或作戫古文作彧皆文彩貌也)  。

[0977a07]  悚慴  (上粟勇反杜注左傳云悚懼也說文作  [怡-台+雙]  今作悚俗字通用下之涉徒叶二反爾雅云恐慴懼也切韻云伏也  與懾義同)  。

[0977a09]  [挖-乙+求]  [〡*臣*責]  (上他頜反考聲云通也韻詮云引取也從手  [穴/求]  [穴/求]  音深  [穴/求]
從穴求也傳本作探俗字下柴責反韻英云深幽  也古今正字幽深也從  [〡*臣]  貴聲  [〡*臣]  以而反責正作賚字)  。

[0977a11]  筌蹄  (上七緣反說文取魚竹籠也亦名魚笱音苟從竹全聲下束奚反說文作  蹏  莊子云筌所以取魚得魚而忘筌  蹄者所以取免得免而忘蹄也)
。

[0977a13]  碑誄  (上彼皮反釋名云碑本葬時所樹臣子追述君父之功書其上也下力軌反考聲云誄壘也述亡者而敘哀情  也說文云誄  諡
也從言耒聲也耒音盧會反)  。

[0977a15]  辛諝  (上息隣反姓也夏啟封支子於莘莘辛聲相近因為辛氏下胥旅反鄭注周禮云有才智之稱也案辛諝即唐  太子中舍姓名)  。

[0977a17]  靦容  (上天典反爾雅云靦姡也郭云面姡然也姡音戶刮反鄭箋毛詩云姡然有面目也考聲云不知慙也說文  云從面見聲也)  。

[0977a19]  爝火  (上音爵字書云火炬也說文以火拂除袄也從火爵聲也下呼果反書云火曰炎上也)  。

[0977a20]  寰中  (上戶關反說文云寰宇也字書以四海為寰中也今傳文云非夫契彼寰中孰能為茲高論也作此鐶字恐非  此用)  。

[0977a22]  尺鷃  (上或作赤同下音晏爾雅云鳸鷃郭注云鷃雀也或作鴳考聲云小鳥也地穴作巢者從鳥晏聲也鳸音戶)  。

[0977a23]  大鵬  (下音朋大鳥也莊子云北溟有魚曰鯤化為鳥曰鵬又垂天之翼搏風九萬里也說文從鳥朋聲也)  。

[0977a24]  王謐  (音蜜爾雅云謐寧靜也案此即人名)  。

[0977b01]  劉璆  (渠幽反爾雅云西北方之美者有璆琳琅玕焉郭注云璆琳美玉名今案劉璆人姓名也)  。

[0977b02]  礪鉛  (上力制反說文云砥礪也考聲云磨石也顧野王云崦嵫山多砥礪也下與專反切韻云錫也尚書云青州貢
鉛說文云青金也從金沿省聲案沿路舟船之字皆同也今作鈆俗)  。

琳法師別傳卷中

[0977b05]  貽訓  (上與之反切韻云貺也爾雅云貽遺也郭注云相歸遺也說文從貝台聲台音同上下許運反說文誡也又導
也廣韻云男曰教女曰訓尚書序云典謨訓誥誓命之文凡百篇以弘至道也)  。

[0977b07]  流遁  (上力求反考聲放也切韻云遷也字菀云流移也說文云從水  [梳-木]  [梳-木]  音他忽反倒書古文  [巢-果+子]  字
[巢-果+子]  音子下又作  遯說文逃也字書云隱也從辵豚聲)  。

[0977b09]  本系  (上說文云作本從木一如木之有根下胡計反切韻云緒也爾雅云糸繼也說文云從糸  [必-心]  聲糸音覓  [必-心]  音曳  延
[必-心]  也)  。

[0977b11]  沙汰  (上音所加反切韻沙亦汰也下音太考聲云濤汰洗也案沙汰即如沙中濤洗其金取精妙者也)  。

[0977b12]  推劾  (恒得反顧野王云案獄相告證之辭也說文推有罪人也從力亥聲或從刃從刀作  [亥*刃]  [亥*刀]  二形皆非)  。

[0977b13]  縲絏  (上累追反下先拽反孔注論語云縲黑繩也絏攣也所以拘罪人也古今正字並從糸字累曳皆聲也俗亦作  紲字)  。

[0977b15]  檮昧  (上音桃杜注左傳云檮杌也謂無所知貌也從木燾省聲也下昧字說文云爽且明也從日未聲也杌音五骨  反)  。

[0977b17]  叨簉  (上討刀反下搊瘦反杜注左傳云簉副也考聲云廁也齊也說文云從草造聲造七到反傳文從竹俗)  。

[0977b18]  餔糟  (上補乎反切韻唼食也離騷云餔其醩歠其醨又音步今不取下音遭說文亦作醩酒滓也從酉曹聲也)  。

[0977b19]  歠醨  (上川劣反切韻大欱也音呼合反下呂支反說文云薄酒也從酉离聲也)  。

[0977b20]  菁華  (上即盈反毛詩云葑菲即蕪菁也字書云菁美也又與精義同從草青聲也)  。

[0977b21]  逗遛  (上頭候反下音留說文云逗亦止也又引也字書云逗遛也說文云二字並從辵豆留皆聲也)  。

[0977b22]  媒衒  (上莫杯反說文云媒娉也字書云媒也言謀合於親姻也從女某聲下黃絹考聲云行且賣也說文正作  [彳*言*亍]  自  媒也)  。

[0977b24]  橘柚  (上居聿反說文云果名也周禮云踰江淮北化為枳地氣然也下余救反字書云似橘而大皮厚廣志云成都
柚大如斗郭注爾雅云柚似橙而酢生江南也二字並從木矞由皆聲也)  。

[0977c02]  [榩-文+豆]  梨  (上側加反爾雅云  [榩-文+豆]  梨曰鑽之郭注云  [榩-文+豆]
似梨而酢澁也下力脂反說文云果名也魏文詔云真定之梨大如  拳甘如蜜也)  。

[0977c04]  皦然  (上古了反說文云明也又玉篇云白皃字從白敫聲音羊酌反從白放光也)  。

[0977c05]  負扆  (下於豈反爾雅云  [巾*(戶@甫)]  戶之間謂之扆禮記疏云如綈素屏風畫以斧文亦謂之斧扆也說文云從戶衣聲)  。

[0977c06]  苻姚  (上房無反前秦姓也史記云健本洛陽臨渭人因其家池中蒲生有異遂以蒲為姓後孫背上草付字却為苻
氏下餘昭反後秦姓也自姚越仲至泓立三十四年為劉  [示*谷]  所滅)  。

[0977c08]  諤諤  (五各反說文云  [言*蹇]  諤也字書云直臣言也從言咢聲咢音同上)  。

[0977c09]  拓跋  (上他各反下盤末反後魏姓也魏書云黃帝昌意少子受封於北地以土德王北人謂土為拓謂后為跋故以
拓跋為氏至孝文帝因讀周易見乾卦云元者萬善之始遂改為元氏也)  。

[0977c11]  劉向  (下式亮反漢書云劉向高祖親弟劉德之子本名更生後改為向字子政武帝時為中壘挍尉之官也)  。

[0977c12]  闞澤  (上苦濫反人姓名也)  。

[0977c13]  太微  (星名也七曜天文經云太微官垣十星在翼北主天子南宮為帝王十二諸  侯  之府入翼九度去北辰七十  六度)  。

[0977c15]  鐫石  (上子緣反字書云鑽也說文云琢金石也從金雋聲也雋音徂兖反從隹臥弓雋字從此有本作鎸誤書也)  。

[0977c16]  扈多  (上胡古反跋扈縱恣也今案扈多人姓名)  。

[0977c17]  [奐-大+((〡*目)/一/乂)]  遠  (上休娉反劉兆注公羊傳云敻亦遠也說文視也又深遠也從  [目/ㄆ]  人在穴上也
[目/ㄆ]  音火劣反亦視也)  。

琳法師別傳卷下

[0977c19]  邕邕  (或作雍或作廱並略同爾雅云雍雍優優和也郭注云和樂也於容反說文作邕和也)  。

[0977c20]  徼妙  (上古弔反考聲云邊外也韻詮云小道也道德經云常無欲以觀其妙常有欲以觀其儌御注云性失於欲迷  乎道無欲觀妙本則見邊徼矣)  。

[0977c22]  李聃  (下他甘反老子姓名也史記韓非列傳云姓李名聃苦縣人也周定王元年乙卯生於李樹下簡王二年為守
藏令十三年為柱下史敬王元年壬午年八十五西出散關或云葬於槐里)  。

[0977c24]  盪瘵  (上徒朗反易云盪滌也又洗除也說文從皿湯聲皿明丙反傳文作蕩非下齋薤反毛詩傳云瘵病也爾雅  亦病也從疒祭聲)  。

[0978a02]  夕殞  (上祥石反說文暮也從日半見也下于敏反切韻殞沒也又死也從反員聲音五達反)  。

[0978a03]  麟麕  (上西珍反公羊傳云麟者仁獸也有聖王則至其郊爾雅云麟  [鹿/囷]  身牛尾一角角端有肉下輒筠反公羊傳云  有麋而角也說文云此
[簃-多+留]  文麕字俗通作麏字)  。

[0978a05]  天利  (案帝年曆後周武帝立十九年保定五年天和七年健德六年自建德三年二月普滅佛法也今傳文作天利  五年誤書也應為和字也)  。

[0978a07]  掏攪  (上道刀反埤蒼云掏抒也古今正字從手匋聲匋音同上下交咬反說文云手動也從手覺聲)  。

[0978a08]  [車*爻]  試  (上江岳反說文云  [車*爻]  見也又明也爾雅云直也古今正字試優劣也從車爻聲傳文從交作較俗字亦通也)  。

[0978a09]  騰驤  (上徒登反考聲云馳也奔勇也玉篇云躍也說文從馬滕省聲下息良反字書云馬騰躍也考聲云逸也說文  云馳也從馬襄聲襄音同上)  。

[0978a11]  桀紂  (上具列反夏之末王号也史記云帝發之子為湯所伐死於鳴條之野  諡  法曰賊仁多侈曰桀下直久反殷之
末帝也史記云帝乙之子也為武王所伐敗於牧野懸首白旗  諡  法曰殘義損善曰紂紂緯辛也)  。

[0978a13]  燉煌  (上遁魂反下音皇漢書云燉煌郡即沙州也武帝元年分酒泉郡置之杜林注云燉煌以為古瓜州也古今正  字二字並從火敦皇皆聲)  。

[0978a15]  癃跛  (上六忠反蒼頡篇云癃痼疾也說文云從疒隆聲也下布火反切韻足跛也從足波省聲也)  。

[0978a16]  皐繇  (上古勞反下音姚尚書皐陶為帝舜謀古文作  [名*卜]  繇二形今作皐陶二形說文從白  [(犀-尸)-牛+十]  聲今或從自非也
[(犀-尸)-牛+十]  音  滔案皐陶即舜之臣也)  。

[0978a18]  八埏  (下衍仙反漢書音義云八埏即地之八際也古今正字從土延聲)  。

[0978a19]  澘然  (上所姦反毛詩云澘然涕淚下也從淋目會意也)  。

[0978a20]  沃朕  (上烏酷反說文云沃灌也從水夭聲也下直稔反爾雅云朕我也史記云古者貴賤悉稱朕自秦始皇二十年  始天子獨稱也說文云從舟作
[栚-木+舟]  )  。

[0978a22]  淑忒  (上殊六反爾雅云淑善也說文云清湛也從水叔聲俗作洲詩云淑不善逆也下他德反爾雅云爽忒也郭注  云用心差錯不專一也)  。

[0978a24]  撞擊  (上宅江反說文云撞突也字書云撞亦擊也從手童聲也)  。

[0978b01]  杜衡  (上徒古反下戶庚反山海經云天帝之山有草焉其狀如葵其臭如  [菧-氐+(林/糸)]  蕪名曰杜衡郭璞注云香草也本草  云
[菧-氐+(林/糸)]  蕪即虵牀也音縻無二字杜衡有本作杜衡誤書甚乖也)  。

[0978b03]  蘩  [卄/皤]  (上附袁反下薄波反爾雅云蘩  [卄/皤]  蒿也郭注云白蒿又云蘩之醜秋為蒿也)  。

[0978b04]  懕懕  (伊占反平聲爾雅云懕懕媞媞安也郭注云好人安靜之容也說文云從心厭聲也傳文單作厭音於艷反見  也非此用媞音大兮反)  。

[0978b06]  [莫/女]  母  (上暮蒲反古時醜女也一云黃帝后)  。

[0978b07]  [鸋-心+必]  鴂  (上侫丁反下古穴反爾雅云鵄鴞鸋鴂鴃郭璞注鵄類也說文從鳥寧夬聲也夬音古快反)  。

[0978b08]  汨  [泳-永+羅]  (上冥壁反下音羅江水名也在長沙郡也上說文從水冥省聲下  [泳-永+羅]  字傳文單作羅非又上汨字傳文或從曰
作  汩  即  汩  沒字音骨全別也)  。

[0978b10]  薜茘  (上蒲計反說文薜蘿也蔓也生者也下郎計反字書云香草名也)  。

[0978b11]  蘭葩  (下怕巴反說文云葩花也從草白巴俱聲也)  。

續開元釋教錄卷上  (并序中字音)

[0978b13]  纘祖宗  (上作管反說文云  [糸*(朁-日+貝)]  繼也字書云承繼也從糸  [朁-日+貝]  聲說文作  [朁-日+貝]
字祖音則古反爾雅云祖王父也又  曰父之考為王父王父之考為曾祖王父曾祖王父之考為高祖王父郭注云加王者尊之酋猶重也言高者最在上也
宗音作冬反說文云尊也白虎通云宗廟先祖之宗貌也孝經云為之宗廟以鬼享之也)  。

[0978b16]  納麓  (下盧谷反虞書云納於大麓孔傳云麓錄也納舜使大錄萬機之政也晉中興書云九月癸卯皇太后臨朝稱  制司徒王導錄尚書也字從林鹿聲也)
。

[0978b18]  保釐  (上博抱反切韻云保安也考聲云養也說文云使也下力脂反尚書云允釐百工孔傳云允信釐治也又曰帝  釐下土孔傳云言舜理四方)  。

[0978b20]  淳源  (上常倫反廣韻云朴也說文云水清也作漳又作淳字也下愚袁反說文云水泉曰源山海經曰河出崐崘西
北隅李巡云河水始出其色白郭璞注爾雅云潛流地中  汩  漱沙壤眾水溷淆宜其濁黃也)  。

[0978b22]  薨變  (上呼弘反爾雅云崩薨死也郭璞注云古者死亾尊卑同稱故尚書云堯曰殂落舜曰陟方乃死字書云天子
曰崩諸侯曰薨說文云從死瞢省聲瞢音莫登反)  。

[0978b24]  杳邈  (上烏皎切韻杳冥也孝聲云深也顧野王云寬廣貌御注老子云杳冥不測也下莫角反說文遠也韻集  云邈漸也從辵貌聲錄文作邈俗字)  。

[0978c02]  珠璫  (上音朱字書云蚌中之精也下都郎反文字集略云耳飾也說文穿耳施珠曰璫從玉當聲)  。

[0978c03]  涇渭  (上音經山海經云涇水出長城北山北入渭郭璞注云今涇水出安定朝  [舟*巳]  縣西岍頭山東南經新平扶風至
京兆高陸縣入渭水也下音謂山海經云渭水出鳥鼠同穴山東注河入華陰北郭璞注云鳥鼠同穴山今隴西首陽縣  也)  。

[0978c06]  驪珠  (上里知反莊子云夫千金之珠必在九重之淵驪龍頜下若能得之遭其睢也彼驪龍悟時子安得哉說文云  從馬麗聲也)  。

[0978c08]  燕珉  (上於田反切韻云古國名爾雅云燕曰幽州下武巾反考聲云美石次玉山海經云岐山之陰多白珉郭璞注
云珉石似玉也說文云從玉民聲有作珉字為唐朝廟諱民書不就也)  。

[0978c10]  趙璧  (上直小反切韻郡名也下必益反晏子云曾子將行晏子送之曰和氏璧井里之朴良工修之則為國寚爾雅  云肉信好謂之璧郭注肉邊也好孔也)
。

[0978c12]  縱櫂  (上子用反說文云縱緩也一曰舍也從糸從聲下亦作棹音直教反說文船檝也方言云吳人謂棹為橈音饒  所以進舟也從木濯省聲也)  。

[0978c14]  駟馬  (上息利反爾雅云天駟房也郭注云龍為天馬故房四星謂之天駟說文云從馬四聲也下莫下反說文云馬
字四點像足頭尾具王以乘之像形字也論語云齊景公有馬千駟注云四千疋也)  。

[0978c16]  狂瞽  (上渠王反字書云病也韓子曰心不能審得失之地則謂之狂說文從犬王聲也下公戶反孔注尚書云無目
曰瞽舜父有目不能分別好惡故時人謂之瞽也)  。

[0978c18]  蓍龜  (上式之反說文云蓍生千歲三百莖筮者以為策也周易云蓍之德圓而神下居追反說菀云靈龜五彩似玉
似金背陰向陽上高像天下平法也禮記云故先王秉蓍龜以決吉凶也)  。

[0978c20]  大頀  (胡故字書云大頀殷湯樂名也)  。

[0978c21]  泥洹  (上奴低反下胡官反或云般泥洹或云泥越或云般涅盤或但云涅盤皆梵言訛略也正云波利儞嚩南  此云圓寂嚩音無可反)  。

[0978c23]  編摭  (上卑連反說文云編次簡也謂古以竹簡書字故排連編次也下之石反字書云摭拾也玉篇摭取也亦  作拓字)  。

[0979a01]  稻  [卄/幹]  (上徒晧反本草云稻米主溫中令人多熱秔米主益氣止煩泄說文沛國謂稻為糯今江東通呼秔米為稻米
也下古旱反說文眾草莖也從草幹聲)  。

[0979a03]  穰麌梨  (上借音如兩反次音虞矩反梵語也此云藥王或云藥君也)  。

[0979a04]  摩訶支那  (訶音呵舊云振旦或云真那應云摩賀振郍此云大唐或云大漢舊云大夏皆隨代義翻也即  今中華國是)  。

[0979a06]  彬彬  (鄙中反論語云文質彬彬然後君子包咸注云彬彬文質相半之貌也)  。

[0979a07]  [舟*巳]  爛陁  (上正那字梵語西域寺名也此翻為施無猒在中印度境)  。

[0979a08]  霹靂  (上普擊反下郎擊反說文云霹靂折震戰也所擊輙破若攻戰也字書云迅雷也二字並從雨辟歷皆聲也)  。

[0979a09]  [袖-由+弇]  興  (上說文作弇字音衣檢反爾雅云弇曰為蔽雲郭注云暈氣五彩覆日也又釋言云弇蓋也說文從廾合廾音
拱今錄文作揜說文閉也又音烏敢反手大物也於此用疎也)  。

[0979a11]  拗怒  (上於六反廣雅云拗止也又烏絞反今不取案錄文云時首領普告眾曰誰將舍利異寶不爾龍神何斯拗
怒有即投入海中無令眾人受茲惶怖據此即龍神方怒未止應作彧字說文云吹氣聲也從欠彧省聲彧音同上)  。

[0979a13]  龜茲  (漢書音義上音丘下音慈國名也或云屈支亦云月支或云鳩茨或名烏孫皆一也案西番諸國多因王名或  隨地隨山故有多名也即安西之地)  。

[0979a15]  勿提堤犀魚  (堤音低犀音西龜茲國番語三藏名也錄自注云此云蓮花精進也)  。

[0979a16]  牛昕  (上語求反姓也姓菀云本自殷周封微子於宋其裔司宼牛父  [帥-巾+巿]  師敗於狄子孫以王父字為氏也下火斤
反說文云且明日將出也從日斤聲也)  。

[0979a18]  所齎  (下相兮反切韻付之考聲云遺也字林云送物也又裝也說文從貝齊聲俗作賷非也)  。

[0979a19]  索綏  (上蘇各反姓也燉煌人也下息遺反案字安也說文車絡也今案即人名也)  。

[0979a20]  弱齡  (上而斫反字書云弱劣也玉篇云不強下郎丁反顧野王云古謂年為齡說文云從齒令聲案弱齡即未冠
之前也故禮記云男子二十冠而字鄭云成人矣也)  。

[0979a22]  膠輵  (上古肴反爾雅云  [黍*刃]  膠也郭注云膠黏  [黍*刃]  也字林云謂相著也下古遏反玉篇作轇輵二字廣韻云戟形也
[黍*刃]  音女六反)  。

[0979a24]  芟夷  (上所銜反字書云伐草也考聲云剪也說文云從草殳會意字殳音殊下以脂反切韻云等也考聲云滅也爾
雅云易也說文云從大弓作夷有從戈作夷非也)  。

續開元釋教錄卷中

[0979b03]  姥陀羅尼  (上莫補反字書云老母也說文云女師也又作姆字同上今案姥即觀自在菩薩部姥陁羅尼  名号)  。

[0979b05]  輸波迦羅  (上弍逾反迦音姜佉反梵語即唐開元朝西域三藏梵名也此云善無畏)  。

[0979b06]  殉法  (上辞閏反說文云以生人送葬也顧野王云亾身從物為殉也字從歹句聲歹午達反  [(餐-食)-又+ㄎ]  骨殘也
[(餐-食)-又+ㄎ]  音朽)  。

[0979b07]  屢奮  (上良遇反字書云數也考聲云疾也爾雅云亟也郭注亟亦數也下方問反字書云動也韻集云揚舉也說文
翬也從大鳥在田翬奮其羽也佳即鳥也翬音暉)  。

[0979b09]  悼屈原  (上徒到反字書云哀也考聲云傷也又憐也從心掉省聲也屈九勿反姓屈名原字典平楚為三閭
大夫王甚重之為靳尚等姤其能共讚毀之乃被流放後遊於湘潭行吟澤畔著離騷云滄浪之水清可以濯吾纓滄浪  之水濁可以濯吾足也)  。

[0979b12]  撫膺  (上孚武反爾雅云撫掩之也郭注云撫掩猶撫拍也下於凌反說文云賀也案撫膺合作拊字爾雅云辟拊心  也郭璞注云謂椎胷也椎音直追反)  。

[0979b14]  捃拾  (上居運反字書云取也聲類云拾穗也又從禾作  [禾*鹿]  下是汁反考聲斂也切韻云取拾也從手給省聲)  。

[0979b15]  津涯  (上將隣反切韻云津液也又潤也說文云濟也郭璞云津涉也謂涉渡也下五佳反切韻云水際也郭注爾雅  云水邊曰涯峻而水深者曰岸也)  。

[0979b17]  紛綸  (上芳文反字書云眾也又亂也紛紜也下力迍反說文云糾青絲也二字並從糸分侖皆聲也)  。

[0979b18]  繁賸  (上附袁反切韻云概也字書云繁多也下正作  [賸-月+舟]  音實證反考聲云增也廣韻云益也或作賸又音孕說文云  送也)  。

[0979b20]  玄惲  (下於粉反重也諜也又厚也今案玄惲法師本名世道為避屆諱故稱其字)  。

續開元釋教錄卷下

[0979b22]  紕繆  (上疋彌反考聲云繒欲破也下明救反字書云亂也訛也禮記云一物紕繆民不得其死也鄭注云紕錯也字  林作紕繆字謬悞也失也繆又音武休反)
。

[0979b24]  宂雜  (上而隴反考聲云散也漢書云桓帝置宂從僕射聲類云宂散雜無食之人也字林作  [禾*(共-八+見)]  云猥雜貌也)  。

[0979c01]  詭說  (上歸偉反毛詩云無縱詭隨鄭箋云無聽放詭隨人為惡也淮南子云蘇秦以百詭成一信許叔重注云詭慢  也說文云責也從言危聲)  。

[0979c03]  瑣屑  (上蘇果反爾雅云瑣瑣小也郭璞注云謂才器細陋說文作  [肖-月+貝]  小皃也下先結反切韻云盡也又云末也)  。

[0979c04]  源派  (上愚袁反說文云水泉曰源字書云水本也漢書云張騫使西域窮河源其山多玉石而不見崑崙西域傳  云河有兩源一出  [葸-十+夕]
嶺一出千闐也下疋封反考聲分流也說文云邪流作  [脈-月]  同有作派俗字非也)  。

[0979c06]  承祧  (上署陵反字書云承次也考聲云承奉也說文從了手双作承了音節双音拱下吐彫反字書云祧遠祖廟也)  。

[0979c07]  襃貶  (上保毛反顧野王云襃謂揚其美也鄭注禮記云進也說文云衣博褥裾從衣保聲下兵奄反鄭注周禮云減  也考聲云黠也說文云貶損也從貝乏聲也)
。

[0979c09]  歐噦  (上謳狗反左傳云伏  [敲-高+弓]  歐血是也說文云歐猶吐也從欠區聲  [弓*ㄆ]  音滔下冤越反禮記云子侍父不敢噫噦嚏
欬也說文云噦猶氣悟也從口歲聲噫厄界反嚏音帝欬音開葢反)  。

[0979c11]  雜糅  (上徂合反切韻云雜集也又穿也考聲云眾也下女救反說文云糅亦雜也謂相參雜也字書從丑作粈又  作  [飢-几+(刃/一)]  字)
。

[0979c13]  [涳-工+((嘹-口)-(日/小))]  穽  (上式針反爾雅云  [泳-永+(虍-七+(一/八/八/目))]
幽深也字書云深遠反下疾政反尚書云敜乃穽傳云穽陷也考聲云阮也謂陷獸阬  也從穴井聲又作阱字音訓同敜音尼輒反)  。

[0979c15]  濩落  (上胡郭反下郎各反廣雅云濩落寬廣無涯濟也字書云殞濩落  [卄/澤]  失志貌也)  。

[0979c16]  毘那夜迦  (梵語也舊云頻那夜迦或毘那夜但迦或云吠那野迦吠借音微一反此云鄣礙神謂人  形象頭能與一切作障礙故)  。

續一切經音義卷第十

* * *

【經文資訊】大正藏第 54 冊 No. 2129 續一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
