七佛俱胝佛母心大准提陀羅尼  法
唐善無畏奉　詔譯

[0186b10]  獨部別行

[0186b11]  
na  maḥ  sa  pta  nāṃ  sa  mya  ksaṃ  bu  ddhā  ko  
那　麼　颯　哆　喃(去聲)　三　藐　三　勃　佗　俱  
ṭi  nāṃ  ta  dya  thā  oṃ  ca  le  cu  
胝　喃(去聲)　怛　姪也(二合)　他　唵　折　戾　主  
le  cā  ddhe  svā  hā  
戾　准　提　娑嚩(二合)　訶

[0186b17]  總攝二十五部大曼荼羅尼印。以二手無名  指小指。相叉於內。二中指直竪相拄。二頭指  屈。附二中指第一節。二母指捻左右手無名
指中節。若有召請。二頭指來去。

[0186b20]  佛言此呪  印能滅十惡五逆一切重罪。成就一切白法。  具戒清潔速得菩提。若在家人。縱不斷酒肉  妻子。但依我法無不成就。

[0186b23]  佛言若求成就  先依壇法。不同諸部廣修供養。堀地香泥塗  之所建立。以一面淨鏡未曾用者。於佛像前
月十五日夜。隨力供養。燒安悉香及清淨水。  先當靜心無所思惟。然後結印誦呪。呪鏡一  百八遍。以囊匣盛鏡。常得將隨身。後欲念誦
但以此鏡。置於面前結印誦呪。依鏡為壇即  得成就。

[0186c01]  佛言欲持此呪於十五日夜。清淨  澡浴著新淨衣。面向東方半跏正坐。置鏡在  前。隨有香華清淨水諸物。先當靜心絕思。然
後結印印於心上。誦此呪一百八遍。誦此呪  時能使短命眾生還得增壽。加摩羅疾尚得  除差。何況餘病。若不消差無有是處。

[0186c06]  佛言  若人一心靜思。誦滿二十萬遍四十六十萬  遍。世出世法無不稱遂。

[0186c08]  佛言若在家人。平  旦清水漱口。未葷血時。面向東方對鏡結印。  誦呪一百八遍。如是不斷四十九日。有吉祥
事。准提菩薩令二聖者常隨其人。心有所念  皆於耳邊一一具說。

[0186c12]  佛言短命多病眾生。  月十五日夜。燒安悉香誦呪結印一百八遍。  魔鬼失心野狐惡病。皆於鏡中現其本身。殺  放隨意更再不來。增壽無量。

[0186c15]  佛言若人無  福德相。求官不遷。對鏡常誦此呪。福德官當  能稱遂。

[0186c17]  佛言若人欲有所作。先當思惟准  提聖者。正念此呪具滿七遍端身。少頃其身  自然搖動。即知能遂及以吉慶。若身剛強向
前向後。即知不遂必有災難。佛言欲知此  法成不成。依法誦呪具滿七日。便於夢中見  佛菩薩及以華菓。口吐黑物後喫白物。即知  成就。

[0186c23]  佛言此陀羅尼有大勢力。至心誦持  必當自證。能令枯樹生華。何況世間果報。若  常誦持水火刀兵怨家毒藥皆不能害。若卒
為鬼神傷死。結印誦呪七遍。以印印心皆令  却活。舍宅不安鬼神作禍。呪土四塊鎮之即  去。

[0187a04]  佛言若人六親不和。不相愛念。依法誦  呪所向和合。聞名見身皆生歡喜。凡所求無  不遂心。況能結齊具戒。一心清淨依法誦
持。不轉此身即證菩提有大功力。

[0187a07]  佛言若  人欲長生。於古塔及深山中。或淨房內依鏡  為壇。具滿二四六十萬遍。青蓮華和安悉香  燒。於睡夢中夢食仙藥。或授仙方或於鏡中
有五色光。光中有藥隨意取食。即得長生。

[0187a12]  佛言若依法誦持一心精勤。功力說不可盡。  此壇鏡法不得人見。若見即不好不成畢。須  密之此法不可說自當證知。隨意所求速得
成就受勝妙樂。

七佛俱胝佛母心大準提陀羅尼法

[0187a17]  一校畢　　　　　　　　　　慈順

* * *

【經文資訊】大正藏第 20 冊 No. 1078 七佛俱胝佛母心大准提陀羅尼法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
