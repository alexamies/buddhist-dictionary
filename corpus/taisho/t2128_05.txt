一切經音義卷第五
翻經沙門慧琳撰

[0333c22]  音大般若經從四百一十一卷盡四百六  十  凡五十一卷

大般若波羅蜜多經第四百一十卷

[0333c26]  忻樂  (上許斤反司馬法曰善者善之忻人之善或作欣訴三體竝同埤蒼忻察也)  。

第四百一十一卷

[0334a02]  骸骨  (上行皆反公羊傳云骸骨也身體骨總名骸字前經第一卷已具釋訖)  。

[0334a03]  功德鎧  (下苦代反說文云鎧甲也從金從愷省聲也愷音苦改反)  。

第四百一十二卷

[0334a05]  拯濟  (無反  [月*郤]  取蒸字上聲拯救溺也)  。

第四百一十三卷  (文易不訓)

第四百一十四卷

[0334a08]  蠲除  (上决緣反考聲云蠲潔也方言云南楚之人疾愈謂之蠲郭璞曰蠲除也)  。

[0334a09]  循身觀  (上夕遵反廣雅循從也字書云循環也考聲云循述也善也順也經中有作循身誤也下觀字去聲)  。

[0334a10]  寤寐  (上吾故反考聲云寐中有所見覺音教而信也蒼頡篇亦云寐覺而有言曰寤說文從  [寐-未+夢]  省從爿音牆吾聲也
下彌庇反考聲云寐睡也安也顧野王寐眠熟也說文云臥也從宀音綿從  [寐-未+夢]  省未聲也經中有從穴下作  [宋-木+悟]  寐或從小  音心作寤寐或從
[┴*├]  音經由反作寤寐竝非正體字也)  。

[0334a13]  剖為  (普口反蒼頡篇云剖  [木*片]  也  [木*片]  音昔杜注左傳云中分曰剖說文從刀咅咅音土口反也)  。

[0334a14]  纏裹  (上徹連反考聲云纆繞也束也說文云纏約也從糸廛聲下光火反考聲云裹包也說文云裹纏也從衣果聲  或作褁俗字略也)  。

[0334a16]  筋脉  (上居銀反周禮云醫師以辛養筋說文云肉之力也從肉從竹竹者物之多筋者也從力力象筋也有從草作  莇或從角作  [筋-月+角]
者皆非也禮記曰老者不以筋力為能是也下麻伯反周禮以鹹養脉說文云血理之分行於體中謂之  脉從血從  [脈-月]  普賣反作衇或作  [覛-見+血]
亦作脈竝正今經文從月從永作脉者皆非正體字也蓋俗字耳)  。

[0334a19]  心  [肉*于]  (心主南方火赤色而有辦白慢反說文云土藏也主於舌下古安反桂苑珠叢云  [肉*干]  主東方木其形青色而
有葉說文云金藏也從肉干聲也王叔和脉經云肝主於目故肝病而目不明也)  。

[0334a21]  [肉*巿]  [堅-土+肉]  (上芳吠反金之精白色說文云火藏也從肉市非未反聲王叔和脉經云  [肉*巿]  主鼻  [肉*巿]
有瘡則鼻臭也下辰忍反  水藏也色黑陰其形偶五苟反故  [堅-土+肉]  雙說文云從肉臤口千反省聲也王叔和脉經云  [堅-土+肉]  主耳故  [堅-土+肉]
虛則耳聾以所主為  候)  。

[0334a24]  脾膽  (上音毘土之精色黃說文云木藏也從肉卑聲王氏脉經云脾主脣也下都敢反白虎通云膽者肝之府也肝
主仁是以仁者必有勇故知肝之府也脉决云膽之有病精神不守)  。

[0334b01]  脬  [月*胃]  (上普包反說文云脬傍光水器也考聲云尿脬也盛小便器也王叔和脉經云脬囊受五升三合脬病則小便
不通也經文作胞非也胞者孩子胎衣非經意也下韋畏反韻英云膓  [月*胃]  也白虎通云胃者脾府也說文云穀府也從肉  胃象形字也)  。

[0334b04]  大膓  (除良反白虎通云有大膓有小膓者心之府也大膓者肺之府也釋名云膓者腹內暢氣之府也古今正字膓  從肉從  [殤-歹]
聲五藏六府各有所歸)  。

[0334b06]  [犀-牛+矢]  [尸@(水/水)]  (上音始字書云糞屎也古今正字作  [尸@矢]  相傳作屎俗字也古作  [乏-之+夫]
正體從尾省  [乏-之+夫]  聲也下泥弔反說文正體從  尾從水又云人之小便也考聲云溺也腹中水也經文作尿俗字省略也通俗文云出膓曰
[犀-牛+(乏-之+夫)]  出脬曰  [犀-牛+水]  )  。

[0334b08]  涕唾  (上天麗反說文云鼻液也液音亦毛詩傳云自鼻而出曰涕或作洟洟  [弟*鼻]  四形皆同下土課反說文口液也
從口從埵省聲也或從水作涶亦通)  。

[0334b10]  涎淚  (上似仙反說文亦口液也下呂墜反廣雅涕泣淚也說文云淚涕也)  。

[0334b11]  痰膿  (徒南反字書云痰胷中病經從水作淡乃無味復是去聲字也下奴工反說文云癕疽潰血也從肉農聲經中  作淡非經義也)  。

[0334b13]  肪  [狦-(狂-王)+月]  (上音方下桑安反說文云肪肥也韻英云凝脂也廣蒼云脂  [狦-(狂-王)+月]  肪也字語云從肉從
[狦-(狂-王)]  聲也通俗文云在腰曰  肪在胃曰  [狦-(狂-王)+月]  是也)  。

[0334b15]  腦膜  (上乃倒反說文云頭中髓也古文作  [匕*(巢-果+山)]  或作  [甾-十+乂]  又作  [女*(巢-果+(离-禸))]
[惱-囟+山]  謬也說文從肉  [甾-十+乂]  聲下忙博反說文云頭間膜也字  統云皮內肉外為之膜從肉莫聲)  。

[0334b17]  眵聹  (上尺支反韻詮云目汁凝也經文作  [目*(山/虫)]  檢一切字書竝無此  [目*(山/虫)]
莫未詳所出蓋是後人率意妄作耳說文云眵  字從目從侈省聲下寧頂反韻英亦作  [寧*頁]  盯聹者耳垢也)  。

[0334b19]  憺怕  (上徒濫反下音魄韻英云憺怕安靜也經文云憺怕路者閑靜處也竝從心詹音占自皆聲也)  。

[0334b20]  鵰鷲  (上丁遙反下音就說文云鵰鶚也音咢廣雅鷲鵰也山海經云景山多鷲埤蒼云鷲似鵰形小食死屍肉也怪  鳥也)  。

[0334b22]  鴟梟  (上昌之反鳶也音緣鳥也下擊姚反鄭玄箋詩云梟惡鳥也說文云不孝鳥也)  。

[0334b23]  虎豹  (上呼古反說文云底山獸之君也下補教反豹似虎而小圓文斑黑也)  。

[0334b24]  狐狼  (上音胡說文云妖獸也鬼所乘而有三德下音即說文云似犬頭白額色白者應祥瑞也)  。

[0334c01]  或啄  (丁角反說文云鳥食也廣雅云啄嚙也嚙霓結反)  。

[0334c02]  或爴  (俱籰反王約反字書云攫搏音博也文字音義云鳥窮則啄獸窮則攫俱籰反爪持曰爴又音居碧反亦通)  。

[0334c03]  摣掣  (上側加反廣雅摣取也又云摣叉也或作  [(虎-儿+目)*又]  下尺制反韻英云掣曳也)  。

[0334c04]  潰爛  (上黃外反說文云潰漏也韻英云散也下勒旦反方言云火熟曰爛也)  。

[0334c05]  蟲  [月*且]  (上逐融反爾雅云有足曰蟲今經文作虫略也下七余反字書云蠅以蒸反乳肉中虫也說文云  [月*且]  字從肉且  聲也)
。

[0334c07]  腐肉  (扶甫反考聲云肉敗也說文從肉府聲)  。

[0334c08]  骨  [瑙-囟+貝]  (蘇果反廣雅云  [瑙-囟+貝]  連也謂骨節相鉤連也字林  [瑙-囟+貝]  聯也環也說文云
[瑙-囟+貝]  從王  [巢-果+貝]  蘇果反聲經中有從  [巢-果+貝]  作鎻或  作  [瑙-囟+貝]  者皆非也)  。

[0334c10]  髖骨  (音寬埤蒼云髖尻苦高反也說文士髖髀上也從骨寬聲也)  。

[0334c11]  脇骨  (上虛業反或作脅亦同說文云肚兩傍也字從三力也)  。

[0334c12]  髆骨  (補各反說文云髆肩甲也從骨尃芳無反聲也經中有從肉作膊普各反者非也)  。

[0334c13]  頷骨  (胡感反方言云頷頤也郭璞云頷即頷輔車骨也)  。

[0334c14]  髑髏  (上音獨下音婁說文云髑髏頂骨也埤蒼云頭骨也字書云腦蓋也或作髑髏或名頭顱或名  [宅*頁]  徒各反顱音
盧皆一義亦由楚夏音殊輕重訛轉耳)  。

[0334c16]  日  [日/出/大/米]  (蒲胃反韻英曬也晞也說文從曰從出從大大音代從米會意字也經中從田從恭非也)  。

第四百一十五卷

[0334c18]  (次下又音四十三梵字前經第五十三卷雖已略云不改經中字體今改舊文新翻取正經中本具在注中智者審詳後  寫經者宜依新本經云)  。

[0334c20]  入  [褒-保+可]  字  (烏可反)  。

[0334c21]  囉字  (羅字上聲兼彈舌呼即是也經中書洛字不相當非也)  。

[0334c22]  跛字  (波可反正相當)  。

[0334c23]  左字  (  [戊@臣]  可反經中書者字邊方不正音旨也)  。

[0334c24]  曩字  (囊朗反兼鼻聲呼經中書娜字不切當也)  。

[0335a01]  砢字  (勒可反正是也)  。

[0335a02]  娜字  (那可反經中書柁字不切當娜字為正)  。

[0335a03]  麼字  (莫可反經中書婆字不切當宜改之)  。

[0335a04]  [奴/糸]  字  (奴雅反經書荼字非也)  。

[0335a05]  矯穢  (此二非梵字上居夭反正作撟鄭玄注周禮云撟詐也字書矯要也經文作矯俗字也下迃衛反迃於雨反  韻英云穢惡也考聲云芒蕪也)  。

[0335a07]  沙字  (取上聲呼正是也可書灑字亦得)  。

[0335a08]  嚩字  (無可反後準此)  。

[0335a09]  [多*頁]  字  (多可反正著梵音)  。

[0335a10]  野字  (此野字正與梵音相當)  。

[0335a11]  瑟  [糸*奓]  字  (二合上所乙反下摘賈反二字合為一聲呼經中書瑟吒二合舊用亦通)  。

[0335a12]  迦字  (居佉反上聲呼及諸字書竝無此音字以此番取即為正也)  。

[0335a13]  娑字  (取上聲呼正音桑可反)  。

[0335a14]  麼字  (莫可反兼有鼻音與前字稍別)  。

[0335a15]  誐字  (魚佉反上聲呼及經中書加字甚重)  。

[0335a16]  他字  (取上聲呼他可反)  。

[0335a17]  惹字  (慈砢勒可反經中書闍字疎遠不著也)  。

[0335a18]  [溼-(泳-永)+口]  嚩  (二合)  字  (上尸入反下無可反二字合為一聲呼之)  。

[0335a19]  馱字  (徒賀反經中書達字疎也)  。

[0335a20]  捨字  (尸也反正與梵字同)  。

[0335a21]  佉字  (取上聲呼即是也)  。

[0335a22]  乞灑  (二合)  字  (二字合作一聲經中書羼字聲轉耳)  。

[0335a23]  薩  [多*頁]  (二合)  字  (下  [多*頁]  多可反二字合為一聲呼)  。

[0335b01]  吉孃  (二合)  字  (二字合為一聲經中書若字訛略不著也)  。

[0335b02]  囉他  (二合)  字  (二字合為一聲經中書若字訛略不著也)  。

[0335b03]  囉他  (二合)  字  (上羅字上聲兼轉舌與他字合為一聲即是經文書辢盧割反辢他其聲大分同也)  。

[0335b04]  賀字  (胡箇反經中書呵太輕也梵本無此字)  。

[0335b05]  [波/口]  字  (婆賀反經中書薄字甚不著也)  。

[0335b06]  瑳字  (蹉可反即蹉字上聲經中書綽處藥反不著也)  。

[0335b07]  [颱-台+立]  麼  (二合)  字  (二字合為一聲兼有鼻音經中書  [颱-台+立]  磨傳寫誤也)  。

[0335b08]  [嗑-去+太]  嚩  (二合)  字  (上音合下無可反二字合為一聲)  。

[0335b09]  [多*頁]  娑  (二合)  字  (上多可反下娑可反二字合為一聲經中書蹉字聲不足也)  。

[0335b10]  伽字  (取去聲正相當)  。

[0335b11]  侘字  (取上聲勅賈反經中書  [擔-(八/言)+(二/巾)]  勅皆反極乖不切當也)  。

[0335b12]  拏字  (奴雅反兼鼻音呼與前  [奴/糸]  字有異經中書絮字應取上聲)  。

[0335b13]  頗字  (普我反正當本音)  。

[0335b14]  塞迦  (二合)  字  (下迦字居佉取上聲反二合為一聲呼)  。

[0335b15]  拽娑  (二合)  字  (上延結反下娑字取上聲二字合為一聲呼)  。

[0335b16]  室者  (二合)  字  (二字合作一聲經中書酌字失之甚矣)  。

[0335b17]  [糸*奓]  字  (竹賈反經中書吒字應取上聲)  。

[0335b18]  [打-丁+荼]  字  (取上聲宅賈反經中書擇字疎不切當也)  。

[0335b19]  (如上諸字改書頗為的當惟覽者但審詳音注於四聲中細取及看反  [月*郤]  呼之即是本梵音也後經第四百九十卷中又
說四十三梵字與此不別)  。

[0335b21]  不  [彳*勻]  (旬俊反考聲云  [彳*勻]  求也韻英云以身從物曰  [彳*勻]  說文從彳丑尺反從勻聿均反經文從人從旬非也)
。

[0335b22]  阿練若  (或云阿蘭若或云阿蘭那或但云蘭若皆梵語訛轉耳正梵語應云阿蘭轉舌上聲孃此土義譯云
寂靜處或云無諍地所居不一或住砂磧山林壙野或塚間寒林棄死屍處皆出聚落一俱盧舍之外遠離諠譟牛畜鷄  犬之聲寂靜安心修習禪定)  。

[0335c02]  傲慢  (上我告反考聲云憍倨也杜預注左傳云不敬也又云不恭也廣雅云慢也蕩也或作嫯)  。

[0335c03]  愁慼  (下青績反正作慼論語云小人長慼慼鄭玄曰慼慼多憂懼也何休注公羊云慼痛也毛詩傳云慼憂也說文  云慼從戉（音越）從心從  [寂-又]
省聲也  [寂-又]  音寂)  。

[0335c05]  矯誑  (上居夭反矯詐也正從夭作矯經中從右作  [矯-(夭/口)+右]  俗字也下俱况反賈逵注國語云誑猶惑也杜預注左傳云誑
欺也聲類或作  [狂/心]  古字也)  。

[0335c07]  諠雜  (虛袁反聲類云諠譁也諠忘也正作讙經文中作喧俗字也)  。

[0335c08]  迫迮  (上音伯補格反玉篇云迫猶逼也王逸注楚辭云迫附也蒼頡篇云迫近廣雅云迫陿也迫急也或作  [敲-高+白]  古字
也見聲類下阻格反聲類云迮迫說文闕或作窄屋上板也埤蒼窄或作厏厏酒具皆非此義)  。

[0335c10]  纔一  (在栽反考聲云纔蹔也或作栽經中作纔俗字也說文作才字)  。

第四百一十六卷

[0335c12]  杜多  (梵語也亦云頭陀此云斗藪修遠離行有十二種前音義第二卷經第五十三卷中已具釋)  。

[0335c13]  鬚髮  (上相瑜反本作須今俗從水作須非也鄭玄注周禮云須者頤下髭須也說文云面毛也古今正字從髟作鬚
正體字也下番韈反字書云髮頂毛也韻英云髦音毛髮也或作  [廷-壬+頁]  [廷-壬+(甾-田+貝)]  此皆古髮字也說文云髮頭上毛也從髟犮聲)  。

第四百一十七卷

[0335c16]  無變無易  (上音無下音亦下文有變有易准此音也)  。

第四百一十八卷

[0335c18]  碧綠  (兵戟反廣雅云青白色也說文云石之美者也故從玉從石白聲也下力足反說文云帛青色或作碌石碌也  又作  [帛*彔]  古字也)  。

[0335c20]  縹等  (疋曉反說文云縹者帛作青黃色也唐韻亦云縹青黃色也)  。

第四百一十九卷已下至四百二十三卷計五  卷  (並無可音訓者)

第四百二十四卷

[0336a01]  極爆  (補教反說文爆灼也廣雅爆熱也爾雅爆落也考聲云燒柴作聲火烈也韻英云火灹也陟嫁反韻詮云火烈  聲也說文從火暴聲也)  。

第四百二十五卷

[0336a04]  如  [病-丙+(雍-〦)]  (擁恭反莊子云瘭疽疥  [病-丙+(雍-〦)]  司馬彪曰浮熱為瘭不通為  [病-丙+(雍-〦)]
說文  [病-丙+(雍-〦)]  腫也從疒女厄反  [雍-〦]  聲也)  。

[0336a05]  竊作  (千結反鄭玄曰竊猶盜也考聲云私取也淺也姿也)  。

第四百二十六卷

[0336a07]  迦多衍那  (梵語阿羅漢名也舊名迦旃延是)  。

第四百二十七卷

[0336a09]  掩泥  (於撿反或作揜字書云掩藏也說文云掩斂也韻英云掩覆也)  。

[0336a10]  顧命  (光戶反毛詩云顧瞻周道鄭玄云還視也廣雅顧向也又云眷顧也蒼頡篇云顧旋也案旋身反顧也尚書  成王作顧命是也亦作
[(厂@?)*頁]  俗字也)  。

[0336a12]  兵戈  (古和反說文云平頭戟也韻英云勾矛戟也)  。

[0336a13]  僚佐  (上力彫反孔安國曰僚官也爾雅亦同左傳云僕隸之臣也又云同官曰僚或作寮寮宷也（音釆）下子箇反
周禮以佐王均邦國鄭玄曰佐助也毛詩云王子出征以佐天子是也)  。

[0336a15]  甘蔗  (支夜反後准此)  。

[0336a16]  蘆葦  (上音盧下于鬼反甘蔗蘆葦竹林稻麻等皆以稠林眾多為喻)  。

[0336a17]  韋拒  (上羽危反經作違俗字也本作韋後人加辵丑略反作違上下相背中間困音韋聲也下渠圄反音語說文
云拒抗康浪反廣雅拒捍何旦反韻英上拒格也韻詮云拒亦違也)  。

[0336a19]  莫耆  (梵語也能除眾毒神藥名也其藥功力經中自說如此國中嶺南陳家解毒白藥黃藥黑藥之類也)  。

[0336a20]  毒蟲  (逐融反正體字也經文作  [乏-之+虫]  俗字也省略也)  。

[0336a21]  螫噉  (上舒亦反又音訶各反二音竝通)  。

[0336a22]  威肅  (星育反禮記云肅戒也尚書孔安國注云肅敬也韻英云肅恭也考聲云竦也息勇反敬也字書云嚴整也說  文從  [聿-干+巾]  女輒反在
[棩-木]  上戰戰兢兢也  [棩-木]  音淵)  。

第四百二十八卷

[0336b02]  蠱道  (上音古又音野或云野道前一百二卷中已具釋)  。

[0336b03]  鬼鬽  (下眉秘反前一百二卷已具釋說)  。

[0336b04]  [示*厭]  禱  (上伊琰反下當者反前經一百二卷已釋)  。

[0336b05]  [(暴-(日/共)+夭)/甘]  囊  (上音香正體字也說文從黍從甘下諾當反燒香器也古今正字有底袋也從曩省聲)  。

[0336b06]  贍部洲  (常焰反梵語此大地之總名也因金因樹而立此名)  。

[0336b07]  窣堵波  (梵語上蘇骨反下音覩此云高顯即浮圖塔等是也)  。

第四百二十九卷

[0336b09]  漂溺  (匹遙反說文云漂浮也廣雅云漂潎也篇蔑反下泥的反說文云溺沈也或作  [仁-二+水]  古字也)  。

[0336b10]  譴罰  (上企見反廣雅云譴責也說文譴謫問也蒼頡篇云譴呵桂苑珠藂云譴怒也下煩韈反罰責也)  。

[0336b11]  屠膾  (上唐胡反說文云屠刳音枯也刳割也考聲云分割牲肉曰屠下古外反廣雅膾割也字書云切肉也)  。

[0336b12]  補羯娑  (上博母反次居謁反下桑何反梵語此譯為邊地下類不信因果殺生劫盜愛樂邪見人也)  。

[0336b13]  戍達羅  (梵語也或云首陀羅或但云首陀皆梵音訛略也即是耕種田疇為業婆羅門四姓之中最居其下  也)  。

[0336b15]  貿易  (經作貿俗字也摸候反考聲云易財曰貿)  。

[0336b16]  伺求  (上司恣反鄭玄注周禮云伺察也韻英云伺候也謂察其得失也)  。

[0336b17]  勃惡  (蒲沒反禮記鄭玄注云勃逆也說文云勃亂也下阿各反說文云惡過也從心亞聲經文多從覀作  [栗-木+心]  者俗字)  。

[0336b18]  栗  [聶/木]  肶種  (上齒葉反下婢夷反舊名梨車毘童子剎帝利王種之名也眷屬豪族子弟眾也)  。

[0336b19]  怯怖  (上匡業反或作  [狂-王+去]  說文云多畏也禮記云勇者苦怯玉篇云怯畏劣也怯去也下普布反或作悑廣雅怖懼也
考聲云怖遽也渠御反懼也正作遽說文云怖猶惶恐也從心布聲也)  。

[0336b21]  福祐  (尤救反周易云自天祐之孔子曰祐助也考聲云福助也或作佑古作  [門@右]  竝同)  。

第四百三十卷

[0336b23]  芬馥  (芳文反鄭玄注毛詩云芬香也方言云芬和也郭璞云香而和調曰芬說文云從  [艸-屮]  分聲下為目反韓詩云馥  香氣貌也)  。

[0336c02]  塗治  (雉离反治理也)  。

[0336c03]  幡鐸  (唐洛反似鍾而中有舌也案大鈴曰鐸)  。

[0336c04]  妓樂  (渠綺反或作技工巧也或作伎伎藝也字書云女樂也從女作妓經或從人或從扌音手皆非也下五角反)  。

[0336c05]  邊鄙  (悲美反史記云鄙陋也杜預注左傳云鄙邊邑謂邊邑郊野之外去國都遼遠名為鄙陋鄙人言不達詩書禮  樂名為鄙夫也說文云五酇為鄙從邑
[口/(百-日+回)]  聲酇音祖短反)  。

[0336c07]  達  [奴/糸]  (奴雅反有經文有作絮思預反書寫人誤也此即梵語也亦是邊夷戎羯下賤惡種不知禮義如禽獸之類也)  。

[0336c08]  蔑戾車  (上眠鼈反次蓮結反下齒遮反此邊方梵語訛略不正也正梵音應云畢  [口*栗]  （二合）嗟此譯為貪樂
垢穢之物邊方下賤不信正法之人也)  。

[0336c10]  或痰  (徒含反說文從疒炎聲疒音搦)  。

[0336c11]  腫疱  (上之勇反鄭注周禮云擁長生瘡也鄭注禮記云腫瘣音會說文腫  [病-丙+(雍-〦)]  也於恭反從肉從疒重  [雍-〦]  聲)
。

[0336c12]  目眩瞖  (慧絹反賈逵曰眩惑也蒼頡云視之不明了也下嬰曳反經文中作  [(臨-品+二)/目]  不成字也)  。

[0336c13]  枯涸  (康姑反考聲云木乾死也或作  [歹*占]  古字也)  。

[0336c14]  箱篋  (上息羊反韻英云箱者或云書器也衣箱也考聲云箱篋也輕頰反說文云篋笥也音四字書云篋箱類也)  。

[0336c15]  莖稈  (上幸耕反考聲莖本也本草曰莖集訓云草木  [乾-乞+余]  也說文云枝主也從草巠聲也下干  [娕*頁]  反左傳云禾藁也
廣雅稻莖曰稈考聲云禾黍莖也說文亦禾莖也從禾旱聲或作  [禾*于]  亦同經文從  [乾-乞+余]  作  [卓*人]  雖通用非本義也)  。

[0336c17]  碎金  (蘇對反破也考聲云碎散也壞也或作  [卒*瓦]  [卒*瓦]  由瓦  [卒*瓦]  也非此義)  。

第四百三十一卷  (不音訓)

第四百三十二卷  (不音訓)

第四百三十三卷

[0336c21]  假藉  (情夜反下文准此考聲云藉薦也)  。

第四百三十四卷  (並無字音訓)

第四百三十五卷

[0337a01]  猥雜  (烏賄反呼每反廣雅云猥眾也字書猥亦雜也猥穢也)  。

[0337a02]  黧黮  (上力遲反通俗文云班黑曰黧考聲云面  [多*頁]  青旬反黑也老也黑而黃也開元文字音義云力奚反今不取下
他感反楚辭云彼日月之照明尚黤黮而有瑕王逸注云謂不明淨也說文云桑葚之黑色考聲類漆色也)  。

[0337a04]  窮顇  (牆醉反第一百八十已釋訖又云顦淨遙反顇瘦惡貌也蒼頡篇云顇憂也或作悴瘁  [(巢-果+(一/自))*卒]  三體後二古字也)
。

[0337a05]  頑嚚  (上瓦關反下語斤反前一百八卷已釋訖)  。

[0337a06]  輕誚  (情笑反考聲云責讓笑也蒼頡篇云訶也說文云嬈也或作譙古文作  [(采-木+ㄎ)*頁]  )  。

[0337a07]  蝸  [蠃-亡+(└@人)]  (上寡華反爾雅小蠃也下盧和反經中作螺俗字也)  。

第四百三十六卷  (無可音訓)

第四百三十七卷

[0337a10]  擐鎧  (上音患桂苑珠叢云以身貫穿甲謂之擐下苦代反說文鎧甲也文字集略云以金革蔽身曰鎧)  。

[0337a11]  劬勞  (其驅反毛詩傳云劬勞病也)  。

[0337a12]  衰耄  (上率追反韻英云衰微也秏也下莫報反韻英云耄老也禮記云八十九十曰旄音耄鄭玄曰耄昏忘也或作  耄  [蒿/老]  皆古字也)  。

[0337a14]  驅遣  (去于反說文馬駟也文字集略作駈俗字也又作敺古字也又有去聲)  。

第四百三十八卷

[0337a16]  毀訾  (下子爾反子移反又茲此反三反皆通或作訿  [此/(人*人)]  呰  [序-予+訾]
四形多是古字也韻英云訾詈言也鄭注禮記云訾毀  者惡罵也)  。

[0337a18]  覆蔽  (芳務反卑袂反亦掩藏也)  。

[0337a19]  慣習  (開患反考聲云謂習也左傳作貫假借字也說文作遦通也經中作串古字亦通也)  。

[0337a20]  牧人  (蒙卜反玉篇云牧者畜養之總名非只唯在牧養牛馬者也爾雅云邑外為郊郊外為牧是也)  。

[0337a21]  懷孕  (胡乖反孔注論語云懷安也下餘證反鄭玄云妊子曰孕說文曰懷子也廣雅曰懷  [仁-二+身]  也  [仁-二+身]  音身)  。

第四百三十九卷  (無字可音訓)

第四百四十卷

[0337b01]  欠  [去*欠]  (下音去埤蒼云欠  [去*欠]  張口也經從口作呿桂苑珠叢云呿是臥聲也韻詮云呿睡聲也非此義宜改從欠作  [去*欠]
案此二字皆是出氣互用亦通)  。

[0337b03]  躁  [打-丁+夒]  (臧告反考聲云躁急性也動也疾走也或作趮亦通下如沼反說文  [打-丁+夒]  煩也孔云擾亂也說文
[打-丁+夒]  字從手作夒  奴刀反夒聲也經文從忄音心作  [怡-台+夒]  非也)  。

[0337b05]  欻然  (輝筆反薛綜曰欻急也蒼頡篇云欻猝起也說文云吹起也)  。

[0337b06]  為黯  (遐軋反方言自關而東趙魏之間謂慧為黠考聲云黠利也姦也音姧韻英云姦猾也軋音烏八反)  。

[0337b07]  揆模  (上葵癸反毛詩傳曰揆度也度音徒各反桂苑珠叢商量測度於事曰揆下莫胡反字林云模法也字從木
莫聲考聲云摸形也規模也字書云模樣也有從扌音手作摸摸取也非此中義或作  [火*無]  [火*無]  皆古字也)  。

[0337b09]  稊稗  (上徒奚反字林云似稗一名英爾雅云同考聲云草名也衛宏作蕛或作秩  [禾*((厂@羊)/羊)]  古字也下蒲賣反杜預注左傳
云似穀而異者說文云禾之別種也或作粺細米也)  。

[0337b11]  軌範  (上俱葦反韻英車轍也考聲云車迹也說文云從車從宄音鬼省聲下凡黯反爾雅範法常也字書云範模也  說文云從車從笵省聲也)  。

[0337b13]  糞掃  (分問反韻英云  [云/廾]  也或作  [弁/土]  [土*弁]  [土*糞]
四形竝同也下蘇到反韻英云掃除也或作掃案糞掃者納衣之別名也)  。

[0337b14]  慳恡  (口閑反韻詮云慳固也桂苑珠叢云愛財不捨曰慳或作掔  [堅-土+革]  古字也下隣信反廣雅恡鄙也韻英云恡惜或  作
[彰-章+吝]  古字也)  。

[0337b16]  掉舉  (上庭矅反前經第八卷已釋下居圄反說文從手與聲也經文作舉俗字也)  。

第四百四十一卷

[0337b18]  慊恨  (上刑兼反韻英云嫌疑也王弼注周易云心不平也考聲云心惡也說文從女從兼聲也亦作慊竝同)  。

第四百四十二卷盡四百四十三卷  (竝無可音)

第四百四十四卷

[0337b21]  浮囊  (上附無反孔注尚書云泛流曰浮汎也芳劒反賈逵注國語云浮輕也下奴即反說文囊橐也音託案盛氣皮
袋也憑浮囊而渡大水氣囊也經取輕浮為言喻也)  。

[0337b23]  坏瓦  (上普抔反韻英云瓦器未燒曰坏下吾寡反燒土為之以葢屋或為瓶器)  。

[0337c01]  爛壞  (郎旦反方言云火熟曰爛下胡  [怡-台+左]  反壞敗也)  。

[0337c02]  衰秏  (上霜歸反韻英云衰微也又衰亦秏也下蒿奧反蒼頡篇云秏消也韻英云秏減也)  。

第四百四十五卷

[0337c04]  將帥  (上精漾反半匠反考聲云君也師也下  [襄-(口*口)]  類反字書云統領或作衛音同)  。

第四百四十六卷

[0337c06]  淳熟  (垂倫反韻英云淳沃也考聲云淳清也又淳朴也鄭注禮記曰沃前調和曰淳)  。

[0337c07]  何貌  (茅豹反韻英云容儀也或作皃字也尚書洪範云一曰貌孔云容儀也或作  [(采-木+(豕-一))*頁]  古字也)  。

第四百四十七卷

[0337c09]  嗢鉢羅花  (上烏骨反梵語也細葉青色蓮花也古云漚鉢羅或名優鉢羅皆訛也此花最香最大人間絕  無雪山無熱惱池有)  。

[0337c11]  鉢特摩花  (亦梵語花名也或云鉢頭摩或名鉢弩摩正云鉢納摩即是紅色蓮花一名黃蓮花)  。

[0337c12]  拘某陀花  (梵語赤蓮花名也或云拘勿頭正云抱牟那即是深赤色蓮花也人間亦少有多出彼池)  。

[0337c13]  奔荼利花  (亦是梵語白蓮花名也古云芬陀利正云奔  [奴/糸]  去聲  [奴/糸]  奴雅反嘿迦此云白蓮花人間絕無亦  出彼池)
。

第四百四十八卷

[0337c16]  扇搋  (勅加反梵語也此名黃門其類有五前音義第四卷已具釋)  。

[0337c17]  盲聾瘖瘂等竝如前音第五卷中已釋。

[0337c18]  無暇  (行駕反賈逵注國語云暇安也韻英云暇閑也孔安國云暇寬也)  。

[0337c19]  踰於  (庾朱反廣雅踰遠也又云踰渡也說文云踰越也從  [口/止]  音足俞聲也)  。

第四百四十九卷

[0337c21]  為但  (上葦危反下文為並同下唐旦反考聲云但語辭也)  。

[0337c22]  [厂@((甘/肉)*犬)]  背  (上伊焰反考聲云飽足也韻英云  [厂@((甘/肉)*犬)]  倦也字書云  [(甘/肉)*犬]
苦也說文云從厂音罕從犬從甘從肉或有作厭食亦通  古字也)  。

[0338a01]  唐受  (玉篇云唐徒也字書云唐虛也說文云唐大言也)  。

[0338a02]  擐帶  (上本音患左傳云擐貫也桂苑珠叢云以身貫穿衣甲曰擐考聲亦云擐衣去聲甲也下當葢反字書云帶繫
也案擐帶莊嚴也說文云帶紳也男子服革婦女服絲象繫佩之形而有巾故帶字從巾今經文作戴非也)  。

[0338a04]  甲冑  (稠又反考聲云冑鎧也口代反鎧甲也冑亦甲也說文云從曰莫保反作冑經文從月非也)  。

[0338a05]  缺減  (上犬悅反蒼頡篇云缺虧也說文器破也從  [午/止]  從决省聲也下咸黯反押咸反字典曰自秏欠下曰減集訓云  減秏也從水咸聲也)
。

[0338a07]  技藝  (上渠綺反說文云技巧也顧野王曰技猶藝也經文從人作伎非也韻詮云伎猶傷也與也全乖經意改從扌  音手作技)  。

第四百五十卷

[0338a10]  焦炷  (上即姚反鄭注禮記云焦臭也廣雅云焦黑也說文從隹從火經文中多作燋音即藥反案燋者灼龜之木也
非經義下炷音注案炷者燈焰下焦炷字近代出說文內無亦是形聲字也)  。

第四百五十一卷

[0338a13]  弊壞  (上毘袂反韻詮云弊惡也杜注左傳云弊衰壞也蒼頡篇云弊極也考聲云弊劣也古今正字從廾廾音拱敝
聲也敝音婢世反下胡怪反韻詮云自破曰壞考聲云崩摧也敗也又作  [(褱-衣)*土]  古字也)  。

[0338a15]  顧戀  (光戶反鄭玄箋毛詩云迴首曰顧又云顧視也念也蒼頡篇云顧旋也廣雅顧向也或作  [(厂@?)*頁]  俗也說文云還視
也從頁音頡雇音故聲也下力眷反考聲云戀思也史記云戀慕念也從心  [戀-心]  音攣聲也經中亦有作孌者誤也非經義  也)  。

[0338a18]  [丙/(敲-高)]  相  (上古莖反今通作更俗用已久下相羊反)  。

[0338a19]  顦顇  (上情遙反下情燧反韻英云顦顇瘦惡貌也或作燋悴考聲云憂也惕也體亦反班固漢書中作癄瘁病也左  傳作蕉  [莁-┴+十]
萎也毛詩作譙漢書武帝作嫶  [女*卒]  皆大同小異非正體也)  。

[0338a21]  鄙穢  (上悲美反杜預注左傳云鄙邊邑也史記謂邊鄙郊野之外名為鄙陋亦曰鄙夫下於衛反韻英云穢惡也字  書云不清潔也形聲字也)  。

[0338a23]  矛  [矛*贊]  (上莫候反古今正字云酋矛也逮於兵車長二丈五尺也象形字也或作  [戒-廾+矛]  古字也或作  [金*矛]
亦通下倉亂反考  聲云遙投矛也說文云從矛贊聲也)  。

[0338b02]  醜陋  (上昌首反毛詩傳云醜惡也從鬼酉聲下郎豆反王逸註楚辭云陋小也言其卑陋醜惡也說文云阨陿也從  阜  [└@丙]  勒豆反聲也)
。

[0338b04]  統攝  (上他貢反下商業反)  。

[0338b05]  短促  (青欲反)  。

第四百五十二卷

[0338b07]  翱翔  (上吾高反下夕羊反毛詩云羔裘翱翔箋云翱翔猶逍遙也尒雅云鳶烏醜其飛曰翔郭璞曰布翅翱翔也字
統云飛不動翅曰翔說文云翱翔迴飛也此二字皆從羽臯音高字羊字皆聲也並右形左聲字)  。

[0338b09]  拘礙  (上音俱下五盖反)  。

[0338b10]  引  [大/隻]  (徒活反字書云  [大/集]  失也考聲云毛詩一鳥失之曰奪本作  [大/隻]  石經作  [大/集]
或作稅皆古字也有從六作奪者非也  宜改之)  。

[0338b12]  [騰-月+舟]  踴  (上徒登反莊子云  [騰-月+舟]  躍音藥而上玉篇云  [騰-月+舟]  猶跳躍也王逸注楚辭云
[騰-月+舟]  馳也廣雅  [騰-月+舟]  奔也上也度也說文云  [騰-月+舟]  傳也從舟從馬  [券-刀]
音卷聲也下羊種反何休注公羊云踴上也漢書云市物  [騰-月+舟]  踴米碩萬錢是也說文云踴跳也從  [口/止]  勇聲也或作  [起-巳+甬]  擗
[起-巳+甬]  也)  。

[0338b15]  傍生  (蒲忙反案傍生者上從龍獸禽畜下及水陸  [虫*虫]  音昆蟲逐融反業淪惡趣非人天之正道皆曰傍生是也)  。

[0338b16]  呰毀  (上茲此反吳音子尒反鄭玄注禮記曰口毀曰呰說文云呰呵也從口此聲也經文有作訾亦同下暉鬼反尒
雅毀壞也蒼頡篇云毀破也顧野王曰毀猶損也內損曰毀外損曰傷說文云毀缺也從土從  [(口/米)*殳]  省聲也或從王體郢反  作毀古字也)  。

[0338b19]  輕懱  (眠鼈反說文云懱輕  [仁-二+易]  也宜從忄音心作懱經中單作蔑目勞無精光欲睡也非經義也  [仁-二+易]  音移智反此中間
原本素脫一葉建仁及緣山本並同也)  。

[0338b21]  耽染  (荅南反考聲云躭嗜也玩也說文從身從躭省聲也下而琰反考聲云染污也著也說文從水杂聲)  。

[0338b22]  為師為導  (葦危反已上經文並同上)  。

[0338b23]  洲渚  (上章由反水中可居曰洲下章暑反水涯曰渚)  。

第四百五十四卷

[0338c02]  聰敏  (上倉公反韓詩云聰明也考聲云耳聽明審也說文云聽察也從耳  [(囟-乂+夕)/心]  聲下眉殞反考聲云聰  [耳*吾]
也孔注尚書  云敏明達於事也杜註左傳云敏達也又云審也聲類云敏敬也說文云敏疾也從支厵從每母改反每亦聲也)  。

第四百五十五卷

[0338c05]  源底  (愚素反廣雅萬物之本曰源玉篇云物之本也禮記曰達於禮樂之源鄭注云源本也說文作厡形聲字也從  泉或作厵其義一也)  。

[0338c07]  甲冑  (持右反前第四十九卷已釋訖)  。

[0338c08]  捶打  (章纍反考聲云捶擊也或作睡古字也或作箠亦通)  。

[0338c09]  挑眼  (體遙反考聲云挑抉縈悅反淵字入聲從扌音手兆聲也．有從木者非也)  。

[0338c10]  劓鼻  (魚器反孔氏曰  [利-禾+臬]  割也傷人者其刑  [利-禾+臬]  鄭注周禮曰截其鼻也說文云  [利-禾+臬]
決鼻也或作劓亦通)  。

[0338c11]  爓魔鬼界  (上閻漸反爛魔梵語鬼趣名也經文作剡魔剡音揚染反訛略不正也梵音爓魔義翻為平等  王此司典生  [(餐-食)-又+人]
罪福之業主守地獄八熱八寒及以眷屬諸小獄等伇使鬼卒於五趣之中追攝罪人捶拷治罰决斷善  惡更無休息故三  [((一/(耜-耒))*又)/口]
經云將付琰魔王隨業而受報勝因生善道惡業隨泥犁即其事也)  。

第四百五十六卷

[0338c15]  薩迦耶見  (迦音薑佉反耶音以遮反梵語也此譯為身見迦耶名身薩曰移轉不實義也此外道於身起  不實之見見不正故名薩迦耶見也)  。

[0338c17]  欲扣  (音口孔曰扣擊也廣雅扣持也考聲云馬勒也拘也從扌)  。

[0338c18]  [木*片]  為  (星亦反韻英云析分也說文云從扌（音手）從片片破木也或從木從斤作析亦通用也)  。

[0338c19]  滴數  (丁歷反下霜句反說文云水滴也經文從帝作渧音丁計反渧水流下也非經義書寫之人誤作之也)  。

[0338c20]  不齅  (休右反韻英云鼻取氣也說文云以鼻就殠曰殠也呪昌咒反)  。

第四百五十七卷

[0338c22]  依怙  (胡故反考聲云怙恃也)  。

[0338c23]  投趣  (徒侯反考聲云投擲也赴也合也說文云遙擊也或作  [豆*殳]  古字也)  。

[0338c24]  洲渚  (水中可居曰洲下之與反水涯也)  。

[0339a01]  殑伽  (上漁景反取疑字上聲下魚迦反梵語西國河名也此河本出無熱惱池以砂多細故引為喻)  。

[0339a02]  抗對  (上苦浪反考聲云抗遮也韻英云抗捍也舉也經文從人作伉伉儷也匹偶也非抗拒之抗也)  。

[0339a03]  諒順  (力仗反毛詩傳曰諒信也方言云眾信日諒又曰諒知也考聲云以信自効曰諒說文云從言涼省聲也)  。

第四百五十八卷

[0339a05]  能辦  (白慢反)  。

[0339a06]  阻壞  (莊所反考聲云阻難也疑也廣雅云阻險也下壞怪反韻詮云自破曰壞)  。

[0339a07]  殖多  (時軄反孔注尚書云殖生也杜注左傳云殖長也蒼頡篇云殖息也多也考聲云殖種也廣雅云殖種也說文  云從歺音殘直聲也)  。

[0339a09]  厭倦  (伊焰也)  。

[0339a10]  勇勵  (力滯反杜注左傳云相勸勵也玉篇云勵猶勉也)  。

[0339a11]  須  [更-一]  (梵語也古譯訛略也正梵音云謨護律多俱舍論說一日一夜有三十須臾共分為六十刻是也)  。

[0339a12]  俄爾  (五哥反少選間也)  。

[0339a13]  瞬息  (式  [門@壬]  反說文云開闔目數搖也案瞬目者一斂目也息者不息氣也)  。

[0339a14]  重擔  (當濫反擔負也)  。

[0339a15]  煩冤  (於袁反或作惌亦同廣雅冤枉也考聲云冤屈也冤苦也經文作怨非也)  。

[0339a16]  荼毒  (上杜胡反毛詩云寧為荼毒之行惡誰謂荼毒其甘如薺爾雅云荼苦菜也古今正字云從草余聲)  。

[0339a17]  伺求  (思恣反韻英云伺候也伺察也)  。

第四百五十九卷

[0339a19]  慳恡  (上坑閑反下隣信反字義如前第四百四十卷中已釋)  。

[0339a20]  [(土/儿/夕)*力]  辱  (力矜反宜從力作  [處-(虍/几)+((土/儿)*力)]  經文從阝阜作陵者丘陵也非
[處-(虍/几)+((土/儿)*力)]  辱字也)  。

[0339a21]  遜謝  (蘇頓反韻英云遜恭也遁也考聲云遜順也避也或作遜)  。

[0339a22]  危脆  (筌歲反考聲云脆弱也偄也肉肥也或從毳作膬亦通也毳出稅反)  。

[0339a23]  沈溺  (直林反下泥歷反)  。

[0339a24]  懈息  (家隘反懈怠也相傳音嫁者非也)  。

[0339b01]  塊等  (苦悔反字書音義云土塊也)  。

[0339b02]  打擲  (住石反說文云投也正體打擿)  。

[0339b03]  分解  (皆買反讀為賈者非也)  。

[0339b04]  劇苦  (其逆反蒼頡篇云劇篤也考聲云劇甚也古今正字云凡病少愈而必加劇謂甚於前也)  。

[0339b05]  奮迅  (分問反考聲云奮進也動也鄭玄箋毛詩云奮振也起也司馬彪注莊子奮武貌也案奮者大鳥在田振羽欲  飛也)  。

第四百六十卷

[0339b08]  已事  (音幾後同)  。

[0339b09]  易為  (上移智反葦危反下)  。

[0339b10]  鎧仗  (口代反說文鎧甲也從金從愷枯改反省聲也)  。

[0339b11]  惌敵  (於袁反經文作怨非也音於願反書寫人誤也正體合從宀音綿作惌平聲)  。

[0339b12]  皆鈍  (徒嫰反奴巽反韻英云刃不利)  。

[0339b13]  拔濟  (彭黠反考聲云抽也韻英救也出也廣雅輔也韻詮盡也從扌從手友聲也)  。

[0339b14]  呵嘖  (上呼阿反下音責)  。

[0339b15]  痛徹  (馳  [利-禾+(二/(人*人))]  反考聲云迹也毛詩徹通也說文云徹通也或作撤古作  [彳*((梳-木)/日)]
[彳*(ㄊ/?/日)]  )  。

[0339b16]  心髓  (雖觜反說文云骨中脂也)  。

[0339b17]  能辦  (白慢反)  。

[0339b18]  菴沒羅果  (梵語果名也或云菴婆羅此即菴羅果)  。

[0339b19]  半娜娑果  (亦梵語果名也形如冬瓜此國竝無也)  。

[0339b20]  溉灌  (上基意反韻英云澆灌也玉篇注也說文溉亦灌也)  。

[0339b21]  不藉  (情夜反韻英云以草藉地也)  。

[0339b22]  牙莖  (幸耕反考聲云草本日莖莖  [乾-乞+余]  也)  。

一切經音義卷第五

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
