曇無德律部雜羯磨  (《四分》)
曹魏天竺三藏康僧鎧譯

諸結戒法第一

[1041a27]  結戒場文  (兩界不得並。若欲大界內安戒場者，先竪戒場，四方內相外相相去一肘。使人唱
內一周竟，言「此是內相，彼為外相」。如是第二、第三唱。眾中堪能羯磨者結。不得受欲，以未結界故。)

[1041a29]  大德僧聽！此住處比丘某甲，唱四方小界相。  若僧時到僧忍聽，僧今於此四方小界相內  結作戒場。白如是。

[1041b02]  大德僧聽！此住處比丘某  甲，唱四方小界相。僧今於此四方小界相內  結作戒場。誰諸長老忍僧於此四方小界相
內結作戒場者默然，誰不忍者說。僧已忍於  此四方小界相內結作戒場竟。僧忍，默然故，  事如是持是。

[1041b08]  結大戒文  (應次結大界。先標榜四方大界定相，牆周外不用遠，喜妨布薩人。三唱。眾中  堪使羯磨者結。亦不得受欲，以未結界故。)

[1041b10]  大德僧聽！此住處比丘某甲，唱四方大界相。  若僧時到僧忍聽，僧今於此四方大界相內  結大界，同一住處，同一說戒。白如是。

[1041b13]  大德僧聽！此住處比丘某甲，唱四方大界相。  僧今於此四方大界相內結大界，同一住處，  同一說戒。誰諸長老忍僧於此四方大界相
內結大界，同一住處，同一說戒者默然，誰不  忍者說。僧已忍於此四方大界相內，同一住  處，同一說戒，結大界竟。僧忍，默然故，是事如  是持。

[1041b20]  結不失衣界文  (不失衣界更無別相，依大界相結，故言此住處。)

[1041b21]  大德僧聽！此住處同一住處，同一說戒。若僧  時到僧忍聽，僧今結不失衣界，除村、村外界。  白如是。

[1041b23]  大德僧聽！此住處同一住處，同一說  戒。僧今結不失衣界，除村、村外界。誰諸長老  忍僧於此住處同一住處，同一說戒，結不失衣
界，除村、村外界者默然，誰不忍者說。僧已  忍同一住處，同一說戒，結不失衣界，除村、村  外界竟。僧忍，默然故，是事如是持。  (若二界相近，應留中
間，不得相接。若欲解界，應先解不失衣界，却解大界。不得隔駛流水，或時能斷渡，除常有橋梁耳。)

[1041c01]  解不失衣界文

[1041c01]  大德僧聽！此住處比丘，同  一住處，同一說戒。若僧時到僧忍聽，僧今解  不失衣界。白如是。

[1041c04]  大德僧聽！此住處比丘，同一住處，同一說戒，  僧今解不失衣界。誰諸長老忍僧同一住處，  同一說戒，解不失衣界者默然，誰不忍者說。
僧已忍同一住處，同一說戒，解不失衣界竟。  僧忍，默然故，是事如是持。

[1041c09]  解大界文

[1041c09]  大德僧聽！此住處比丘，同一住  處，同一說戒。若僧時到僧忍聽，今解大界。白  如是。

[1041c12]  大德僧聽！此住處比丘，同一住處，同一說戒，  僧今解大界。誰諸長老忍僧同一住處，同一  說戒，解大界者默然，誰不忍者說。僧已忍同
一住處，同一說戒，解大界竟。僧忍，默然故，是  事如是持。

[1041c17]  解戒場文

[1041c17]  大德僧聽！今有爾所比丘集，若  僧時到僧忍聽，僧今解此處戒場。白如是。

[1041c18]  大  德僧聽！今有爾許比丘集，僧今解此處戒場。  誰諸長老忍僧解此處戒場者默然，誰不忍  者說。僧已忍解此處戒場竟。僧忍，默然故，是
事如是持。

[1041c22]  布薩日及自恣日在道行若不和合  結坐處小界文

[1041c23]  大德僧聽！諸比丘坐處已  滿，齊如是比丘坐處。若僧時到僧忍聽，僧今  於此坐處結小界。白如是。

[1041c26]  大德僧聽！齊如是比丘坐處，僧今於此坐處  結小界。誰諸長老忍僧齊如是比丘坐處結  小界者默然，誰不忍者說。僧已忍齊如是比
丘坐處結小界竟。僧忍，默然故，是事如是持。

[1042a01]  即還解此小界文

[1042a01]  大德僧聽！齊如是比丘  坐處。若僧時到僧忍聽，僧今解此坐處小界。  白如是。

[1042a03]  大德僧聽！齊如是比丘坐處，僧今解  此坐處小界。誰諸長老忍僧齊如是比丘坐處，  解此坐處小界者默然，誰不忍者說。僧已忍
齊如是比丘坐處，解此坐處小界竟。僧忍，默  然故，是事如是持。

受戒法第二

[1042a09]  度沙彌法  (若欲在僧伽藍中剃髮，當白一切僧。若不和合，房房語令知已  與  剃髮。和合，當作白。  白已，然後與剃髮。當作如是白：)

[1042a11]  大德僧聽！此某甲，欲求某甲剃髮。若僧時  到僧忍聽，與某甲剃髮。白如是。  (若僧伽藍中度令出家，當白
一切僧；白已，聽與出家。當作如是白：)

[1042a13]  大德僧聽！此某甲，從某甲求  出家。若僧時到僧忍聽，與某甲出家。白如是。
(作如是白已，與出家。教使著袈裟，偏露右肩，脫革屣，右膝著地，合掌，當教如是語：)

[1042a15]  我某甲，盡  形壽歸依佛，歸依法，歸依僧。隨佛出家，某  甲為和上，如來、至真、等正覺，是我世尊。  (第二、第三，亦如是說。)

[1042a18]  我某甲，歸依佛，歸依法，歸依僧。隨佛  出家竟，某甲為和上，如來、至真、等正覺，是  我世尊。  (第二、第三，亦如是說，當受戒。)

[1042a20]  盡形壽不得殺生。是沙  彌戒，能持不？  (答言「能」。)

[1042a21]  盡形壽不得盜。是沙彌  戒，能持不？  (答言「能」。)

[1042a22]  盡形壽不得婬。是沙彌戒，  能持不？  (答言「能」。)

[1042a23]  盡形壽不得妄語。是沙彌戒，  能持不？  (答言「能」。)

[1042a24]  盡形壽不得飲酒。是沙彌戒，  能持不？  (答言「能」。)

[1042a25]  盡形壽不得著花鬘、香油塗  身。是沙彌戒，能持不？  (答言「能」。)

[1042a26]  盡形壽不得歌  舞倡伎及往觀聽。是沙彌戒，能持不？  (答言「能」。)

[1042a28]  盡形壽不得高大床上坐。是沙彌戒，能持不？  (答言「能」。)

[1042a29]  盡形壽不得非時食。是沙彌戒，能持  不？  (答言「能」。)

[1042b01]  盡形壽不得捉持生象嚴飾寶物。  是沙彌戒，能持不？  (答言「能」。)

[1042b02]  此是沙彌十戒，盡  形壽不得犯。

[1042b03]  汝已受戒竟，當供養三寶：佛寶、  法寶、比丘僧寶；勤修三業：坐禪、誦經、勸佐眾  事。

[1042b06]  請和上文

[1042b06]  大德一心念！我某甲，請大德為  和上，願大德為我作和上。我依大德故，得  受具足戒。
(第二、第三，亦如是說。和上應語言「可爾」、若言「好爾」。眾僧應安欲受具足者離聞處、著見  處，時戒師應問：)  眾中誰能為某甲作教授師？
(若有者，答言「我能」。戒師應  作白：)  大德僧聽！此某甲，從某甲求受具足戒。若  僧時到僧忍聽，某甲作教授師。白如是。  (教授師應
往受戒人所，問言：)  此安陀會、欝多羅僧、僧伽梨、鉢，是衣  鉢是汝有不？  (答言「是」。應語言：)  善男子聽！今是真實誠
時，實言實，不實當言不實。汝曾作比丘不？  若言「作」。持戒清淨不？如法還戒不？不犯淨  行尼不？不賊心受戒不？不破內外道不？非黃
門不？不殺父、殺母、殺阿羅漢、破僧不？汝非非  人不？非畜生不？非二根不？汝字何等？和上  字誰？年滿二十未？三衣鉢具不？父母聽汝不？
汝不負債不？汝非奴不？汝非官人不？汝是丈  夫不？丈夫有如是病：癩、癰疽、白癩、乾痟、癲  狂病。汝有如是病不？  (答言「無」。應語言：)  如我今問汝，
僧中亦當如是問。如汝向者答我，僧中亦當  如是答。  (教授師如是問已，還僧中如常威儀，至舒手及處立，應作如是白：)

[1042b24]  大德僧  聽！此某甲，從某甲求受具足戒。若僧時到僧  忍聽，我問已，聽將來。白如是。  (教授師應喚受戒人言「汝來」。來已，為
捉衣鉢，教禮僧足已，在戒師前長跪，合掌。教授應教乞戒，作如是乞：)

[1042b27]  大德僧聽！我  某甲，從某甲求受具足戒。我某甲，今從僧乞  受具足戒，和上某甲。願僧濟度我，慈愍故。
(第二、第三，亦如是說。時戒師應作白：)

[1042c01]  大德僧聽！此某甲，從某甲求  受具足戒。此某甲，今從僧乞受具足戒，和  上某甲。若僧時到僧忍聽，我問內法。白  如是。

[1042c05]  善男子聽！今是真誠時，實語時，隨所問汝，汝  當隨實答。汝曾作比丘不？若言「作」。持戒清淨  不？如法還戒不？不犯淨行尼不？不賊心受戒
不？不破內外道不？非黃門不？不殺父、殺母、殺  阿羅漢、破僧不？汝非非人不？非畜生不？非二  根不？汝字何等？和上字誰？年滿二十未？三
衣鉢具不？父母聽汝不？汝不負債不？汝非奴  不？汝非官人不？汝是丈夫不？丈夫有如是病：  癩、癰疽、白癩、乾痟、顛狂。汝有如是病不？  (若言「無」。應
作四羯白磨也。)

[1042c14]  大德僧聽！此某甲，從某甲求受具  足戒。此某甲，今從僧乞受具足戒，和上某  甲。自說清淨，無諸難事，年滿二十，三衣鉢具。
若僧時到僧忍聽，僧今授某甲具足戒，和上  某甲。白如是。

[1042c19]  大德僧聽！此某甲，從某甲求受具足戒。此某  甲，今從僧乞受具足戒，和上某甲。自說清  淨，無諸難事，年滿二十，三衣鉢具。僧今授某
甲具足戒，和上某甲。誰諸長老忍僧與某甲  受具足戒，和上某甲者默然，誰不忍者說。是  初羯磨。  (第二、第三，亦如是說。)  僧已忍與某甲受具足戒竟，
和上某甲。僧忍，默然故，是事如是持。

[1042c25]  善男子  聽！如來、無所著、等正覺說四波羅夷法，若比  丘犯一一法，非沙門，非釋種子。汝一切不得
犯婬欲，作不淨行。若比丘犯婬欲，作不淨行，  乃至共畜生；非沙門，非釋種子。汝是中盡形  壽不得作，能持不？  (答言「能」。)

[1043a01]  一切不得盜乃至  草葉。若比丘盜人五錢、若過五錢，若自取、教  人取，自斫、教人斫，自破、教人破，若燒、若
埋、若壞色；非沙門，非釋種子。汝是中盡形壽  不得作，能持不？  (答言「能」。)

[1043a05]  一切不得故斷眾生  命，乃至蟻子。若比丘故自手斷人命，持刀授  與人，教死、讚死、勸死，與人非藥，若墮胎，若厭
禱殺，自作方便、若教人作；非沙門，非釋種子。  汝是中盡形壽不得作，能持不？  (答言「能」。)

[1043a09]  一切  不得妄語乃至戲笑。若比丘不真實，非己有，  自稱言得上人法，得禪、得解脫、得定、得四空
定，得須陀洹果、斯陀含果、阿那含果、阿羅漢  果，言天來、龍來、鬼神來供養；非沙門，非釋  種子。汝是中盡形壽不得作，能持不？  (答言「能」。)

[1043a15]  善男子聽！如來、無所著、等正覺說四依法，比  丘出家依是出家人法。依糞掃衣，是比丘出  家人法。是中盡形壽，能持不？
(答言「能」。)  若得長  利：檀越送衣、割截衣、三種壞色衣，亦得受。

[1043a19]  依乞食，是比丘出家人法。是中盡形壽，能持  不？  (答言「能」。)  若得長利：若僧差食、檀越送食、月
八日食、十五日食、月初日食、眾僧常食、檀越  請食，得受。

[1043a22]  依樹下坐，是比丘出家人法。是中  盡形壽，能持不？  (答言「能」。)  若得長利：別房、尖頭  屋、小房、石室、兩房一戶，得受。

[1043a24]  依腐爛藥，是比  丘出家人法。是中盡形壽，能持不？  (答言「能」。)  若得  長利：酥、油、生酥、蜜、石蜜，得受。

[1043a26]  汝已受戒竟，  白四羯磨如法成就，得處所，和上如法，阿  闍梨如法，眾僧具足。當善受教法，應勸化作
福治塔，供養眾僧，和上、阿闍梨一切如法教，  不得違逆。應學問，誦經，勤求方便，於佛法中  得須陀洹果、斯陀含果、阿那含果、阿羅漢果。
汝始發心出家，功不唐捐，果報不斷。餘所  未知，當問和上、阿闍梨。  (應令受戒人在前去。)

[1043b05]  受衣鉢文

[1043b05]  長老一心念！此僧伽梨若干條，  割截成，今受持，不離宿。  (第二、第三，亦如是說。餘二衣亦如是受。)

[1043b07]  長老一心念！此鉢多羅應量器，今受持，常用  故。  (第二、第三，亦如是說。)

[1043b09]  請依止文

[1043b09]  大德一心念！我某甲，請大德為  依止阿闍梨，願大德為我作依止阿闍梨。我  依大德故，得住。  (第二、第三，亦如是說。師應言：)
莫放逸。若言「好」、  若言「去」，弟子答言「爾」。

諸除罪法第三

[1043b14]  乞覆藏羯磨文

[1043b14]  大德僧聽！我比丘某甲，犯  僧殘罪覆藏。我比丘某甲，犯僧殘罪，隨覆藏  日，今從僧乞覆藏羯磨。願僧與我隨覆藏日  羯磨，慈愍故。
(第二、第三，亦如是說。)

[1043b18]  與覆藏羯磨文

[1043b18]  大德僧聽！比丘某甲，犯僧  殘罪覆藏。此比丘某甲，犯僧殘罪，隨覆藏日，  從僧乞覆藏羯磨。若僧時到僧忍聽，僧今與
比丘某甲隨覆藏日羯磨。白如是。

[1043b21]  大德僧  聽！比丘某甲，犯僧殘罪覆藏。此比丘某甲，  犯僧殘罪，隨覆藏日，從僧乞覆藏羯磨；僧  今與比丘某甲隨覆藏日羯磨。誰諸長老忍
僧與比丘某甲隨覆藏日羯磨者默然，誰不  忍者說。是初羯磨。  (第二、第三，亦如是說。)  僧已忍與比丘某  甲隨覆藏日羯磨竟。僧忍，默然故，是事如是
持。  (行覆藏者，有八事失宿，一一事皆得突吉羅罪。何等八？往餘寺不白，有客比丘來不白，有餘事出外
不白，寺內餘行者不白，病不遣信者白，一二三人共室宿，無比丘處住，不半月半月說戒時白，是為
八事失宿。佛聽半月半月說戒時白，應如是白。彼行覆藏者，應至僧中，偏露右肩，脫革屣，右膝著地，合掌白言：)

[1043c02]  大德僧聽！我比丘某甲，犯僧殘罪覆藏。我比  丘某甲，犯僧殘罪，隨覆藏日，從僧乞覆藏羯  磨；僧已與我隨覆藏日羯磨。我比丘某甲，已
行若干日，未行若干日，白大德僧令知，我  行覆藏。

[1043c07]  乞摩那埵羯磨文

[1043c07]  大德僧聽！我比丘某甲，  犯僧殘罪覆藏。我比丘某甲，犯僧殘罪，隨覆  藏日，已從僧乞覆藏羯磨；僧已與我隨覆藏
日羯磨。我比丘某甲行覆藏竟，今從僧乞六  夜摩那埵羯磨。願僧與我六夜摩那埵羯磨，  慈愍故。  (第二、第三，亦如是說。)

[1043c13]  與摩那埵羯磨文

[1043c13]  大德僧聽！比丘某甲，犯  僧殘罪覆藏。此比丘某甲，犯僧殘罪，隨覆藏  日，已從僧乞覆藏羯磨；僧已與比丘某甲
隨覆藏日羯磨。此比丘某甲行覆藏竟，今從  僧乞六夜摩那埵羯磨。若僧時到僧忍聽，今  與比丘某甲六夜摩那埵羯磨。白如是。

[1043c19]  大德僧聽！比丘某甲，犯僧殘罪覆藏。此比丘  某甲，犯僧殘罪，隨覆藏日，已從僧乞覆藏羯  磨；僧已與比丘某甲隨覆藏日羯磨。此比丘
某甲行覆藏竟，今從僧乞六夜摩那埵羯磨；  僧今與比丘某甲六夜摩那埵羯磨。誰諸長  老忍僧與比丘某甲六夜摩那埵羯磨者默  然，誰不忍者說。是初羯磨。
(第二、第三，亦如是說。)  僧已忍與  比丘某甲六夜摩那埵羯磨竟。僧忍，默然故，  是事如是持。
(佛言：「聽摩那埵比丘亦行如上諸事。」行摩那埵時，界內宿，常有僧，日日應如是偏露  右肩，脫革屣，右膝著地，合掌白言：)

[1043c28]  大德僧聽！我比丘某甲，犯僧殘  罪覆藏。我比丘某甲，犯僧殘罪，隨覆藏日，  從僧乞覆藏羯磨；僧已與我隨覆藏日羯磨。
我比丘某甲行覆藏竟，今從僧乞六夜摩那  埵羯磨；僧已與我六夜摩那埵羯磨。我比丘  某甲，已行若干日，未行若干日，白大德僧令  知，我行摩那埵。

[1044a06]  乞出罪羯磨文

[1044a06]  大德僧聽！我比丘某甲，犯  僧殘罪覆藏。我比丘某甲，犯僧殘罪，隨覆藏  日，已從僧乞覆藏羯磨；僧已與我隨覆藏日
羯磨。我比丘某甲行覆藏竟，從僧乞六夜摩  那埵羯磨；僧已與我六夜摩那埵羯磨。我比  丘某甲行六夜摩那埵竟，今從僧乞出罪羯  磨。願僧與我出罪羯磨，慈愍故。
(第二、第三，亦如是說。)

[1044a13]  與出罪羯磨文

[1044a13]  大德僧聽！比丘某甲，犯僧  殘罪覆藏。此比丘某甲，犯僧殘罪，隨覆藏日，  已從僧乞覆藏羯磨；僧已與比丘某甲隨覆
藏日羯磨。此比丘某甲行覆藏竟，從僧乞六  夜摩那埵羯磨；僧已與比丘某甲六夜摩那  埵羯磨。此比丘某甲行六夜摩那埵竟，今從
僧乞出罪羯磨。若僧時到僧忍聽，僧今與比  丘某甲出罪羯磨。白如是。

[1044a21]  大德僧聽！比丘某甲，犯僧殘罪覆藏。此比丘  某甲，犯僧殘罪，隨覆藏日，已從僧乞覆藏羯  磨；僧已與比丘某甲隨覆藏日羯磨。此比丘
某甲行覆藏竟，從僧乞六夜摩那埵羯磨；僧  已與比丘某甲六夜摩那埵羯磨。此比丘某  甲行六夜摩那埵竟，今從僧乞出罪羯磨；僧
今與比丘某甲出罪羯磨。誰諸長老忍僧與  比丘某甲出罪羯磨者默然，誰不忍者說。是  初羯磨。  (第二、第三，亦如是說。)  僧已忍與比丘某甲出罪羯磨
竟。僧忍，默然故，是事如是持。

[1044b02]  犯捨墮衣於僧中捨文  (捨與僧時，往僧中，偏露右肩，脫革屣，向上坐禮，胡跪合掌，  作如是言：)

[1044b04]  大德僧聽！我比丘某甲，故畜爾許長衣過十  日，犯捨墮，今捨與僧。  (捨衣竟，即入僧中懺悔。)

[1044b06]  僧中懺悔文  (禮僧中已，右膝著地，合掌，作如是白：)

[1044b07]  大德僧聽！我比丘某甲，故畜爾許長衣過  十日，犯捨墮。此衣已捨與僧，罪今從僧懺悔。
(第二、第三，亦如是說。即僧中至一比丘前，應作如是言：)  大德！受我懺悔。彼答  言「可爾」。

[1044b11]  僧中受懺悔白文  (受懺悔者當作如是白言：)

[1044b12]  大德僧聽！此比丘某甲，故畜爾許長衣過十  日，犯捨墮，今捨與僧。若僧時到僧忍聽，我受  比丘某甲懺悔。白如是。
(作如是白已，應受懺悔。)

[1044b15]  即僧中一人前懺悔文

[1044b15]  大德一心念！我比  丘某甲，故畜爾許長衣過十日，犯捨墮。此衣  已捨與僧，罪今從大德懺悔，不敢覆藏。懺悔
則安樂，不懺悔不安樂，憶念犯發露，知而不  覆藏。大德憶念我清淨，戒身具足，清淨布薩。  (第二、第三，亦如是說。說已，受懺悔者應語如是言：)
自責汝心，生厭離。答  言「爾」。

[1044b22]  僧還此比丘衣羯磨文

[1044b22]  大德僧聽！比丘某  甲，故畜爾許長衣過十日，犯捨墮，今與僧。  若僧時到僧忍聽，僧今持此衣還此比丘某  甲。白如是。

[1044b26]  大德僧聽！比丘某甲，故畜爾許長衣過十日，  犯捨墮。今捨與僧，僧今持此衣還此比丘某  甲。誰諸長老忍僧持此衣還比丘某甲者默
然，誰不忍者說。僧已忍持此衣還此比丘某  甲竟。僧忍，默然故，是事如是持。  (捨與三人、二人亦如上，懺悔  亦如上。三人、二人中受懺悔，亦如上所白。)

[1044c03]  捨與一人文  (應至清淨比丘，偏露右肩，若上座，禮足，右膝著地，合掌，作如是言：)

[1044c04]  大德一心念！我比丘某甲，故畜爾許長衣過  十日，犯捨墮。我今捨與大德，捨已當懺悔。

[1044c06]  一人前懺悔文

[1044c06]  大德一心念！我比丘某甲，故  畜爾許長衣過十日，犯捨墮。此衣已捨，罪今  從大德懺悔，不敢覆藏。懺悔則安樂，不懺悔
不安樂，憶念犯發露，知而不覆藏。大德憶我  清淨，戒身具足，清淨布薩。  (第二、第三，亦如是說。說已，受懺悔者應作如是  說：)
自責汝心，生厭離。答言「爾」。

[1044c12]  犯餘輕罪白一比丘懺悔文  (應至一清淨比丘所，偏露右肩，若上座，禮足，右膝著  地，合掌說罪名、說罪種，應作如是言：)

[1044c14]  大德一心念！我比丘某甲，犯某甲罪，今從大  德懺悔，不敢覆藏。懺悔則安樂，不懺悔不安  樂，憶念犯發露，知而不覆藏。大德憶我清
淨，戒身具足，清淨布薩。  (第二、第三，亦如是說。說已，受懺悔者應語如是言：)  自  責汝心，生厭離。答言「爾」。
(向二人、三人懺亦如是上。二人中受懺者，應語邊人  言：)  長老聽我受比丘某甲懺。答言「聽」。  (懺悔法亦如上。若欲  在僧中懺者，一人法亦如上說。)

[1044c21]  疑罪僧中發露文

[1044c21]  大德僧聽！我比丘某甲，  於所犯生疑，今白僧令知。須後無疑時，當如  法懺悔。
(第二、第三，亦如是說。向三人、二人、一人，亦如是說。)

說戒法第四

[1044c25]  與欲清淨文

[1044c25]  大德一心念！今眾僧布薩說  戒，比丘某甲亦布薩說戒。我有佛法僧事、  若有瞻病事，我與欲及清淨，為我捉籌。  (病人有五
事與欲。若言「與汝欲」、若言「我說欲」、若言「為我說欲」、  若現身相、  若廣說，盡  成  與欲。不者，不成。)

[1045a01]  受欲及清淨文  (隨能憶姓字多少，時得受。至僧中應如是說：)

[1045a02]  大德一心念！眾多比丘有佛法僧事、若瞻病  事，我與眾多比丘受欲及清淨，如法僧事，與  欲清淨，我為捉籌。

[1045a05]  差教授尼人羯磨文

[1045a05]  大德僧聽！若僧時到  僧忍聽，僧今差比丘某甲教授比丘尼。白如  是。

[1045a07]  大德僧聽！僧今差比丘某甲教授比丘尼。  誰  諸長老忍僧差比丘某甲教授比丘尼者  默然，誰不忍者說。僧已忍差比丘某甲教授
比丘尼竟。僧忍，默然故，是事如是持。  (彼差人往  尼寺中，應教集尼僧已，先為說八不可違法。何等為八？)

[1045a11]  一者，雖百歲比丘尼，  見新受戒比丘，應起迎逆、禮拜、與敷淨坐具。  此法應尊重讚歎，盡形壽不得違。

[1045a14]  二者，比丘尼不應罵比丘、訶責比丘，不應誹  謗言：破戒、破見、破威儀。此法應尊重讚歎，盡  形壽不得違。

[1045a17]  三者，比丘尼不應為比丘作舉、作憶念、作自  言，不應遮他見罪、說戒、自恣；不應呵比丘，比  丘應呵比丘尼。此法應尊重讚歎，盡形壽不
得違。

[1045a21]  四者，式叉摩那學戒已，應從比丘僧乞受大  戒。此法應尊重讚歎，盡形壽不得違。

[1045a23]  五者，比丘尼犯僧殘罪，應在二部僧中半月  行摩那埵。此法應尊重讚歎，盡形壽不得  違。

[1045a26]  六者，比丘尼半月半月應從僧乞教授。此法  應尊重讚歎，盡形壽不得違。

[1045a28]  七者，比丘尼不應在無比丘僧處夏安居。此  法應尊重讚歎，盡形壽不得違。

[1045b01]  八者，比丘尼僧安居竟，應比丘僧中求三事  自恣：見、聞、疑。此法應尊重讚歎，盡形壽不得  違。  (說八不違已，後隨意說法。)

[1045b03]  布薩說戒文  (布薩日，若小食上、若大食上，上座應唱如是言：)

[1045b04]  今日布薩日，某時，眾僧集堂說戒。  (若四人、若過四人，應先  白已，然後說戒。若有三人、二人，各各相向說言：)

[1045b05]  長老一心念！今日眾僧  十五日說戒，我某甲清淨。  (第二、第三，亦如是說。若獨有一人，應心念口  言：)

[1045b07]  今日眾僧十五日說戒，我某甲清淨。  (第二、第三，亦如是說。)  八難事起及有餘緣略說戒文
(八難者：王難、賊難、火難、水難、病難、人難、  非人難、惡虫難。餘緣者：大眾集床座少、若眾多病、大眾集屋上覆蓋不周、或天雨、若布薩多、若多鬪諍
事、論阿毘說法夜已久。明相未出，應作羯磨說戒。若明相出，不得宿受欲清淨羯磨說戒。應隨事遠近，可
廣說戒便廣說，不者，如法治；可略說便略，不者，如法治。若難事近不略說，即應從坐起去。略戒者：說序
已，餘者應言「僧常聞」。若說序四事已，餘者應言「僧常聞」。如是乃至九十事，餘者應言「僧常聞」。)

安居法第五

[1045b14]  僧差人分房羯磨文

[1045b14]  大德僧聽！若僧時到  僧忍聽，僧今差比丘某甲分房舍臥具。白如  是。

[1045b17]  大德僧聽！僧今差比丘某甲分房舍臥具。誰  諸長老忍僧差比丘某甲分房舍臥具者默  然，誰不忍者說。僧已忍差比丘某甲分房舍
臥具竟。僧忍，默然故，是事如是持。  (分房法，先使管事人選  擇一房取，餘白上座次第耳。)

[1045b21]  大德上座！如是房舍臥具，隨意  所樂便取。  (先與上座房已，次第與第二、第三、第四乃至下座，法亦如是。若有餘長房者，應留客比丘
也。)

[1045b24]  安居文

[1045b24]  長老一心念！我比丘某甲，依某聚落  某甲僧伽藍某甲房，前三月夏安居。房舍壞，  修治故。  (第二、第三，亦如是說。)
依某甲持律，若有疑事，當往  問。  (後安居法，亦如是說。)

[1045c01]  受七日文

[1045c01]  長老一心念！我比丘某甲，受七  日法出界外，為某甲事故，還此中安居，白長  老令知。  (第二、第三，亦如是說。)

[1045c04]  受過七日法文

[1045c04]  大德僧聽！我比丘某甲，受  過七日法，若十五日、若一月，出界外，為某甲  事故，還此中安居。  (第二、第三，亦如是說。)

[1045c07]  與過七日羯磨文

[1045c07]  大德僧聽！若僧時到僧  忍聽，比丘某甲受過七日法，若十五日、若一  月，出界外，為某甲事故，還此中安居。白如是。

[1045c10]  大德僧聽！比丘某甲受過七日法，若十五日、  若一月，出界外，為某甲事故，還此中安居。誰  諸長老忍僧聽比丘某甲受過七日法，若十
五日、若一月，出界外，為某甲事故，還此中安  居者默然，誰不忍者說。僧已忍比丘某甲受  過七日法，若十五日、若一月，出界外，為某甲事
故，還此中安居竟。僧忍，默然故，是事如是持。

自恣法第六

[1045c18]  與欲自恣文

[1045c18]  大德一心念！今日僧自恣，我  比丘某甲亦自恣。我有病患不堪往，我與自  恣及欲。
(病人有五事與自恣。若言「與汝自恣」、若言「我說自恣」、若言「為我說自恣」、若現身相、若  廣說，盡成與自恣。不者，不成與自恣。)

[1045c22]  受自恣欲文  (隨能憶性字多少得受。三說。至僧中應如是說言：)

[1045c23]  大德一心念！眾多比丘病患不堪來，我與眾  多比丘受欲自恣，如是僧事，與欲自恣。

[1045c25]  僧差授自恣人羯磨文

[1045c25]  大德僧聽！若僧時  到僧忍聽，僧今差比丘某甲作授自恣人。如  是白。

[1045c28]  大德僧聽！僧今差比丘某甲作授自恣人。誰  諸長老忍僧今差比丘某甲作授自恣人者  默然，誰不忍者說。僧已忍差比丘某甲作授
自恣人竟。僧忍，默然故，是事如是持。

[1046a03]  白僧自恣文

[1046a03]  大德僧聽！今日眾僧自恣。若  僧時到僧忍聽，僧和合自恣。白如是。  (作如是白已，然後自  恣。)

[1046a06]  眾僧自恣文

[1046a06]  大德一心念！眾僧今日自恣，  我比丘某甲亦自恣。若見、聞、疑罪，大德哀愍  語我，我若見罪，當如法懺悔。  (第二、第三，亦如是說。)

[1046a09]  若四人更互自恣文

[1046a09]  長老一心念！今日眾僧  自恣，我比丘某甲亦自恣，我清淨。  (第二、第三，亦如是說。若
三人、二人，亦如是說；若一人，心念口言自恣。)

[1046a11]  今日眾僧自恣，我比丘某  甲亦自恣，我清淨。  (第二、第三，亦如是說。自恣法，五人、若減五人，不得受欲。)

[1046a13]  有八難事起白僧各各三語自恣文

[1046a13]  大德僧  聽！僧有難事。若僧時到僧忍聽，僧今各各三  語自恣。白如是。  (作如是白已，各各共三語自恣；再說，亦如是。若事近，不得各各
三語自恣，亦不得白，彼比丘即應以此難事故去。)

[1046a17]  白僧受功德衣文

[1046a17]  大德僧聽！今日眾僧受  功德衣。若僧時到僧忍聽，眾和合受功  德衣。白如是。  (僧應問「誰能持功德衣者？」若言有能者，應差。)

[1046a20]  差持功德衣人羯磨文

[1046a20]  大德僧聽！若僧時  到僧忍聽，今差比丘某甲為僧持功德衣。白  如是。

[1046a23]  大德僧聽！僧今差比丘某甲為僧持功德衣。  誰諸長老忍僧今差比丘某甲為僧持功德  衣者默然，誰不忍者說。僧已忍差比丘某甲
為僧持功德衣竟。僧忍，默然故，是事如是  持。

[1046a28]  羯磨功德衣與持衣人文

[1046a28]  大德僧聽！此住  處僧得可分衣，現前僧應分。若僧時到僧忍  聽，僧今持此衣與比丘某甲，此比丘某甲當
持此衣為僧受作功德衣，於此住處持。白如  是。

[1046b04]  大德僧聽！此住處僧得可分衣，現前僧應分；  僧今持此衣與比丘某甲，此比丘某甲當持  此衣為僧受作功德衣，於此住處持。誰諸長
老忍僧持此衣與比丘某甲，比丘某甲當持  此衣為僧受作功德衣，於此住處持者默然，  誰不忍者說。僧已忍持此衣與比丘某甲，此
比丘某甲當持此衣為僧受作功德衣，於此  住處持竟。僧忍，默然故，是事如是持。

[1046b12]  持功德衣人持衣眾僧前文  (隨諸比丘手得及衣，言得相了，應如是言：)

[1046b13]  此衣眾僧當受作功德衣，此衣眾僧今受作  功德衣，此衣眾僧已受作功德衣。  (第二、第三，亦如是說。)

[1046b15]  眾僧各受功德衣文

[1046b15]  其受者已善受，此中  所有功德名稱屬我。彼應答言：「爾」。

[1046b17]  出功德衣文

[1046b17]  僧集？和合？未受大戒者出？不  來者說欲？僧今何所作為？  (應答言「出功德衣」。)

[1046b18]  大德僧  聽！今日眾僧出功德衣。若僧時到僧忍聽，僧  今和合出功德衣。如是白。

◎

◎分衣物法第七

[1046b22]  僧分衣物羯磨文

[1046b22]  大德僧聽！此住處若衣、  若非衣，現前僧應分。若僧時到僧忍聽，僧今  與比丘某甲，彼某甲當還與僧。白如是。

[1046b25]  大德僧聽！此住處若衣、若非衣，現前僧應分；  僧今與比丘某甲，彼某甲當還與僧。誰諸長  老忍此住處若衣、若非衣，現前僧應分；僧今
與比丘某甲，彼某甲當還與僧者默然，誰不  忍者說。僧已忍與比丘某甲，彼某甲當還與  僧竟。僧忍，默然故，是事如是持。  (若住處有三人、二人得施衣
物，應留，各各相向，作如是說：)

[1046c02]  長老一心念！是住處得可分衣  物，現前僧應分。是中無僧，此衣物屬我，我  受用。  (第二、第三，亦如是說。若獨有一人，應心念口言：)

[1046c04]  是住處得可分衣  物，現前僧應分。是中無僧，此衣物屬我，我受  用。  (第二、第三，亦如是說。)

[1046c07]  瞻病人持亡者衣物至僧中說文

[1046c07]  大德僧聽！  比丘某甲此住處命過，所有衣鉢、坐具、針筒、  盛衣  [袖-由+著]  器，此住處現前僧應分。
(第二、第三，亦如是說。)

[1046c10]  羯磨亡者衣鉢與看病人文

[1046c10]  大德僧聽！比  丘某甲命過，所有衣鉢、坐具、針筒、盛衣  [袖-由+著]  器，  現前僧應分。若僧時到僧忍聽，僧今與看病
人某甲。白如是。

[1046c14]  大德僧聽！比丘某甲命過，所有衣鉢、坐具、針  筒、盛衣  [袖-由+著]  器，現前僧應分；僧今與看病人某
甲。誰諸長老忍僧與看病人某甲衣鉢、坐具、  針筒、盛衣  [袖-由+著]  器者默然，誰不忍者說。僧已忍  與看病人某甲衣鉢、坐具、針筒、盛衣
[袖-由+著]  器竟。  僧忍，默然故，是事如是持。

[1046c20]  僧分亡者餘衣物羯磨文

[1046c20]  大德僧聽！比丘  某甲命過，所有若衣、若非衣現前僧應分。若  僧時到僧忍聽，僧今與比丘某甲，彼某甲當  還與僧。白如是。

[1046c24]  大德僧聽！比丘某甲命過，所有若衣、若非衣，  現前僧應分；僧今與比丘某甲，彼某甲當還  與僧。誰諸長老忍比丘某甲命過，所有若
衣、若非衣，現前僧應分；僧今與比丘某甲，  彼某甲當還與僧者默然，誰不忍者說。僧已  忍與比丘某甲，彼某甲當還與僧竟。僧忍，默  然故，是事如是持。

[1047a02]  若三人、二人分亡者衣物文  (若住處有三人、二人欲分亡者衣物，應各  各相向作如是言：)

[1047a03]  長老一心念！比丘某甲命過，所有若  衣、若非衣，現前僧應分。此住處無僧，是衣物  屬我，我應受用。
(第二、第三，亦如是說。若獨一人，心念口言：)

[1047a05]  比丘某甲  命過，所有若衣、若非衣，現前僧應分。此住  處無僧，是衣物屬我，我應受用。  (第二、第三，亦如是說。)

作淨法第八

[1047a09]  結作淨地文  (淨地有四種：一者，檀越若經營人作僧伽藍時處分。二者，若為作僧伽藍，未施。
三者，僧伽藍都無籬障及塹，若半有籬牆及塹。四者，僧作白二羯磨結。)

[1047a11]  大德僧聽！若僧時到僧忍聽，僧今結某處作  淨地。白如是。

[1047a13]  大德僧聽！僧今結某處作淨地。誰諸長老忍  僧結某處作淨地者默然，誰不忍者說。僧已  忍結某處作淨地竟。僧忍，默然故，是事如是  持。
(若故僧伽藍，疑先有淨地，應解已然後更結。)

[1047a17]  差人監淨法羯磨文  (彼如法作飲食、淨菜葉、楊枝，如是等事。)

[1047a18]  大德僧聽！若僧時到僧忍聽，比丘某甲能為  僧作淨法人。白如是。

[1047a20]  大德僧聽！比丘某甲能為僧作淨法人。誰諸  長老忍比丘某甲作淨法人者默然，誰不忍  者說。僧已忍比丘某甲作淨法人竟。僧忍，默
然故，是事如是持。  (差作維那，敷僧臥具、分僧粥、分餅、分雨衣、處分沙彌、守僧  園人，如是等諸羯磨文同，但稱事為異耳。)

[1047a25]  真實淨施文

[1047a25]  長老一心念！我某甲，有此長  衣未作淨，今為淨故施與長老，為真實淨。  (作真實施者，應問受施主然後得用。)

[1047a28]  展轉淨施文

[1047a28]  長老一心念！我比丘某甲，有  此長衣未作淨，為展轉淨，施與長老。  (彼受請者應如是語  言：)
長老一心念！汝有此長衣未作淨，為展轉  淨故施與我，我今受之。  (受已，當問彼言：)  汝施  與  誰？  (彼應言：)  施與某甲。
(受請者應語如此語：)  長老一心念！汝是長  衣未作淨，為展轉淨故施與我，我已受之。  是衣某甲已有，汝為某甲故護持，用時隨意。
(展轉淨施者，若問、若不問，隨意用。)

[1047b07]  受七日藥文  (先從淨人受已，持至大比丘所，作如是言：)

[1047b08]  長老一心念！我比丘某甲，有病因緣，是七日  藥，為共宿七日故，今於長老邊受。  (第二、第三，亦如是說。)

[1047b10]  受盡形壽藥文  (先從淨人受已，持至大比丘所，作如是言：)

[1047b11]  長老一心念！我比丘某甲有病，此盡形壽藥，  為共宿長服故，今於長老邊受。  (第二、第三，亦如是說。不經宿  不口受。)

雜法第九

[1047b15]  乞作小房羯磨文

[1047b15]  大德僧聽！我比丘某甲，  自乞作屋，無主，自為己，我今從眾僧乞知無  難、無妨處。
(第二、第三，亦如是說。僧當觀此比丘，若可信，即聽；若不可信，一切僧應到彼處看，若  遣可信者看。看已，應作羯磨。)

[1047b18]  大德僧聽！比丘某甲，自乞作屋，  無主，自為己，今從眾僧乞處分無難、無妨處。  若僧時到僧忍聽，僧今與比丘某甲，處分無
難、無妨處。白如是。

[1047b22]  大德僧聽！此比丘某甲，自乞作屋，無主，自為  己，今從眾僧乞處分無難、無妨處；僧今與比  丘某甲，處分無難、無妨處。誰諸長老忍僧與
比丘某甲，處分無難、無妨處者默然，誰不忍  者說。僧已忍與比丘某甲，處分無難、無妨處  竟。僧忍，默然故，是事如是持。
(次後大房羯磨，文與此同，但稱有主為異。)

[1047b28]  足食已受殘食文  (應持食至彼比丘所，應作如是言：)

[1047b29]  大德！我已足食，大德看是知是，作餘食法。  (彼應取少許食已，語言：)  我已食止，汝可食之。

[1047c02]  受請已作殘食文  (應持食至彼比丘前，作如是言：)

[1047c03]  長老！我已受請，長老看是知是，作餘食法。  (彼應  取少許食已，語言：)  我已食止，汝可食之。

[1047c05]  受請已食前食後入他家囑文

[1047c05]  長老一心念！  我某甲，已受某甲請，有緣事，欲入某甲聚落，  至某甲家，白長老令知。

[1047c08]  非時入村囑授文

[1047c08]  長老一心念！我某甲，非  時入某甲聚落，至某甲家，為如是緣事，白長  老令知。

[1047c11]  比丘尼雜羯磨曇無德律三藏法師出

諸結界法第一  (結解諸界法，子注次第名盡與大僧同，稱尼大姊異。)

受戒法第二

[1047c14]  比丘尼乞畜眾羯磨文  (若比丘尼欲度人者，當往比丘尼僧，偏露右肩，脫革屣，禮  僧足已，右膝著地，合掌，作如是言：)

[1047c16]  大姊僧聽！我比丘尼某甲，今從眾僧乞度人  授具足戒。願僧聽我度人授具足戒。  (第二、第三，亦如是說。)

[1047c18]  尼僧與作畜眾羯磨文

[1047c18]  大姊僧聽！此比丘  尼某甲，今從眾僧乞度人授人具足戒。若僧  時到僧忍聽，僧今聽比丘尼某甲，度人授人  具足戒。白如是。

[1047c22]  大姊僧聽！此比丘尼某甲，今從眾僧乞度  人授人具足戒。僧今聽比丘尼某甲，度人授  人具足戒。誰諸大姊忍僧聽比丘尼某甲度
人授人具足戒者默然，誰不忍者說。僧已忍  聽比丘尼某甲度人授人具足戒竟。僧忍，默  然故，是事如是持。

[1047c28]  度沙彌尼文  (若欲在比丘尼寺內剃髮者，應白僧，若房房語令知，然後剃髮。應作如是白：)

[1047c29]  大姊僧聽！此某甲，欲從某甲求剃髮。若僧時  到僧忍聽，為某甲剃髮。白如是。  (應作如是白已，為剃髮。若欲
在比丘尼內出家，應白僧，若房房語令知。應作如是白言：)

[1048a02]  大姊僧聽！此某甲，從  某甲求出家。若僧時到僧忍聽，與某甲出家。  白如是。
(應作如是白已，與出家。應作如是出家，教出家者著袈裟已，偏露右肩，脫革屣，右膝著地，合掌，  教作如是言：)

[1048a05]  我某甲，歸依佛，歸依法，歸依僧。我今  隨佛出家，和上某甲，如來、無所著、等正覺，  是我世尊。  (第二、第三，亦如是說。)

[1048a07]  我某甲，歸依佛，歸依法，歸  依僧。我今隨佛出家竟，和上某甲，如來、無  所著、等正覺，是我世尊。
(第二、第三，亦如是說。說如是已，應與受戒。)

[1048a09]  盡形  壽不得殺生。是沙彌尼戒，能持不？  (答言「能」。)

[1048a10]  盡  形壽不得偷盜。是沙彌尼戒，能持不？  (答言「能」。)

[1048a12]  盡形壽不得婬欲。是沙彌尼戒，能持不？  (答言：  「能」。)

[1048a13]  盡形壽不得妄語。是沙彌尼戒，能持不？  (答言「能」。)

[1048a14]  盡形壽不得飲酒。是沙彌尼戒，能持  不？  (答言「能」。)

[1048a15]  盡形壽不得著華鬘、香塗身。是沙彌  尼戒，能持不？  (答言「能」。)

[1048a16]  盡形壽不得歌舞倡伎  亦不往觀聽。是沙彌尼戒，能持不？  (答言「能」。)

[1048a18]  盡形壽不得高廣大床上坐。是沙彌尼戒，能  持不？  (答言「能」。)

[1048a19]  盡形壽不得非時食。是沙彌尼  戒，能持不？  (答言「能」。)

[1048a20]  盡形壽不得捉持生象金銀  寶物。是沙彌尼戒，能持不？  (答言：「能。」)

[1048a21]  如是沙彌  尼十戒，盡形壽不應犯。

[1048a22]  當供養三寶：佛寶、法  寶、僧寶；勤修三業：坐禪、誦經、勸佐眾事。  (聽童女十八者，二年
學戒，年滿二十，比丘僧中受大戒。若年十歲曾出嫡者，聽二年中學戒，滿十二，與授具足戒。應如是與二歲學戒。)

[1048a25]  式叉摩那受六法文  (沙彌尼應往比丘尼僧中，偏露右肩，脫革屣，禮比丘尼僧足已，右  膝著地，合掌，白如是言：)

[1048a26]  大姊僧聽！我沙彌尼某甲，從僧乞  二歲學戒，和上尼某甲。願僧濟度我，慈愍  故，與我二歲學戒。
(第二、第三，亦如是說。應將沙彌尼往離聞處、著見處已，眾中差堪能  羯磨者，如上應作如是白：)

[1048b01]  大姊僧聽！此沙彌尼某甲，從僧  乞二歲學戒，和上尼某甲。若僧時到僧忍  聽，僧今與沙彌尼某甲二歲學戒，和上尼某  甲。白如是。

[1048b05]  大姊僧聽！此沙彌尼某甲，今從僧乞二歲學  戒，和上尼某甲；僧今與沙彌尼某甲二歲學  戒，和上尼某甲。誰諸大姊忍僧與沙彌尼某
甲二歲學戒，和上尼某甲者默然，誰不忍者  說。是初羯磨。  (第二、第三，亦如是說。)  僧已忍與沙彌尼某甲  二歲學戒竟，和上尼某甲。僧忍，默然故，是
事如是持。  (應喚來，禮僧足，戒師前與六法。)

[1048b11]  汝諦聽！如來、無所著、  等正覺說六法。不得犯不淨行，行婬欲法。若  式叉摩那行婬欲法；非式叉摩那，非釋種女。
若與染污心男子共身相摩觸，缺戒，應更與  學戒。是中盡形壽不得犯，能持不？  (答言「能」。)

[1048b15]  不  得偷盜乃至草葉。若式叉摩那取人五錢、若  過五錢，自取、教人取，自斫、教人斫，自破、教人
破，若燒、若埋、若壞色；非式叉摩那，非釋種  女。若取減五錢，缺戒，應更與學戒。是中盡形  壽不得犯，能持不？  (答言「能」。)

[1048b20]  不得故斷眾生命  乃至蟻子。若式叉摩那故自手斷人命、求  刀授與，教死、勸死、讚死，若與人非藥，若墮胎，
厭禱呪術，自作、教人作；非式叉摩那，非釋種  女。若斷畜生不能變化者命，缺戒，應更與學  戒。是中盡形壽不得犯，能持不？  (答言「能」。)

[1048b25]  不得  妄語乃至戲笑。若式叉摩那不真實，無所有，  自稱言得上人法，言得禪、得解脫、得定、得四
空定，得須陀洹果、斯陀含果、阿那含果、阿羅  漢果，言天來、龍來、鬼神來供養我；非式叉摩  那，非釋種女。若於眾中故妄語，缺戒，應更與
學戒。是中盡形壽不得犯，能持不？  (答言「能」。)

[1048c02]  不  得非時食。若式叉摩那非時食，犯戒，應更與  學戒。是中盡形壽不得犯，能持不？  (答言「能」。)

[1048c05]  不得飲酒。若式叉摩那飲酒，犯戒，應更與學  戒。是中盡形壽不得犯，能持不？  (答言「能」。)

[1048c06]  式  叉摩那於一切比丘尼戒，是中應盡學，除自  取食過食與比丘尼。

[1048c09]  式叉摩那尼僧中受大戒文  (應求和上，作如是言：)

[1048c10]  我某甲，今求阿姨為和上，願阿姨為我  作和上。我依阿姨故，得受大戒。  (第二、第三，亦如是說。和
上應答言：「可爾」。若式叉摩那學戒已，若年滿二十、若滿  十二  ，應與受大戒白四羯磨。應如是與戒，將受人  離聞處、著見處，是中戒師應差教授師。)

[1048c13]  大姊僧聽！此某甲，從和上尼  某甲求受大戒。若僧時到僧忍聽，某甲尼為  教授師。白如是。  (教授師應至受戒人所，語言：)

[1048c15]  此汝安陀會、欝  多羅僧、僧伽梨、僧竭支、覆肩衣、鉢。此衣鉢是  汝有不？答言「有」。

[1048c17]  汝諦聽！今真誠時，我今問  汝，有便言有，無當言無。汝不曾作比丘尼  不？不賊心受戒不？不殺父、殺母、殺阿羅漢不？
不非人不？非畜生不？非二根人不？汝字何等？  和上字誰？年歲滿不？衣鉢具足不？父母、夫  主為聽汝不？不負人債不？非婢不？是女人不？
女人有如是諸病：癩、癰疽、白癩、乾痟、癲狂、二  根、二道合、道小、大小便常漏、涕唾常出。汝有  如是諸病不？  (答言「無」。應語言：)
如我向者所問，僧中亦  當如是問。如向者答我，僧中亦當如是答。  (彼教授師問已，應還至僧中，如常威儀，至舒手及比丘尼僧處立，應作如是言：)

[1048c27]  大姊僧  聽！是某甲，從和上尼某甲求受大戒。若僧  時到僧忍聽，我已教授竟，聽使來。白如是。
(教授師應喚受戒人言「來」。來已，為捉衣鉢，教禮比丘尼僧足，在戒師前胡跪，合掌，白如是言：)

[1049a01]  大姊僧  聽！我某甲，從和上尼某甲求受大戒。我某  甲，今從僧乞受大戒，和上尼某甲。願僧濟  拔我，慈愍故。
(第二、第三，亦如是說。是中戒師應作白：)

[1049a04]  大姊僧聽！  此某甲，從和上尼某甲求受大戒。此某甲，  今從僧乞受大戒，和上尼某甲。若僧時到僧  忍聽，我問諸難事。白如是。

[1049a08]  汝諦聽！今是真誠時，我今問汝，有便言有，無  當言無。汝不曾作比丘尼不？不賊心受戒  不？不殺父、殺母、殺阿羅漢不？非非人不？非
畜生不？非二根人不？汝字何等？和上字誰？  年歲滿不？衣鉢具足不？父母、夫主為聽汝不？  非負人債不？非婢不？是女人不？女人有如
是諸病：癩、癰疽、白癩、乾痟、癲狂、二根、二道合、  道小、大小便常漏、涕唾常出。有如是諸病不？  (答言「無」。應作白：)

[1049a16]  大姊僧聽！此某甲，從和上尼某甲求  受大戒。此某甲，今從僧乞受大戒，和上尼  某甲。所說清淨，無諸難事，年歲已滿，衣鉢具
足。若僧時到僧忍聽，僧今授某甲大戒，和  上尼某甲。白如是。

[1049a20]  大姊僧聽！此某甲，從和  上尼某甲求受大戒。此某甲，今從僧乞受  大戒，和上尼某甲。所說清淨，無諸難事，
年歲已滿，衣鉢具足。僧今授某甲大戒，和上  尼某甲。誰諸大姊忍僧今授某甲大戒，和  上尼某甲者默然，誰不忍者說。是初羯磨。  (第二、第三，亦如是說。)
僧已忍與某甲受大戒竟，和上尼某  甲。僧忍，默然故，是事如是持。

[1049a28]  受戒人與尼僧俱至比丘僧中大戒文  (彼受戒者應與比丘  尼  僧  俱至比丘僧中，禮僧足已，右膝著地，合掌，作如是言：)

[1049b01]  大德僧聽！我某甲，從和上尼某甲求受大  戒。我某甲，今從僧乞受大戒，和上尼某甲。  願僧濟度我，慈愍故。
(第二、第三，亦如是說。此中戒師應作白已，問諸難事。)

[1049b04]  大德僧聽！此某甲，從和上尼某甲求受大  戒。此某甲，今從僧乞受大戒，和上尼某甲。  若僧時到僧忍聽，我問諸難事。白如是。

[1049b07]  善女諦聽！今是真誠時，實當言實，不實當言  不實，隨所問汝，汝當以實答我。汝不曾作比  丘尼不？不賊心受戒不？不殺父、殺母、殺阿羅
漢不？非非人不？非畜生不？非二根人不？汝字  何等？和上字誰？年歲滿不？衣鉢具足不？父  母、夫主為聽汝不？汝不負人債不？非婢不？汝
是女人不？女人有如是諸病：癩、癰疽、白癩、乾  痟、癲狂病。汝有如是諸病不？  (若言「無」，應問言：)  汝學戒  未？汝清淨不？
(若言「已學戒清淨」，應問餘比丘尼言：)  已學戒未？清淨  不？  (若言「已學戒清淨」，即應作白四羯磨。)

[1049b16]  大德僧聽！此某甲，從和上  尼某甲求受大戒。此某甲，今從僧乞受大  戒，和上尼某甲。所說清淨，無諸難事，年歲
已滿，衣鉢具足，已學戒清淨。若僧時到僧忍  聽，僧今為某甲受大戒，和上尼某甲。白如  是。

[1049b21]  大德僧聽！此某甲，從和上尼某甲求受  大戒。此某甲，今從僧乞受大戒，和上尼某  甲，所說清淨，無諸難事，年歲已滿，衣鉢具足，
已學戒清淨；僧今為某甲受大戒，和上尼  某甲。誰諸長老忍僧與某甲受大戒，和上  尼某甲者默然，誰不忍者說。是初羯磨。  (第二、第三，  亦如是說。)
僧已忍為某甲受大戒竟，和上尼某甲。  僧忍，默然故，是事如是持。

[1049b28]  善女人諦聽！如  來、無所著、等正覺說八波羅夷法，若比丘尼  犯者，非比丘尼，非釋種女。一切不得作不淨
行，行婬欲法。若比丘尼作不淨行，行婬欲法，  乃至共畜生；非比丘尼，非釋種女。是中盡形  壽不得犯，能持不？  (答言「能」。)

[1049c04]  不得偷盜乃至草  葉。若比丘尼取人五錢、若過五錢，自取、教人  取，自斫、教人斫，自破、教人破，若燒、若埋、若
壞色；非比丘尼，非釋種女。是中盡形壽不得  犯，能持不？  (答言「能」。)

[1049c08]  不得斷眾生命乃至蟻子。  若比丘尼自手斷、若教他斷人命，持刀授與，  教死、讚死、勸死，與人非藥，若墮胎，厭禱呪術，
若自作、方便教人作；非比丘尼，非釋種女。是  中盡形壽不得犯，能持不？  (答言「能」。)

[1049c12]  不得妄語  乃至戲笑。若比丘尼不真實，非己有，自稱得  上人法，得禪、得解脫、三昧、正受，得須陀洹
果、斯陀含果、阿那含果、阿羅漢果，言天來、龍  來、鬼神來供養我；非比丘尼，非釋種女。是中  盡形壽不得犯，能持不？  (答言「能」。)

[1049c17]  不得身相摩  觸乃至共畜生。若比丘尼有染污心，與染污心  男子身相觸，腋以下，膝以上，若摩、若捺、若逆
摩、若順摩、若牽、若推、若舉、若下、若捉、若急捺；  非比丘尼，非釋種女。是中盡形壽不得犯，能  持不？  (答言「能」。)

[1049c22]  不得犯八事乃至共畜生。若比  丘尼有染污心，與染污心男子，受捉手、捉衣、  至屏處、屏處住、屏處語、若共行、若身相近、若
共期，犯此八事；非比丘尼，非釋種女。是中盡  形壽不得犯，能持不？  (答言「能」。)

[1049c26]  不得覆藏他罪  乃至突吉羅惡說。若比丘尼知比丘尼犯波羅  夷，不自舉、不白僧、不語人令知。後於異時，此
比丘尼若休道、若滅擯、若作不共住、若入外道；  後作如是言：「我先知此人如是如是。」非比丘  尼，非釋種女，覆藏他重罪故。是中盡形壽不  得犯，能持不？
(答言「能」。)

[1050a03]  不得隨被舉比丘語乃至  沙彌。若比丘尼知比丘為僧所舉，如法、如毘  尼、如佛所教，犯威儀，未懺悔，不作共住；便隨
順。彼比丘尼諫此比丘尼言：「大姊！彼比丘為  僧所舉，如法、如毘尼、如佛所教，犯威儀，未懺  悔，不作共住；莫隨順彼比丘語。」彼比丘尼諫
此比丘尼時，堅持不捨。彼比丘尼應乃至三  諫，捨此事故。乃至三諫，捨者善；若不捨者，非  比丘尼，非釋種女，犯隨舉。是中盡形壽不得  犯，能持不？
(答言「能」。)

[1050a12]  善女人諦聽！如來、無所著、  等正覺說四依法，比丘尼出家依是，是出  家人法。依糞掃衣，是比丘尼出家法。是中盡  形壽能持不？
(答言「能」。)  若得長利：檀越施衣、割  壞衣，得受。

[1050a17]  依乞食，是比丘尼出家人法。是中盡形壽能  持不？  (答言「能」。)  若得長利：若僧差食、檀越送食、
月八日食、十五日食、月初日食、眾常食、檀越  請食，得受。

[1050a21]  依樹下坐，是比丘尼出家人法。是中盡形壽  能持不？  (答言「能」。)  若得長利：別房、尖頭小屋、石  室、兩房一戶，得受。

[1050a24]  依腐爛藥，是比丘尼出家人法。是中盡形壽  能持不？  (答言「能」。)  若得長利：酥、油、生酥、蜜、石  蜜，得受。

[1050a26]  汝已受戒竟，白四羯磨如法成就，得  處所，和上如法，阿闍梨如法，二部眾僧具  足。當善受教法，應勸化作福治塔，供養眾僧。
和上、阿闍梨一切如法教，不得違逆。應學問，  誦經，勤求方便，於佛法中得須陀洹果、斯  陀含果、阿那含果、阿羅漢果。汝始發心出家，
功不唐捐，果報不斷。餘所不知，當問和上、阿  闍梨。  (應令受戒人在前而去。)

[1050b05]  受衣鉢文  (受五衣、鉢文，請依止文，子注盡同，尼姊異。)

除罪法第三

[1050b07]  比丘尼從二部僧乞摩那埵羯磨文

[1050b08]  (治比丘尼僧殘罪，無覆藏，唯有半月在二部僧中行摩那埵。行摩那埵竟，與出罪。摩那埵羯磨時，大僧滿
四人已上，尼僧亦爾。出罪時，要二部僧各二十人。彼尼來至僧中，脫革屣，偏露右肩，禮僧足，合掌，胡跪，  從二部僧乞半月摩那埵。應如是言：)

[1050b10]  大德僧聽！我比丘尼某甲，犯  某甲僧殘罪，今從二部僧乞半月摩那埵羯  磨。願僧與我半月摩那埵羯磨，慈愍故。  (第二、第三，
亦如是說。)

[1050b14]  與摩那埵羯磨文

[1050b14]  大德僧聽！比丘尼某甲，  犯某甲僧殘罪，今從二部僧乞半月摩那埵  羯磨。若僧時到僧忍聽，僧今與比丘尼某甲  半月摩那埵羯磨。白如是。

[1050b18]  大德僧聽！比丘尼某甲，犯某甲僧殘罪，今從  二部僧乞半月摩那埵羯磨；僧今與比丘尼  某甲半月摩那埵羯磨。誰諸長老忍僧與比
丘尼某甲半月摩那埵羯磨者默然，誰不忍  者說。是初羯磨。  (第二、第三，亦如是說。)  僧已忍與比丘尼某  甲半月摩那埵羯磨竟。僧忍，默然故，是事如
是持。  (摩那埵行法如大比丘法無異，在尼僧中宿，日日來白大僧令知，作如是說：)

[1050b24]  大德僧  聽！我比丘尼某甲，犯某甲僧殘罪，從二部  僧乞半月摩那埵羯磨；僧已與我半月摩那  埵羯磨。我比丘尼某甲，已行若干日，餘有若
干日在，白大德僧令知，我行摩那埵。

[1050b29]  乞出罪羯磨文  (彼比丘尼來至二部僧中乞出罪羯磨，應如是乞言：)

[1050c01]  大德僧聽！我比丘尼某甲，犯某甲僧殘罪，從  二部僧乞半月摩那埵羯磨；僧已與我半月  摩那埵羯磨。我於二部僧中半月行摩那埵
竟，今從僧乞出罪羯磨。願僧與我出罪羯磨，  慈愍故。  (第二、第三，亦如是說。)

[1050c06]  與出罪羯磨文

[1050c06]  大德僧聽！比丘尼某甲，犯  某甲僧殘罪，從二部僧乞半月摩那埵羯磨；  已與比丘尼某甲半月摩那埵羯磨。此比丘
尼某甲，已於二部僧中半月行摩那埵竟，今  從僧乞出罪羯磨。若僧時到僧忍聽，僧今與  比丘尼某甲出罪羯磨。白如是。

[1050c12]  大德僧聽！比丘尼某甲，犯某甲僧殘罪，從二  部僧乞半月摩那埵羯磨；僧已與比丘尼某  甲半月摩那埵羯磨。此比丘尼某甲，已於二
部僧中半月行摩那埵竟，今從僧乞出罪羯  磨；僧今與比丘尼某甲出罪羯磨。誰諸長老  忍僧與比丘尼某甲出罪羯磨者默然，誰不  忍者說。是初羯磨。
(第二、第三，亦如是說。)  僧已忍與比丘尼  某甲出罪羯磨竟。僧忍，默然故，是事如是  持。

[1050c21]  捨墮衣於僧中捨文  (捨墮僧中捨；捨竟，僧中懺悔，請一人能受者白，
即一人前懺悔，羯磨還彼衣。三二一人邊捨，懺皆亦同。犯餘罪，向二三人懺，受者白邊人。疑罪僧向三  二一人發露。子注次第名盡同，尼姊異。)

說戒法第四

[1050c25]  尼僧差人求教授羯磨文

[1050c25]  大姊僧聽！若僧  時到僧忍聽，僧今差比丘尼某甲，為比丘尼  僧故，半月往比丘僧中求教授。白如是。

[1050c27]  大姊  僧聽！僧今差比丘尼某甲，為比丘尼僧故，  半月往比丘僧中求教授。誰諸大姊忍僧差  比丘尼某甲，為比丘尼僧故，半月往比丘僧
中求教授者默然，誰不忍者說。僧已忍差比  丘尼某甲，為比丘尼僧故，半月往比丘僧中  求教授竟。僧忍，默然故，是事如是持。  (二人為伴，往大僧中
詣一舊比丘所，禮足已，曲身低頭，合掌白言：)

[1051a06]  大德一心念！比丘尼  僧和合，禮比丘僧足，求教授。  (第二、第三，亦如是說。受囑比丘，僧  說戒時，如是白言：)

[1051a08]  大德僧聽！比丘尼僧和合，禮僧足，求  教授。
(第二、第三，亦如是說。比丘尼明日應往問可否？比丘應期往，比丘尼應期來迎。比丘期往，聞教授
人來，當半道迎至寺內，供給所須：洗浴具、美粥、飲食、菓苽，以此供養；若不者，突吉羅。若比丘盡病、若不和合、
若眾不滿，當遣信往禮拜問訊。若比丘尼盡病、若眾不和合、眾不滿，亦當遣信往禮拜問訊；若不往者，突  吉羅。)

[1051a12]  與清淨及欲文  (與欲、及清淨受欲、及清淨布薩說戒法、八難及緣略說戒，子注  次第名盡同，尼姊異。)

安居法第五  (差人分房舍、安居、受七日、受過七日文、與過七日法，子注次第名盡同，  尼姊異。)

自恣法第六

[1051a17]  尼僧差人大僧中求自恣羯磨文

[1051a17]  大姊僧  聽！若僧時到僧忍聽，僧今差比丘尼某甲，為  比丘尼僧故，往大僧中說三事自恣：見、聞、疑。  白如是。

[1051a21]  大姊僧聽！僧今差比丘尼某甲，為比丘尼僧  故，往大僧中說三事自恣：見、聞、疑。誰諸大姊  忍僧差比丘尼某甲，為比丘尼僧故，往大僧
中說三事自恣：見、聞、疑者默然，誰不忍者說。  僧已忍差比丘尼某甲，為比丘尼僧故，往大僧  中說三事自恣：見、聞、疑竟。僧忍，默然故，是事  如是持。
(二比丘尼為伴，往大僧中禮僧足已，曲身低頭，合掌，作如是說：)

[1051a27]  比丘僧夏安  居竟，比丘尼夏安居竟。比丘僧說三事自恣：  見、聞、疑。大德僧慈愍故語我，我若見罪，當如  法懺悔。
(第二、第三，亦如是說。彼尼即比丘僧中自恣日便自恣，而比丘疲極。佛言：「不應爾。」比
丘僧十四日自恣，比丘尼十五日自恣。若大僧病、若眾不和合、若眾不滿，比丘尼應遣信禮拜問訊；不者，
突吉羅。若比丘尼眾病、若眾不和合、眾不滿，比丘尼亦當遣信禮拜問訊；不者，突吉羅。)

[1051b05]  與欲自恣文  (與欲自恣、受欲自恣人、白僧自恣、尼僧自恣、四三二人互說、獨一心念  說、八難白僧三語自恣、白僧受功德衣人、羯磨衣與
持衣人、僧前說眾僧尼受功德衣、白出功德衣，子注次第名盡同，尼姊異。)

分衣物法第七  (羯磨分衣物、三二人相向受、獨一心念受、聽病人持亡者衣物至僧中  說、羯磨衣鉢與，餘衣羯磨分、三二人相向受、獨一心念受，盡同，尼姊異。)

作淨法第八  (結淨地、差監淨人、真淨展轉、七日盡形壽受法，子注次第名。盡同，尼  姊異。)

雜法第九  (自乞作小房、足食受殘食、受請已作殘食、受請食前食後非時入村囑，子注  次第名盡同，尼姊異。文煩故不出。)

[1051b14]  《僧祇律》一人安居文

[1051b14]  我比丘某甲，於此僧  伽藍雨安居前三月。

[1051b15]  我某甲比丘，是住處夏  安居前三月，有緣事出界行，受七日法，是住  處安居自恣。

曇無德律部雜羯磨

* * *

【經文資訊】大正藏第 22 冊 No. 1432 曇無德律部雜羯磨  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
