一切經音義卷第二十六
釋雲公撰　大唐沙門慧琳再加  [刪-冊+(狦-(狂-王))]  補

  * [0472a23]  涅盤經從第十一盡四十 

[0472a24]  闍維分兩卷

[0472a25]  大般泥洹經六卷

[0472a26]  方等般泥洹經兩卷

[0472a27]  南本涅盤經三十六卷同用此音

[0472a28]  右已上計七十六卷同此卷音。

大般涅盤經第十一卷

[0472b01]  習習  (經文有從疒女革反作  [病-丙+習]  諸字書並無此  [病-丙+習]  字近代人加疒作之)  。

[0472b02]  噦噎  (於越反通俗文氣逆也說文云氣短也)  。

[0472b03]  痳瀝  (上力金反聲類小便數也經文作淋說文水  [泛-之+(犮-乂+又)]  也廣雅淋漬也非此義)  。

[0472b04]  懟恨  (上直淚反古文作譵同爾雅云懟怨而且忿也)  。

[0472b05]  阿伽陀藥  (此云無病或云不死藥有翻為普除去謂眾病悉除去也)  。

[0472b06]  三摩拔提  (此云等至無心定也)  。

[0472b07]  [夢-夕+登]  瞢  (徒登反下莫登反昏昧也)  。

[0472b08]  那羅延  (此云力士或云天中或云人中力士或云金剛力士也或云堅固力士)  。

[0472b09]  鉢建提  (此云跳躑此中力士甚勇健捷疾也)  。

[0472b10]  欠  [去*欠]  (墟庶反通俗文口通氣也有作呿非此義也)  。

[0472b11]  蟠龍  (薄寒反方言龍未升天謂之蟠龍廣雅蟠屈也經作盤器物字非此用也)  。

[0472b12]  [利-禾+皮]  剝  (上音披經文假借用字書中並無此字也)  。

[0472b13]  結加趺坐  (趺音府無反。三蒼云足趺也。鄭註儀禮云足上也。按攝持鞋履之處名為足趺。慧琳云結加趺
坐者加字只合單作加盤結二足更手以左右足趺加於二  [骨*坒]  之上名結加趺坐。其坐法差別名目頗多不可繁說。今且  略敘二種坐儀。先以右足趺加左
[骨*坒]  上。又以左足趺加右  [骨*坒]  上。令二足掌仰於二  [骨*坒]  之上。此名降魔坐。二手亦仰掌展五
指以左押在安在懷中。諸禪師多傅此坐是其次也若依持明藏教灌頂阿闍梨所傳授即以吉祥坐為上。降魔為次。  其吉祥坐者。先以左足趺加右  [骨*坒]
上。又以右足趺加左  [骨*坒]  上。亦令二足掌仰於二  [骨*坒]  之上。二手准前展指仰掌。以右押左
此名吉祥坐。於一切坐法之中此最為上。如來成正覺時身安吉祥之坐。左手指地作降魔之印。若修行人能常習此坐  具足百福莊嚴之相。能與一切三昧相應名為最勝也)  。

[0472b20]  劈裂  (上匹狄反說文破也謂寒凍宍裂也廣雅中分也)  。

[0472b21]  阿羅羅阿波波  (謂地獄寒苦之聲也此四地獄因聲為名也觀佛三昧海經第五卷中廣說其  因緣)  。

[0472b23]  波頭摩地獄  (此四地獄因花為名應墮彼獄必有花來迎其神識)  。

[0472b24]  擘裂  (補革反說文撝也手擘也鄭玄云破裂之也)  。

[0472c01]  建陀  (具足云私建陀此云蔭也朗法師云是偏脣鬼也)  。

[0472c02]  憂摩陀  (摩音莫可反此云妖狂亦云是醉神者也)  。

[0472c03]  阿婆魔羅  (此云無花鬘或云顛狂也)  。

[0472c04]  散陀那花  (亦云線陀那此云流花也)  。

[0472c05]  盧脂那花  (亦云盧遮那此云眼花也)  。

[0472c06]  箏  (說文云皷  [糸*(烈-列+玄)]  筑爭樂也秦人無義二子爭父之瑟中分之故號曰笋今加竹作笋)  。

[0472c07]  笛  (說文七孔笛也俗云羗笛三孔也風俗通云笛笛者滌也滌邪穢納雅正也)  。

[0472c08]  簫  (爾雅大簫謂之  [竺-二+言]  郭璞云編三十三管長尺四寸小者謂之箋十六管也)  。

[0472c09]  瑟  (爾雅云大瑟謂之灑郭註云長八尺一寸廣一尺八寸二十七弦也)  。

[0472c10]  箜篌  (釋名云此師延所作靡靡之樂後出於桑間濮上之地葢空國之侯所存師延為  [晉-(ㄙ*ㄙ)+(口*口)]  平公鼓焉後為鄭衛分其
地遂亾其國故號為鄭衛之音謂之淫樂也)  。

[0472c12]  鼓吹  (鼓動也擊也有從皮作皷俗字也)  。

[0472c13]  多伽婁香  (釋論云木香此云不沒也)  。

[0472c14]  麒麟  (渠之反力真反說文仁獸也頭上一角角端頭有宍麝身牛尾經文作騏驎字說文云馬文如綦文者也驎力  振反爾雅白馬黑脣曰驎並非經義)  。

[0472c16]  枸枳羅鳥  (亦云瞿枳羅瞿此云牛亦名地枳羅云釘)  。

[0472c17]  氍毹  (渠俱山千二反通俗云織毛蓐也經作氀力宇反氀毼也非此義也)  。

[0472c18]  毾  [登*毛]  (上他盇反釋名云施之大床前榻上以登上大床因以名之  [登*毛]  音得恒反)  。

[0472c19]  拘執  (狀如  [炎*毛]  一邊毛長色黑律中六群比丘反被拘執夜出怖人言似鬼之者也)  。

[0472c20]  [革*茸]  衣  (三蒼而容反說文鞌毳飾也亦作  [卄/毦]  而容反或作毦人至反廣雅罽也織毛曰罽  [革*茸]
字三體通取任用於義無  失經有作茸而容反說文云茸草也非經義也)  。

[0472c22]  根子  (謂薑芋之屬也以無子可種但擘根而生故也)  。

[0472c23]  莖子  (戶耕反謂石  [木*(堊-王+田)]  楊柳之屬是也以無根而生故謂之也)  。

[0472c24]  節子  (謂蘭香芹蓼稊子秬屬草等之屬是也有節即生故也)  。

[0473a01]  接子  (姉葉反謂梨柿之屬同類相接者也有經作  [(盡-(烈-列))-皿+足]  [這-言+(妻-女+十)]  字全非字體也
[這-言+(妻-女+十)]  又音才葉反疾也非今所取)  。

[0473a02]  子子  (即諸種子是也)  。

[0473a03]  丹枕  (按天竺多用帛  [疊*毛]  繒緣紵兜羅綿而作或枕或倚者也丹謂赤色也)  。

[0473a04]  安簧木枕  (謂枕內安簧撼之出聲狀如有水也)  。

[0473a05]  六  [筷-夬+尃]  (說文云局戲也六著十二棊也)  。

[0473a06]  拍毱  (巨六反古文作  [竺-二+鞠]  今作鞠郭璞云毛丸氣毬之類以  [踢-勿+月]  鞠蹋戲也兵勢也新書二十五篇傳云皇帝所作也)
。

[0473a07]  擲石  (按漢書甘延壽投石拔距張晏注云飛石重十二斤為機發行三百步延壽有力能以手投之也今人擲磚者  是磚音徒和反)  。

[0473a09]  卜筮  (時世反禮記云龜為卜蓍為筮並謂決嫌疑定猶豫故字從竹從巫者揲蓍取卦折竹為爻故字從竹揲音禪  列余列二反蓍音尸)  。

[0473a11]  遍耳  (經文有作身恐寫誤)  。

第十二卷

[0473a13]  腦胲諸脉  (胲古來反玉篇云足大指也謂分段之身極上為腦極下為胲血肉所及皆有其脉腦外是髮
胲外是甲此中無脉故以簡之舊音以為胡賣反呼為骨者全非經意也)  。

[0473a15]  腨骨  (時兖反說文腓膓也扶非反腨即膓也或作  [跳-兆+專]  字用亦同)  。

[0473a16]  以柱髀  (蒲米反北人用此音又必爾反江南行此音釋名髀卑也在下稱也古文亦作  [跳-兆+卑]  經文有作  [跳-兆+坒]  [月*坒]
二  體並俗字非正者也)  。

[0473a18]  髖骨  (口丸反埤蒼髖尻也或作臗字用同)  。

[0473a19]  頷骨  (侯感反郭璞云頷謂頷車也釋名云輔車也南楚謂之頷秦  [晉-(ㄙ*ㄙ)+(口*口)]  謂之頤所以輔持於口也)  。

[0473a20]  姿態  (下他代反意姿也謂能度人情貌也古文作  [仁-二+能]  用同也)  。

[0473a21]  視瞚  (尸閏反玉篇云目動也列子作瞬通俗文作眴音縣並同)  。

[0473a22]  [峻-山+皮]  (七旬反皮細裂坼也)  。

[0473a23]  因的  (丁歷反說文的明也傳曰射質也謂的然明見也今射堋中鹿子是也古文作  [釣-金+弓]  字同用也)  。

[0473a24]  箭中  (知仲反禮記云射中即得為諸侯不中不得為諸侯是也)  。

[0473b01]  楚撻  (他達反篝打也廣雅撻擊也楚一名荊撻古文作  [這-言+((土/羊)*欠)]  用同也)  。

[0473b02]  欬逆  (枯戴反說文逆氣也字林瘶也經文多作咳侯來反嬰兒也咳非此義也)  。

[0473b03]  艾白  (五葢反爾雅艾水臺言其色似艾也)  。

[0473b04]  赧然  (拏盞反言赧愧也小雅云面愧曰赧說文面慙也)  。

[0473b05]  杖幹  (公旦反樹莖也字從干經文有從木作幹非此義也)  。

[0473b06]  [月*郤]  跌  (徒結反失脚也)  。

[0473b07]  背僂  (力矩反廣雅曲背也通俗文云曲脊謂之傴僂經文有作瘻字音云盧搆反痔病經非此義也)  。

[0473b08]  惡賤  (上烏故反憎嫌也亦作僫字用同)  。

[0473b09]  螺玉  (勒和反蚌也古文正羸同經文有作  [豕/虫]  力底反借音用非也蚌字音蒲講反俗為蜯字非本體)  。

[0473b10]  發撤  (纏列反去也除也壞也)  。

[0473b11]  敷在身邊  (撫無反小雅敷遍也布也古文作專同正體從甫也)  。

[0473b12]  宍皰  (蒲貌反謂皮上有宍結也)  。

[0473b13]  兜羅綿  (此云木綿也甚細耎狀似楊柳樹花若用此綿觸人眼睛淚不出故知耎)  。

[0473b14]  七枝  (謂白象四足尾鼻及莖共為七支)  。

[0473b15]  紺艶  (間驗反色光也紺青如吠瑠璃)  。

[0473b16]  開剖  (暜厚反上聲破也蒼頡篇判也析也分也)  。

[0473b17]  髦尾  (上莫高反說文髦髮也謂毛中之長髦也經文有作騣子公反義亦通也)  。

[0473b18]  聰叡  (夷歲反說文  [沱-匕+(火/又)]  明也玉篇云通也智也古文作睿  籀  文作壡用亦通)  。

[0473b19]  撓大海  (呼高反說文撓擾也經文作  [打-丁+毛]  俗字也)  。

第十三卷

[0473b21]  躭緬  (多含反說文樂也國語云嗜也古文作媅妉二體諸字書作酖耽二體緬音眠善反說文樂酒也古文作  [酉*面]  說  文亦樂於酒)  。

[0473b23]  摩婁伽子  (此云游子藤也)  。

[0473b24]  尼拘陀  (舊音云無節樹花嚴音義云其葉如柿子葉子似枇杷子有蒂性耐老樹中最高大也)  。

[0473c01]  虫  [月*虫]  (七余反通俗文云宍中虫三蒼蠅乳宍中也經文作蛆子余反莊子云螂蛆甘螮謂其公也又作疽久  [病-丙+(雍-〦)]  也
此後二並非經義也云云也)  。

[0473c03]  瘜宍  (思力反說文奇宍也又惡肉也又作  [月*息]  字用同也)  。

[0473c04]  創痍  (羊之反三蒼痍傷也通俗云體創曰痍頭創曰傷也)  。

[0473c05]  陀羅驃  (毘玅反此云主帝也)  。

[0473c06]  求那  (此云依帝也)  。

[0473c07]  阿摩勒水  (此云無垢湯也)  。

[0473c08]  尼婆羅水  (此云無勝湯亦云呵梨勒汁)  。

[0473c09]  鉢晝羅  (亦名優陀伽此云煑樹葉湯如今時茶榠之類也)  。

[0473c10]  或云波耶  (此云水也即罽賓國人呼水名也)  。

[0473c11]  或言鬱特  (此是東天竺人呼水名也特音徒得反有作持非也)  。

[0473c12]  [沙/糸]  利藍  (沙賈反梵語此中天竺國人呼水名也)  。

[0473c13]  或言婆梨  (此云雜藥和水名也)  。

[0473c14]  或言波耶  (亦云乳此聲論中水名)  。

第十四卷

[0473c16]  矬人  (才戈反廣雅矬短也通俗云侏儒曰矬經文多作痤字說文云小腫也非此義也)  。

[0473c17]  阿含  (此云教也亦云法藏也眾善所歸也)  。

[0473c18]  毘紐天  (亦作違紐此云遍同亦云遍勝天也)  。

[0473c19]  乳哺  (蒲布反飲飴兒乳也有作餔字音同)  。

[0473c20]  歌羅羅時  (受胎七日不淨和合之時也)  。

[0473c21]  安浮陀時  (亦云阿浮陀即二七日時如蠒胞肤)  。

[0473c22]  伽那時  (云亦健男即三七日時狀似凝酪也)  。

[0473c23]  閉手時  (亦云閉尸)  。

[0473c24]  匍匐  (上音蒲下蒲北反伏行也)  。

[0474a01]  生涎  (詳延反字林慕欲口延也諸字書作  [盜-皿]  [漠-旲+彖]  流三體並非三蒼云涎小兒口液也唾也)  。

[0474a02]  因燧  (辭醉反火母也論語云鑽燧改火也孔注云一年之中鑽燧各異木也世本云造火者燧人為名也)  。

[0474a03]  因鑽  (子丸反又子亂反說文云所以用穿物者也)  。

[0474a04]  因桴  (拊無反鼓椎也正合從包作枹用同)  。

[0474a05]  沃壤  (上烏穀反下如掌反謂土地潤也)  。

[0474a06]  道撿  (居險反玉篇云法度也又撿攝也)  。

[0474a07]  顧眄  (眠見反說文邪視也方言自關而西秦晉之間曰  [目*丐]  )  。

[0474a08]  [舟*召]  舫  (下甫妄反通俗丈云連舟曰舫謂併兩舟也)  。

[0474a09]  炎旱  (上于廉反炎熱也爾雅炎炎熏氣灼人也)  。

[0474a10]  薄祐  (尤救反爾雅祐福也)  。

第十五卷

[0474a12]  一修多羅  (此云契經亦稱法本)  。

[0474a13]  二祇夜經  (此云重頌偈)  。

[0474a14]  三受記經  (梵云和伽羅那)  。

[0474a15]  四伽陀經  (此云頌偈)  。

[0474a16]  諷誦  (上風奉反)  。

[0474a17]  五優陀那經  (此云無問自說)  。

[0474a18]  六尼陀那經  (此云因緣經)  。

[0474a19]  七阿波陀那經  (此云譬喻)  。

[0474a20]  八伊帝曰多伽經  (此云本事經)  。

[0474a21]  九闍陀伽經  (此云本生經)  。

[0474a22]  十毘佛略經  (此云方廣經)  。

[0474a23]  十一阿浮陀達摩  (此云未曾有)  。

[0474a24]  十二優波提舍  (此云論議經)  。

[0474b01]  儴佉  (壞羊反梵言餉佉此云具也亦云珂異名耳)  。

[0474b02]  鳩留秦佛  (亦名枸樓亦云迦羅鳩村駄亦云枸留孫並梵語訛略不切正梵音羯句忖那此云滅累也)  。

[0474b03]  拘那含牟尼  (拘那此云樹牟此云儒也)  。

[0474b04]  迦葉佛  (此云龜是姓也正云加攝波一云是飲食仙種姓)  。

[0474b05]  橖  [敲-高+亭]  觸  (上宅行反捉觸也經文作棠非也)  。

[0474b06]  水渧  (丁歷反通俗文云霝滴謂之疑渧今按在空為渧至地為滴丁瀝反)  。

[0474b07]  趨走  (七榆反玉篇云趨疾行也)  。

[0474b08]  性戾  (力計反字林意乖也玉篇云曲戾也)  。

[0474b09]  敦喻  (頓溫反爾雅勉也謂相勸勉也)  。

[0474b10]  豌豆  (椀丸反廣雅瑠豆也經文作宛登俗字並非禾體也)  。

[0474b11]  其鏃  (子木反字林云箭鏑也江南言箭金也山東言箭足釋名云箭本曰足古謂箭足為族爾雅金鏃剪羽是)  。

[0474b12]  覺悟  (交教反睡覺也覺亦悟也下吾故反俗字也正作窹從宀從爿吾聲也蒼頡篇云  [穴/(爿*未)]  覺而有言曰寤謂說夢中  一事也)
。

第十六卷

[0474b15]  天竺  (或云身毒亦云賢豆皆訛也正云印度此云月也月有千名斯一稱也良以彼土賢聖相繼開悟群生照臨如
月也又云賢豆本名天帝當以天帝所護故世允號之)  。

[0474b17]  馳騁  (直知反下丑領反廣雅云馳奔也騁走也)  。

[0474b18]  婆私吒  (竹家反古文作喥此云最勝以姓為名)  。

[0474b19]  鳴  [口*(一/巾)]  我口  (  [口*(一/巾)]  音子合反南經故云如怜子法此語文飾義亦多含經文多錯作唼字音所押反非也)
。

[0474b20]  四衢  (懼虞反爾雅四達謂之衢也郭璞云道四出也)  。

[0474b21]  摩訶斯那  (此云大軍將也)  。

[0474b22]  割其股  (公五反有作  [里*坒]  音蒲米反亦通)  。

[0474b23]  切以為臛  (呼各反王逸注楚辭云有菜曰羹無菜曰矐)  。

[0474b24]  憍薩羅國  (亦云枸薩羅此云工巧國也)  。

[0474c01]  波斯匿王  (此云勝軍王或名和悅依仁王經云月光王也)  。

[0474c02]  刵耳劓鼻  (刵而至反截耳也劓魚器反截鼻也)  。

[0474c03]  斷截手足  (斷徒管反有音短者非也)  。

[0474c04]  拾取土塊  (苦  [(德-彳+王)-心+(衣-〦)]  反又音苦內反今順俗取前音也)  。

[0474c05]  恐為其患  (恐丘拱反懼也)  。

[0474c06]  擲罥  (古縣反  [(ㄇ@(企-止))/肙]  索也)  。

[0474c07]  爪壞  (上  [病-丙+土]  挍反下乖賣反)  。

[0474c08]  佉陀羅炭  (此云坑樹其木堅實炭灰造鹼洗身必爛)  。

[0474c09]  蚉  [此/朿]  (子累反又作  [口*束]  觜同廣雅云口也字書云烏喙也經文有作  [口*(隹/乃)]  泉耎反與吮同非經義也)
。

[0474c10]  憲制  (上軒建玉篇云法也制禁也法度也)  。

[0474c11]  熊羆  (虛竆反玉篇云似豕山居冬蟄  [舌*氐]  其掌其掌似人掌亦名羆彼宜反而大頭似馬有髦猛憨多力能拔樹木關
西名猳羆憨音可藍反猳音加)  。

[0474c13]  拘槃荼  (此云冬苽面鬼也)  。

[0474c14]  迦羅富單那  (此云極醜鬼也)  。

[0474c15]  薩遮尼乾子  (薩遮此云實尼乾此云無繼也)  。

[0474c16]  編椽  (上卑綿反玉篇識也聲類云以繩次物曰編謂取棘  [利-禾+夾]  編椽而臥是苦行外道也)  。

[0474c17]  氀毼  (力宇反毼寒割反玉篇云罽賓毛布也)  。

[0474c18]  唯仰  (魚兩反韻集云持也謂取資於人曰仰亦望)  。

[0474c19]  茹菜噉果  (上如翥反廣雅云茹食也)  。

第十七卷

[0474c21]  無所畏省  (思井反說文視也又察也)  。

[0474c22]  摩訶拘絺羅  (此云大膝也)  。

[0474c23]  詎有  (渠據反玉篇詎何也謂未知之辭也)  。

[0474c24]  二瓶俱破  (一憙者是將破瓶已獲酪價也一愁者是破酪瓶未得酪直故也)  。

[0475a01]  掉戲  (徒弔反心動也)  。

[0475a02]  輕躁  (祖告反心動也)  。

[0475a03]  八法  (一利二衰三毀四譽五稱六譏七苦八樂)  。

[0475a04]  三念處  (謂憂喜捨心三法平等故也)  。

第十八卷

[0475a06]  良祐  (子救反古文作  [門@右]  佑二體助也天之所助者也)  。

[0475a07]  撓濁  (乃巧反又乃挍反說文撓擾也亂也)  。

[0475a08]  水不能漂  (匹遙反激也經有作溺義通用有作濡非此義也)  。

[0475a09]  系懸須彌  (糸音覓謂蠶口之絲也言藕莖之絲細同於絲也)  。

[0475a10]  酤酒  (酤音故謂賣酒與他人也若作姑音即賣他酒也)  。

[0475a11]  洛沙  (此云染作家也謂牜草多虫損傷物命故制不許)  。

[0475a12]  拘剡彌  (此云不靜亦云藏有也)  。

[0475a13]  其性嫳惡  (弊音篇滅反性急疾姤也有作憋亦同也)  。

第十九卷

[0475a15]  無辜  (音姑爾雅云辜罪也字從辛古聲古作辜辛音乞言反)  。

[0475a16]  韋提希  (此云勝妙身夫人也)  。

[0475a17]  流惻  (初力反玉篇云悲痛也謂惻然悲痛也)  。

[0475a18]  富蘭那  (此云滿也迦葉是姓此云龜氏也此計無因外道也)  。

[0475a19]  迦迦羅蟲  (此云黑蟲生必害母)  。

[0475a20]  末伽梨  (是姓也拘舍梨是母名也此計苦樂不由因是自然外道也)  。

[0475a21]  珊闍耶  (此云等勝毘羅胘母名此是不須修外道也經八萬劫自盡生死故如轉縷丸也)  。

[0475a22]  伊師迦草  (此云  [虎-儿+巾]  醫河西法師云此草外耎內  [革*卬]  也)  。

[0475a23]  如秋髠樹  (苦昆反謂截樹頭也)  。

[0475a24]  阿耆陀  (此云無勝翅舍云髮欽婆羅云衣此以人髮為衣五熱炙身也)  。

[0475b01]  迦羅鳩馱  (名也此云黑領迦旃姓也此外道應物而起人若問有答有問無答無也)  。

[0475b02]  尼乾陀  (此云無繼是外道總名也若提云親友是母名此計苦未有定因要必須受非道能斷也)  。

[0475b03]  羅摩王  (此云虛也)  。

[0475b04]  拔提王  (此云賢也)  。

[0475b05]  毘婁真王  (此云愛樂也)  。

[0475b06]  那睺沙  (此云不事狀)  。

[0475b07]  迦帝迦王  (此云夷也)  。

[0475b08]  毘舍佉王  (以星為名)  。

[0475b09]  毘瑠璃王  (此云增長)  。

[0475b10]  深穽  (慈井反謂穿坑取狩)  。

[0475b11]  大醫耆婆  (此云能活是闍王家兄奈女之子初王手執藥印及其長大乃是醫王也)  。

[0475b12]  潤漬  (茲賜反水浸潤物也)  。

[0475b13]  惌讎  (視周反玉篇云對也匹也又憎惡也)  。

[0475b14]  在弶  (渠向反字書云施羂在道謂之弶其形似弓有作  [強-弓+木]  俗字也)  。

[0475b15]  迦摩羅病  (此云大風病)  。

[0475b16]  迦毘羅城  (此云黃色古有黃頭仙人於此修學得成仙道故以為名)  。

[0475b17]  般遮尸  (此云五髻)  。

[0475b18]  敦浮婁  (此云天樂亦云彈弦)  。

[0475b19]  須拔陀  (此云好賢)  。

[0475b20]  毘摩質多  (此云淨心)  。

[0475b21]  舍支  (嚴云月之別名阿修羅王女帝釋夫人古云淨量)  。

[0475b22]  而弑  (尸至反左傳曰臣虐其君曰弑釋名云下殺上曰弑)  。

[0475b23]  須毘羅  (此云奸勇)  。

[0475b24]  鬱曇鉢林  (此云起空亦云瑞應)  。

[0475c01]  舍婆提國  (此云仙人住處也)  。

[0475c02]  旃陀羅  (此云治狗人亦名為獄卒)  。

[0475c03]  氣噓  (此是魁膾屠師名氣噓也)  。

[0475c04]  阿逸多  (此云無能勝)  。

[0475c05]  婬  慝  (上以心反說文私逸也玉篇云不以禮交曰婬下他則反禮記世亂則禮慝傅曰慝邪也)  。

[0475c06]  優波離  (此云近護)  。

[0475c07]  阿那邠坻  (此云孤給)  。

[0475c08]  周利槃特  (亦云周利槃陀迦問利此云小槃陀此云路也)  。

[0475c09]  優樓頻螺  (此云木苽自在木苽林中證得無學故以名之)  。

[0475c10]  脩陀耶  (此云共起也亦名須陀耶也)  。

[0475c11]  [沙/糸]  草  (此是人名)  。

[0475c12]  判合  (普旦反又作胖牉二形鄭玄曰胖半也得偶而合曰胖經作泮冰解也非此義也)  。

[0475c13]  郁伽長者  (此云功德亦云威德)  。

[0475c14]  離婆多  (此星名)  。

[0475c15]  尸利毱多  (此云吉護亦云德護也)  。

[0475c16]  鄙悼  (悲美反恥也陋也下徒到反復也哀)  。

[0475c17]  阿鼻  (此云無間亦云無釋此有三義一苦二身三處)  。

[0475c18]  頻婆娑羅  (亦云瓶沙王此云端正亦云好顏色也)  。

[0475c19]  甲冑  (直救反說文兜鍪也字從月由聲)  。

[0475c20]  間間  (上居莧反玉篇云隔也代也亂也下古閑反處也中也)  。

[0475c21]  如魚在  [金*敖]  (五到反有作鏊字同)  。

第二十卷

[0475c23]  阿闍世  (此云未生惌亦云法逆此兒生法爾作逆)  。

[0475c24]  疑為劫盡者  (三月並照是水災起王意謂爾火災起者七日俱燃也)  。

[0476a01]  七子喻者  (普耀經云昔有老母人而有七子六證聖一猶在凡忽染王罪皆應從戮母念小子是凡恐終  失念故愛偏重)  。

[0476a03]  鳩翅羅鳥  (亦云俱枳羅從聲為名)  。

[0476a04]  枕狗  (枕針禁反倚也)  。

[0476a05]  被髮  (皮義反散髮也)  。

[0476a06]  驢車  (西域諱乘驢據五分律犯王法者乘驢就戮也)  。

[0476a07]  奎星  (口攜反爾雅降婁次也李巡曰降婁白  [虎-儿+巾]  宿也經文有作金星即太白星也宜從奎讀也)  。

[0476a08]  畢力迦香  (亦云畢力迦此云觸香也)  。

[0476a09]  多伽羅香  (此云根香)  。

[0476a10]  多摩羅跋香  (此云藿葉香也)  。

[0476a11]  劫貝娑花  (花同柳絮可以為綿詢問梵僧白氈是也)  。

[0476a12]  圊廁  (上七情反廣雅圊溷庰廁皆廁之別名也溷魂問反濁也)  。

[0476a13]  瞿伽離  (亦云瞿波離亦云瞿和離此云牛守)  。

[0476a14]  須那剎多  (須此云好也那剎多此云星也)  。

[0476a15]  以八種聲  (亦云八音一極好聲二柔耎聲三和適聲四尊惠聲五不女聲六不悟聲七深遠聲八不竭聲)  。

[0476a16]  止觀  (止定也觀惠也有本作正觀非也)  。

[0476a17]  色十種  (謂外五塵內五根是也)  。

[0476a18]  罪戾  (力計反孔註尚書云罪過也謚法曰不悔前過曰戾)  。

[0476a19]  五逆津  (進人反論語云使子路問津焉鄭玄曰津濟渡之處也)  。

[0476a20]  毘婆尸佛  (此云種種觀亦云勝觀)  。

第二十一卷

[0476a22]  四毘陀論  (正云四吠陀此云四明論有十萬頌西方所重明四種法一壽二祠三平四術)  。

[0476a23]  毘伽羅論  (古音云無頸無尾也)  。

[0476a24]  衛世師論  (此云無勝外道論也)  。

[0476b01]  迦毘羅論  (古音云黃頭仙人論也)  。

[0476b02]  讖記  (初禁反說文讖驗也)  。

[0476b03]  斷疑心者  (都暖反次有疑名疑義二心並同都暖反)  。

[0476b04]  則得永斷  (徒暖反)  。

[0476b05]  有見斷見  (斷徒暖反)  。

[0476b06]  摩尼跋陀  (摩尼此云滿或云如意跋陀此云賢也)  。

[0476b07]  阿私陀仙  (古音不白玄奘云無比仙亦名端嚴也)  。

[0476b08]  鬱陀伽  (古音云勝也亦名盛也)  。

[0476b09]  陀羅羅仙  (有作阿羅邏古音云無醫仙也)  。

[0476b10]  阿提目多伽花  (古音云樂脫樂音雅孝反)  。

[0476b11]  占婆花  (亦云瞻蔔此云色花也甚香絜)  。

[0476b12]  波吒羅花  (古音重葉花重音直龍反也)  。

[0476b13]  婆師羅花  (亦云婆師迦此云夏生花也)  。

[0476b14]  摩利迦花  (古音云此名次第花也)  。

[0476b15]  新摩利迦花  (古云如次第花也)  。

[0476b16]  須摩那花  (亦名穌曼那玄弉云善稱意)  。

[0476b17]  由提迦花  (古音云此名行花行音戶郎反)  。

[0476b18]  檀  㝹  利迦花  (古音云此名作也)  。

[0476b19]  招提僧坊  (古音云供給客僧之處也即以招引提攜之義故也親曾問淨三藏云招提是梵語此云四方  僧房也)  。

[0476b21]  阿那波那  (此云數息觀也阿那云人息波那云出息是也)  。

[0476b22]  破  [擴-黃+(朔-月)]  六大  (謂地水火風空識也亦云六種也)  。

第二十二卷

[0476b24]  恃怗  (何古反爾雅怙恃也韓詩云無父何怙怙賴也無母何恃恃負也)  。

[0476c01]  儭身  (且信反又丈覲反儭至也近也)  。

[0476c02]  佷戾  (上侯艮反下禮帝反謂難調伏也)  。

[0476c03]  洄澓  (洄音迴下音復三蒼云水轉也宣帝紀云洄澓水漩深也)  。

[0476c04]  為蘇  [麩-夫+少]  塗  (塗古音云宜作堵字為正)  。

[0476c05]  以藥坌之  (坌蒲悶反通俗文  [土*孛]  土曰坌說文云坌塵也)  。

第二十三卷

[0476c07]  連綴  (追衛反玉篇云繼也連也合著也)  。

[0476c08]  我遠三乘  (遠于願反遠離也)  。

[0476c09]  難冀  (居致反玉篇云望也又作覬說文覬幸也)  。

[0476c10]  餧飤  (詞恣反石經今作食玉篇云哺也經文有作飼俗字也)  。

[0476c11]  瓨器  (學江反說文似甖長頭受十升者也)  。

[0476c12]  船  [舟*發]  (扶月反有本作筏  [舟*我]  並同俗字也)  。

[0476c13]  手抱脚蹋  (說文正作桴或作抱同鮑交反玉篇云引取也蹋徒盇反踐弃也此喻渡煩惱河勤修二善是
抱取義也懃斷二惡是踐弃義南經謝公改為運手動足言雖是巧於義有闕疎也)  。

[0476c15]  觀身如篋  (四大如火大喻見毒也地大喻觸毒風大喻氣毒也水大喻齧毒)  。

[0476c16]  旃陀羅  (亦名旃荼羅此云嚴幟謂以惡業自嚴行持標幟也其人若行必搖鈴自標若不爾者必獲重罪時  人謂殺人膾子屠也獵擔糞人也)  。

[0476c18]  駃河  (史吏反蒼頡篇云駃疾也字從史經文作駃古穴反謂駃騠駿馬也)  。

[0476c19]  摩偷羅國  (花嚴音云孔雀城也古音云美蜜城也)  。

[0476c20]  迦迦羅  (居佉反此云烏也因聲立名也)  。

[0476c21]  究究羅  (九求反此鷄聲也鳩鳩吒此云鷄也)  。

[0476c22]  呾呾羅  (多達反雉聲也已上三鳥並因聲得名也)  。

第二十四卷

[0476c24]  怡懌  (下音亦爾雅云怡懌樂也郭璞云怡心之樂也懌意解之樂也)  。

[0477a01]  庭燎  (力召反周禮供墳燭庭燎鄭玄曰墳大也樹於門外曰大燭在於門內曰庭燎)  。

[0477a02]  阿摩勒果  (此云無垢也)  。

[0477a03]  百福  (修正十善初有五品心一下品心二中品心三上品心四上中品心五上上品心各具十善為五十名初發心  也至於後心具足決定復成五十為百福)
。

[0477a05]  婆羅墮跋闍天  (此云重語天也)  。

[0477a06]  樓陀天  (此云可畏也)  。

[0477a07]  因提黎天  (帝釋天也)  。

[0477a08]  拘摩羅天  (此云童子天)  。

[0477a09]  八臂天  (此云那羅延天)  。

[0477a10]  摩醯首羅天  (此云大自在天)  。

[0477a11]  半闍羅天  (此云龍天)  。

[0477a12]  造書天  (梵云婆羅賀摩天即造悉曇章十二音字母者是也如前第八卷中所明也)  。

[0477a13]  婆藪天  (古音此名實亦名地亦名物也)  。

[0477a14]  由乾陀山  (此云持雙山也)  。

第二十五卷

[0477a16]  藥名娑呵  (此云駛流)  。

[0477a17]  百穀  (古木反說文穀績也華嚴音義云按楊泉物理論梁者黍稷之總名稻者粳糯之總名菽者眾豆之總名此三
穀各二十共為六十蔬果之實各二十助穀共為百穀故詩曰播厥百穀周易云百穀草木麗于地也)  。

[0477a19]  斪斸  (上苟侯反說文斪斫也從斤句聲經文從金作鉤名非此用也下竹錄反考聲云斸斪斸也拙也說文斫也從  斤屬聲經文從登作  [登*斤]
不成字非也)  。

[0477a21]  耶奢富那  (古文云耶奢此云名聞也富那此云滿也)  。

[0477a22]  毘摩羅闍  (此云無垢王也)  。

[0477a23]  憍梵波提  (此云牛王亦名牛主亦名呞也)  。

[0477a24]  須婆睺  (此云好有)  。

[0477b01]  優樓佉  (此云鵂鶹仙人也鵂音休鶹音留)  。

[0477b02]  迦毘羅  (此云黃頭仙人也)  。

第二十六卷

[0477b04]  [禾*离]  黏  (上丑支反樹膠也黏女沾反黏著也謂取禽獸也)  。

[0477b05]  溫故  (上烏昆反論語云溫故而知新何晏曰溫尋也又習也經作慍故字音威運反怒也恨也非經義也)  。

[0477b06]  安橛於空  (橛權月反木  [木*戈]  也有作栓俗字後世濫行非正體也)  。

[0477b07]  逐塊  (苦對反結土也古文作由字同)  。

[0477b08]  五翳  (烏計反一烟二雲三塵四霧五羅睺羅言羅睺者是阿修羅別言此云障也六月一度以手障月謂之月蝕也)  。

[0477b09]  強耐不吐  (上渠亮反耐奴代反耐忍也)  。

[0477b10]  優陀延山  (此云日出處也)  。

[0477b11]  尼拘陀  (此云無節樹亦名縱廣華嚴音云其葉如柿其子如枇杷耐老樹中最高大也)  。

[0477b12]  過差  (上古臥反下初加反)  。

[0477b13]  頗富伽羅  (古音云亡人也)  。

[0477b14]  婆熙長者  (古音云郭外長者熙喜依反)  。

[0477b15]  氣噓旃陀羅旃陀羅  (此云執惡生殺氣噓是名以氣噓人即死國人有罪合死即付之)  。

[0477b16]  瘦瞿曇彌  (此云好姓上古仙種也)  。

[0477b17]  闍提比丘  (此云隨意作也)  。

第二十七卷

[0477b19]  沙門  (梵語也此云勤勞內道外道之總名也皆據出家為言耳古經為桑門或為娑門羅什法師以言非便  [弓*ㄆ]  為沙  門也)  。

[0477b21]  婆羅門  (此俗人也謂淨行高貴捨惡法之人博學多聞者也)  。

[0477b22]  我適欲問  (適音尸亦反廣雅云近也始也)  。

[0477b23]  鎽芒  (上芳恭反兵刃也下罔方反草端也)  。

[0477b24]  哮吼  (上呼交反下呼狗反玉篇云大喚也)  。

[0477c01]  十住  (此中十住即十地也一極喜二離垢三發光四焰慧五難勝六現前七遠行八不動九善慧十法雲地餘經十  住乃說地前)  。

[0477c03]  如三禪樂者  (下之三地樂在五識第三禪樂唯在意地故樂最勝)  。

[0477c04]  阿耨多羅三藐三菩提  (耨音奴篤反藐字依梵音應作彌略反阿此云無也耨多
羅此云上也三云正也藐等也又三正也菩提覺也總云無上正等正覺也耨字經中多作耨字此音奴構反正與梵音
扶同然僧徒皆用入聲字宜作耨奴沃反亦得名健行定名經中自釋云一切事畢竟堅固也)  。

[0477c07]  毳衣  (昌芮反說文云鳥獸細毛也)  。

第二十八卷

[0477c09]  富那跋陀  (此云滿賢同前神將也)  。

[0477c10]  其相炳著  (炳音丙著音竹慮反炳著謂明白顯示也異於輪王之相也)  。

[0477c11]  瞻  婆城  (  瞻  婆花名其花黃色奇異香潔此城多有因花得名也)  。

[0477c12]  波羅柰  (此云丘繞城也)  。

[0477c13]  菴羅果  (此果形如梨味極甘美)  。

[0477c14]  立拒舉瓶  (柜其呂反舊音云外道瓶圓如瓠無足以三杖交之舉瓶離地諸經中或言奇或言三叉立柜  並是也)  。

[0477c16]  酵煗  (上古考反謂起麵酒酵也經多作  [酉*(((巨-匚)@一)/(企-止+水))]  音洛高反說文云濁酒也醪非經意云也)  。

[0477c17]  雲表星  (表音悲夭反三蒼云表外也言此星在於雲外也)  。

[0477c18]  爐冶  (下以者反說文銷也三蒼云銷鑠也遭熱則流遇冷則令與水同意故字從氷也)  。

第二十九卷

[0477c20]  粗自供足  (上才故反玉篇云粗略也又麤也)  。

[0477c21]  賦給  (方務反說文賦斂也稅也方言賦種也郭璞曰賦所以平量也)  。

[0477c22]  三十二相  (其一一相皆百福所成謂以五品心行行十善合成五十此是初心至於後心亦具五十合百
共成一相故法華云百福莊嚴相是也前二十四卷前文已釋)  。

[0477c24]  奩底  (上力占反底丁禮反謂  [筐-王+僉]  器也如此香匳底平方正闊狹形狀以譬佛足經云由持戒實語感得此相也今作
[(筐-王+僉)*殳]  字非經義)  。

[0478a02]  千輻輪相  (梵云斫訖羅此云輪在如來足下經云以如法財施眾生故得此相也)  。

[0478a03]  網鞔指  (次莫安反謂佛指間宍上如細羅文如彼鵞鴈之足也因中以四攝取眾生故得此相鞔字從革免  聲經作縵音莫晏反非也)  。

[0478a05]  節踝  [月*庸]  滿  (  [月*庸]  音寵龍反爾雅均也齊等也經云因持戒惠施故得此相也)  。

[0478a06]  如尼拘陀樹  (古音云無節樹也經云尼枸陀樹五文之質樹既  [月*庸]  直圓滿以譬佛身經云常樂惠施瞻  病給藥得此身相也)  。

[0478a08]  中陰有三種食  (言思食者是業不死也二觸食者藉洽煗觸而命得存三意食者即識食如卵  生類心常念母故身不爛壞)  。

[0478a10]  三種煩惱因緣者  (一父二母三不淨因此三事受生也又有釋云三煩惱云三煩惱者一於  父生嗔二於母生貪三起於身於此三緣中陰得受生也)  。

[0478a12]  生  [此/朿]  (茲隨反鳥吻也字體宜作喍嘴二體也)  。

[0478a13]  開剖  (普目反析也開)  。

[0478a14]  得陀羅尼  (此云總持按諸經中有多種有旋陀羅尼是定也有聞持陀羅尼是法也有呪陀羅尼秘密語  也唯此經中合是定也)  。

[0478a16]  憩駕  (上去厲反爾雅憩止也註云止乏息也說文作愒字蒼頡篇作  [尸@既]  古字今不用也)  。

[0478a17]  藥名楞伽利  (古音云此名稱地也)  。

[0478a18]  苟能  (上公厚反廣雅苟誠也旦也韓詩云苟得也)  。

[0478a19]  婚姻  (今作昏說文婦家也禮記取婦以昏時入故曰昏爾雅婦之父曰昏姻古文作婣說文  [(工*几)/耳]  家也女之所因故曰  姻爾雅
[(工*几)/耳]  之父為姻  [(工*几)/耳]  音細)  。

[0478a21]  舍婆提城  (應云尸羅  [跳-兆+(乏-之+(犮-、))]  提亦云舍衛此云仙人住處亦云聞物國也)  。

[0478a22]  婆枳多城  (亦云婆翅多此云語憧城)  。

[0478a23]  毘舍離城  (亦名毘耶離此云廣嚴城也)  。

[0478a24]  伊羅跋提河  (或云  [跳-兆+(乏-之+(犮-、))]  提此云賢也)  。

[0478b01]  伊  [按-女+(火/又)]  末堆河  (伊  [按-女+(火/又)]  此云甘  [卄/遮]  末堆此云醉也)  。

[0478b02]  毘婆舍那河  (此云無竭河也)  。

[0478b03]  拘舍拔提城  (古音云是水名)  。

[0478b04]  此城爾時名迦毘羅衛  (瑞應經云迦毘羅衛者三千日月萬二千天地之中央也  師子菩薩疑拘尸那是邊地今言此城昔名迦毘羅衛云何言是邊)  。

[0478b06]  須達多  (此給孤獨長者買園造寺側布黃金好施行檀輕財重福也)  。

[0478b07]  珊檀那舍  (應云珊檀梨舍那珊云正也檀梨云施也舍那云見謂正見行檀也)  。

[0478b08]  迦蘭陀竹林  (古音云迦蘭陀此名好鳥是鳥名亦是山鼠名亦是國名)  。

[0478b09]  祇陀  (古音云勝也前者須達買園此祇陀捨樹經云祇樹是也)  。

第三十卷

[0478b11]  菴羅女  (亦云菴樹女此依傳云依樹花中而生)  。

[0478b12]  婆羅河邊  (亦云波羅河古音此云勝)  。

[0478b13]  駿馬  (尊迅反說文云駿為馬之才良者也有音思閏反非)  。

[0478b14]  殯斂棺葢  (斂音力焰反玄應釋云衣尸也釋名云殮斂也藏不復見也小斂戶內大斂阼階也)  。

[0478b15]  和液  (盈益反說文津潤也謂二月仲春暄和滋液也)  。

[0478b16]  百獸  (按孔子家語云畜有四靈一毛蟲有三百六十種麒麟為長羽蟲三百六十種鳳為長也鱗蟲三百六十龍為  長也甲蟲三百六十龜為長也)  。

[0478b18]  孚乳  (上撫夫反通俗文云卵化曰孚又孚字從爪從子此會意字也下而主反又卵生者為孚胎生者為乳故說文  從孚從乙乙者像乳流出也乙音殷訖反)
。

[0478b20]  鬱蒸  (上憚律反下章仍反熱病也月是清涼故能除之也)  。

[0478b21]  阿  㝹  樓馱  (亦名阿那律陀亦云阿泥婁豆並由梵音輕重有異此云無滅佛弟子中得天眼者此人最第  一也)  。

[0478b23]  舍利弗  (具云奢唎補怛羅奢唎此云鶖鷺鳥補怛羅此云子也由此尊者母眼黑白分明轉動流利似鶖鷺
眼故號奢利也尊者因母得名云鶖子也舊翻為身子者謬也梵本呼身為設利羅故知懸別)  。

[0478c01]  奢摩他  (亦云三摩地亦云三昧此云定也止也定有多名此總稱也或名三摩鉢底也)  。

[0478c02]  毘婆舍那  (亦云闍那亦云若那此云惠也觀也或云見也)  。

[0478c03]  憂畢叉  (此云捨也止觀捨三名其義如上也)  。

第三十一卷

[0478c05]  得衷  (竹隆反左傳楚僻我衷杜預曰衷正也中當也蒼頡篇別名內外之辭經文作中中平也兩字並通也)  。

[0478c06]  遺燼  (秦進反說文火之餘木正體宜作  [盡-皿+火]  )  。

[0478c07]  菅草  (古顏反爾雅菅茅屬也經文作葌與簡同葌蘭也說文葌香草名也葌非此義也)  。

[0478c08]  甘  [舛-夕+鬲]  盛金  (  [舛-夕+鬲]  音古和反方言秦言土釜也說文從鬲  [工*├]  聲  [工*├]
音口瓦反鬲音歷經文作鍋是車鉛非此用)  。

[0478c09]  撓攪  (上呼高反下交咬反說文撓攪即攪亂也詩云秖攪我心是也)  。

[0478c10]  融銷  (小彫反說文鑠也從金肖聲經從水作消是消息之消非此用也)  。

[0478c11]  覺觀  (玉篇云覺警也察也觀見也視也成實論云覺觀在初禪也經云內有覺觀外感火灾唐三藏譯為尋伺也)  。

[0478c12]  嘲調  (上竹交反或作啁同蒼頡篇云啁亦調也謂相調戲也經文有作讛字相承音藝未詳何出或作譺五戒反字  林欺調也亦大調曰譺也)  。

[0478c14]  賈客  (賈公戶反又古雅反鄭玄曰行曰商處曰賈白虎通曰賈之言固謂固其物待民來以求其利也)  。

[0478c15]  鴦崛摩羅  (此云指以為鬘花外道也殺人取指以為花鬘為欠一指路中見佛拔刀走趁口云住住大沙
門白淨王太子我是鴦崛摩應當稅一指世尊徐步引至伽藍聞法出家便令受戒此出鴦崛摩經)  。

[0478c17]  非現生後  (現者現報謂今身造業交獲報也生者來世受生方獲報也後者謂第三身已後方獲報也)  。

[0478c18]  王名迦多富  (古音云此名是)  。

[0478c19]  盲瞽  (公戶反釋名云瞽目眠然謂目平合如皷皮狀也)  。

[0478c20]  即劓其鼻  (劓魚器反謂截其鼻也)  。

[0478c21]  刖其手足  (魚厥反)  。

[0478c22]  副軸  (上芳富反謂貯備也)  。

第三十二卷

[0478c24]  打擲垖押  (垖都回反墜也落也字正體作磓押正體作壓烏狎反鎮也押字古押反籬辟也非此義)  。

[0479a01]  種子精血究竟不淨  (依智度論凡夫之身有五種不淨一種子不淨精血也二住處不淨
熟藏之上也三自相不淨血宍汁垢也四自性不淨九孔常流也五究竟不淨終歸糞土也)  。

[0479a03]  摩羅耶山  (亦云摩羅延摩羅此云垢也耶云除也山在南天竺境因國為名其山多白旃檀香入者香潔  故云除垢也)  。

[0479a05]  如駞食蜜  (駞徒多反馲駞也蜜者草夕  [利-禾+夾]  蜜也味聒如蜜駞得食之不顧蒭草也)  。

[0479a06]  兜羅  [毯-炎+耳]  (仁志反通俗文云毛飾也矟上垂毛為  [毯-炎+耳]  又作毦同用)  。

[0479a07]  紝婆蟲  (上女林反梵語也紝婆是樹名葉苦可煑為飲治頭痛如此間苦楝樹其蟲甘之因以為名棟音蓮  見反)  。

[0479a09]  火蟲樂火  (傳曰南中有火鼠其毛作布為服故則火燒名火浣布也)  。

[0479a10]  瑕疵  (上戶加反下自移反)  。

[0479a11]  罐綆  (上古亂反汲水器也經作灌字是澆灌非此汲器也綆古杏反說文汲井繩也方言韓魏之間謂之綆也)  。

[0479a12]  憍尸迦  (此謂帝釋往古因地之姓也)  。

[0479a13]  磁石  (有本作慈非字體也)  。

[0479a14]  葵藿  (呼郭反豆葉也葵藿二物凡俗每見傾身逐日而轉言有心議此謂因緣相待非是別有敬心也)  。

[0479a15]  阿叔迦樹  (此云無憂樹)  。

[0479a16]  蘿蔔  (上羅音下蒲北反似菘根味辛紫花者也作蘆菔同)  。

[0479a17]  車兵象馬步兵  (按西域記凡有四兵步馬車象象則被以堅甲牙施利距一將安乘授其節度
兩卒左右為之駕馭車則以駟馬兵師居乘列卒周衛扶輪挾轂馬軍散禦逐北奔馳步軍輕捍敢勇充選負大樐執長  戟或持刀劒前鋒行陣四兵和合名之曰軍)  。

第三十三卷

[0479a21]  粟  [序-予+禾]  (美悲反其字正體應作靡糜二形謂禾穄也方言云關西謂之糜冀州謂之穄音祭)  。

[0479a22]  如斷生瓠  (斷徒暖反謂割割截也瓠音胡故反)  。

[0479a23]  重綫塼  (綫私箭反綖字非也塼止緣反此謂織簾之家皆斫眾多破塼形如鼓子纏綫於上以為簾經隨其
多少織簾之時行行在椽上累然狀如脊骨以喻如來六年苦行形體枯瘦故脊骨連現如重綫塼也重取去聲也)  。

[0479b01]  剜身  (烏官反剈也剈音恚緣反)  。

[0479b02]  閉氣不喘  (閉音篳謎反考聲云掩也藏也因也謂菩薩施身示為死想令無殺罪)  。

[0479b03]  迦賓闍羅鳥  (古音云是鵽鳥也引釋論云似  [此*鳥]  鵄與象猴為親友故知是也鵽音卓刮反刮音關八反)  。

[0479b04]  瞿陀身  (古音云此名鯪魚鯪力承反玉篇云鯪魚鯉也有四足出於南方謂菩薩潛形利物作異色魚身正  定形貌也)  。

[0479b06]  而常施恩  (施始宜反玉篇云施設也謂此菩薩利潤無私施恩及物)  。

[0479b07]  兜率天  (此云知足欲界之中第四天也)  。

[0479b08]  施婆羅比丘  (施婆羅山名近山生故故以立名)  。

[0479b09]  優波尸婆羅  (優婆此云小即是弟也)  。

[0479b10]  彌迦羅長者母  (彌迦羅此云金帶金寶嚴身因以為名)  。

[0479b11]  拘陀長者母  (未詳)  。

[0479b12]  半闍羅長者母  (半闍羅此云籠亦名獄此等諸人並是卵生也)  。

[0479b13]  菴羅樹女  (菴羅淨三藏云果名其形似柰其味如梨溫室經云柰女者即其人也依花以孕質故號濕生  即頻婆娑羅王之貴妃良醫耆婆之母也)  。

[0479b15]  迦不多樹女  (此名臭樹依之而生)  。

[0479b16]  放逸行  (行平聲呼之也)  。

[0479b17]  稾草  (古老反禾幹之草也)  。

[0479b18]  齒壯者  (謂人即數年牛即數歲馬即數齒故言齒壯也)  。

[0479b19]  捲脊  (巨員反屈也曲也)  。

[0479b20]  蹲地  (音存)  。

[0479b21]  當舉其尸  (舉音與除反正應作舉字)  。

[0479b22]  廝下之人  (廝息支反玉篇云馬屋也賤人居之故)  。

[0479b23]  圊廁  (正應作圊圊溷也)  。

[0479b24]  記莂  (悲別反分簡也經文作別非也)  。

[0479c01]  卵殼  (口角反殼字同吴會之間音口木反今詳凡物皮皆是殼也)  。

[0479c02]  婬佚  (今作妷同與一反蒼頡篇婬妷蕩也蕩音徒浪反)  。

第三十四卷

[0479c04]  婆蹉婆  (此云執金剛寶亦名嚴飾也)  。

[0479c05]  富蘭陀羅  (古音云富蘭云城陀羅云破也)  。

[0479c06]  因陀羅  (此云帝主也)  。

[0479c07]  舍脂夫人  (舍脂此云淨量是阿脩羅王女為天帝所重也)  。

[0479c08]  優波摩那  (此云譬喻是佛庶子也)  。

[0479c09]  須跋陀羅  (此云善好賢)  。

[0479c10]  羅閱祇  (王舍城是也)  。

[0479c11]  愁憒  (古對反憒心亂也)  。

[0479c12]  婆羅留支  (古音云此名勝樂樂音五孝反亦名折指)  。

[0479c13]  婆伽婆  (此云世尊)  。

[0479c14]  阿羅呵  (此云應供與阿羅漢義亦相似)  。

[0479c15]  三  [卄/狠]  三佛陀  (此云正遍知也)  。

[0479c16]  麤澀  [毯-炎+婁]  褐  (澀所立反從四止二正二倒書經三止作澁非也  [毯-炎+婁]  力主反織毛為布也)  。

[0479c17]  瞿低比丘  (此云守牛也)  。

第三十五卷

[0479c19]  波斯匿王  (此云月光王亦云勝軍王亦云和悅也)  。

[0479c20]  即便有娠  (尸仁反懷胎也經作身如如葢是一赭舌是多者應赭字乃是葢四面垂綵綵舌也喻涅盤  是一解既是多)  。

[0479c22]  如來十力  (瑜伽論第五十卷云一者處非處智力二自業智力三靜慮解脫等持等至智力四根勝劣智
力五種種勝解智力六種種界智力七遍趣行智力八宿住隨念智力九生死智力十漏盡智力)  。

[0479c24]  四無所畏  (一正等覺無畏二障道無畏三漏盡無畏四出苦道無畏也)  。

[0480a01]  首楞嚴三昧  (此云勇健定也此經中自釋云首楞嚴者於一切事究竟堅固也)  。

第三十六卷

[0480a03]  尸利沙果  (古譯尸利者頭也沙云似故名似頭果也)  。

[0480a04]  杷吒羅長者  (梵語城名此城長者也)  。

[0480a05]  瞿伽離  (此云牛守也)  。

[0480a06]  坻舍比丘  (此云光亦云大)  。

[0480a07]  波吒羅花  (此名重葉花)  。

[0480a08]  坻彌魚  (上音低迷羅謂大身魚其類有四此最小者法炬經中低迷宜羅即第三魚皆次  [牙-(必-心)+?]  相吞噉)  。

[0480a09]  [魚*昔]  魚  (上且各反異物志云鱕  [魚*昔]  魚鼻上有一橫骨利如刀斧江東呼闊刃斧為鐇故謂之鐇  [魚*昔]
此類魚有二十種各  異自有別名齒利如錯鼻骨如鐇今並從魚作鱕  [魚*昔]  鱕音煩)  。

[0480a11]  外道唯觀六行  (謂欣上厭下各有三厭離下界苦  [夕/鹿]  障欣求上界淨玅利也苦  [夕/鹿]  障為三淨玅
利為三合為六行邪見行非正觀也)  。

[0480a13]  我弟子具十六行  (謂四諦下各為十六正行也)  。

[0480a14]  腕手比丘  (烏灌反或作椀)  。

[0480a15]  刁長者  (上音彫人姓也)  。

[0480a16]  行般那含  (幸庚反此人利根無待勤行自能得滅成實論中不行滅人是也)  。

[0480a17]  馬師滿宿  (此二比丘六群比丘之二也智度論云難陀是二瞿伽梨三闡陀四馬師五滿宿六是也)  。

[0480a18]  童子迦葉  (即有部律中却取錯末迦葉是舍衛國多羅聚落人即此會中對揚論議之主前文云年在幼  稚是此人也)  。

[0480a20]  耶舍比丘  (或云耶世此云明也)  。

[0480a21]  沙門那  (梵語也此義譯云乏道沙門名乏那名道僧稱云貧道者即謙退自卑之辭也亦更有多義也)  。

第三十七卷

[0480a23]  [菟-(色-巴)+(〦-一)]  角虛空  (  [菟-(色-巴)+(〦-一)]
角本無故今亦無虛空常故本有今有佛性不爾本有今無本無今有是故亦有亦無是中
道義經云煩惱諸結善無記盡名佛性言本有今無者煩惱也本無今有者菩提也若云三世俱無煩惱如虛空三世俱  無菩提如  [菟-(色-巴)+(〦-一)]
角者即名謗佛法僧故云三世有法無有是處)  。

[0480b02]  去樹去舍  (去音丘與反玉篇曰去除也却也又音丘慮反往也離也非此義也)  。

[0480b03]  霑污  (知廉反玉篇云濡也三蒼云漬也)  。

[0480b04]  [(魅-ㄙ)-未+(网-ㄨ)]  [虫*(网-ㄨ)]  (亾往反力掌反說文作  [虫*(网-ㄨ)]
蜽同通俗文云木石之精怪也淮南說狀如三歲小兒赤黑色赤目赤爪長耳美髮  溺死鬼也)  。

[0480b06]  地獄一百三十六所  (初有八熱地獄一等活二黑繩三眾合四號叫五大號叫六燒燃
七極燒燃八阿鼻大地獄也一一地獄各有四門一一門外復有四獄一煻煨二屍糞三鋒刃四烈河此八地獄是根本  各有十六以為眷屬合成一百三十六也)  。

第三十八卷

[0480b10]  安闍那藥  (古音亦云安陀此云根藥經云能治眼痛應是黃連也)  。

[0480b11]  暐曄  (上于鬼反下炎獵反方言盛貌也三蒼光華也)  。

[0480b12]  虎兕  (徐里反郭璞曰兕似牛青色一角重千斤也)  。

[0480b13]  摶食  (徒官反說文摶  圜  也三蒼  摶  飯也經作揣俗字非也)  。

[0480b14]  法厲  (力制反磨石也古作礪同)  。

[0480b15]  麤獷  (古猛反獷強也說文惡不可附也經文作穬  [愨-心+未]  也非此義也)  。

[0480b16]  [山/一/虫]  笑  (赤之反蒼頡篇輕侮也笑私玅反字林笑喜也字從竹犬聲竹為樂器君子樂而後笑也)  。

[0480b17]  抱須彌  (上步交反經文從金作鉋非也按鉋字文字中並無宜作掊抱二體也)  。

[0480b18]  齚齧  (又作齰咋齰並同柴責反通俗文咬噉曰齚也下研結反也)  。

[0480b19]  鬱頭藍弗  (此云獺戲子坐得非想定獲五神通飛入王宮遂失通定途步歸山)  。

[0480b20]  阿羅羅  (此云懈怠亦獲通定者也)  。

[0480b21]  那睺沙王  (此云不事火)  。

[0480b22]  耶耶帝王  (古音翻為數行王也)  。

[0480b23]  尸毘王  (古音云亦名濕鞞此云安隱也)  。

[0480b24]  一叉鳩王  (古音翻為甘  [卄/遮]  鼠也)  。

[0480c01]  摩羅延山  (亦云摩羅耶除)  。

[0480c02]  耆  㝹  仙人  (亦云時  㝹  奴侯反此云勝仙也)  。

[0480c03]  婆藪仙人  (古音翻為珍寶仙人)  。

[0480c04]  迦羅富城  (此翻為臭地)  。

第三十九卷

[0480c06]  闍提首那  (此翻為願勇遠法師云邪見外道以執涅盤是無常也)  。

[0480c07]  婆私吒  (此云最勝或云最上亦同闍提邪見宗也)  。

[0480c08]  先尼及迦葉  (遠云是我見外道也)  。

[0480c09]  富那及淨  (是邊見外道也)  。

[0480c10]  犢子梵志  (是疑心外道謂疑道有無并疑得者)  。

[0480c11]  納衣梵志  (是自然外道說一切法自然有亦邊見攝)  。

[0480c12]  弘廣及須跋  (是戒取外道弘廣執乞食為道須  [跳-兆+(乏-之+(犮-、))]  執苦行為道也)  。

[0480c13]  [示*(乞-乙+小)]  瞿曇姓  (上奴禮反謂稱佛姓是誤顏故請懺悔又作  [侮-母+小]  字奴履反謂尓汝等語並是此同也)  。

[0480c14]  須曼那花  (亦云蘇摩那此云好意花也)  。

[0480c15]  樹持  [利-禾+夾]  [利-禾+夾]  (上去聲下入聲)  。

[0480c16]  石榴  [木*委]  子  (  [木*委]  汝吹反玉篇云桵木果樹小藂生有  [利-禾+夾]  子亦可食)  。

[0480c17]  迦葉  (此云姓龜氏也)  。

[0480c18]  富那  (此云滿也反)  。

[0480c19]  榛木  (土巾反廣雅云木藂生曰榛草藂生謂之薄也)  。

第四十卷

[0480c21]  車輿  (余慮反又平聲亦通說文車輿也應音云車無輪曰輿)  。

[0480c22]  鈎餌  (正體宜作  [虫*耳]  字如志反服  [虔-文+ㄆ]  云鈎魚曰餌也)  。

[0480c23]  欶乳  (又作嗽同所角反三蒼云敕吮也通俗文含吸曰嗽經文作  [口*數]  俗字也)  。

[0480c24]  戶  [門@龠]  (古文鑰字同用余酌反方言關東謂之鍵關西謂之  [門@龠]  經文作籥字林云書僮笘也纂文云關西以書篇為書  籥非此戶
[門@龠]  之義笘音赤占反)  。

大般涅盤經憍陳如品闍維分

上卷

慧琳撰

[0481a04]  上頷  (下含感反方言頷頤也說文從負合聲或作頷經作頷俗字)  。

[0481a05]  混濁  (上渾穩反顧野王云混亦穢濁說文從水昆聲或作溷)  。

[0481a06]  濤波  (前法界經音記)  。

下卷

[0481a08]  喑咽  (上邑吟反方言云啼無聲曰喑集訓云喑啞也古今正字從口音聲也)  。

[0481a09]  芬馥  (下馮目反韓詩馥亦芬也毛詩傳馥香白也古今正字從香夏聲夏音同上也)  。

[0481a10]  金鋼  (下各郎反考聲鋼堅也文字集略金之精者也)  。

[0481a11]  儵爾  (上昇宍反王註楚辭儵忽電光貌也說文儵忽亦疾貌也從黑攸聲)  。

[0481a12]  矛矟  (上莫候反呂氏春秋蚩尤作矛考聲首矛戈之類也說文矛長二丈建於兵車也象形字也經作鉾俗字也下
雙卓反博雅矟亦矛也古今正字云矟長丈八也文字典說今之戟矟也從矛肖聲經作  [木*朔]  [木*朔]  猶棚也非經義)  。

[0481a14]  羂索  (上涓兗反桂苑珠藂云以繩繞係取物謂之羂說文冈也從冈絹聲或作罥下桑各反集訓云索繩也文字典  說從糸市聲經作  [糸*索]
誤也)  。

[0481a16]  金罎  (下徒南反考聲云罎瓦器也集訓云亦甒屬甒音無甫反經作壜俗字也)  。

[0481a17]  毛纛  (同僕反集訓云形如竿用羽飾之軍中為表也蔡邕獨斷云纛者以  [氂-未+牙]  牛尾為之大如斗在最左騑頭上也古
今正字從緜毒聲毒字從  [艸-屮]  經從縣作纛俗字  [艸-屮]  音丑列反)  。

[0481a19]  慨悼  (上開愛反淮南云慷慨不得志也考聲云傷歎也說文從心既聲也)  。

大般泥洹經

第一卷

玄應撰

[0481a21]  哀慟  (同貢反論語云顏回死子哭之慟馬融注云慟哀過也)  。

[0481a22]  澡漱  (上遭老反下所溜反說文澡洗手也漱盪口也經文作嗽誤也)  。

[0481a23]  寮孔  (了彫反蒼頡篇小空也經文作遼遠之遼也非經義也)  。

[0481a24]  豪  [卄/(└@人)]  (古文作  [禾*(└@人)]  同無方反謂纖利如禾  [卄/(└@人)]  也經文作
[金*(└@人)]  非也)  。

第二卷

[0481b02]  羅寇  (口候反尚書寇賊姦宄范甯集聲曰寇謂群行攻剽者也說文  [宋-木+祋]  暴也廣雅  [宋-木+祋]  鈔也剽疋玅反)  。

[0481b03]  祖送  (宗古反爾雅祖始也詩云仲山自出祖者將行犯軷之祭也軷音蒲達反)  。

[0481b04]  長訣  (古穴反訣絕也通俗文與死者辭曰訣韻略決亦別也)  。

第三卷

[0481b06]  狖鼠  (余繡反似獼猴而大蒼黑能捕鼠為物捷健也)  。

[0481b07]  墋濁  (楚錦反通俗文云沙土入食中曰墋也)  。

第四卷

[0481b09]  瞿師羅  (局俱反梵語也按中本起經云瞿師羅者此譯云美音)  。

[0481b10]  攘臂  (而羊反毛詩傳曰攘除也謂除衣袂出臂也臂音必寐反袂音彌世反)  。

[0481b11]  宴默  (石經為古文燕字同一見反說文宴安也謂安息貌也經文作譆音虛基反痛聲也譆非此用)  。

第五卷

[0481b13]  堅凷  (今作塊同苦對反說文  [凵@士]  堅土也三蒼土塊也)  。

[0481b14]  [(口*〡*人)/兀]  來  (又作  [(口*口)/凵/(豕-一)]  [(口*口)/凵/儿]  二形同音似又徐姊反爾雅
[(口*〡*人)/兀]  似牛一角青色重千斤)  。

[0481b15]  [嘌-示+土]  者  (鳥奚反)  。

[0481b16]  炮者  (烏高反)  。

第六卷

[0481b18]  猛烈  (力折反說文烈火猛也廣雅烈熱也)  。

[0481b19]  [卄/(网-ㄨ)]  藥  (無往反正言莽草有毒出幽州人人城或擣和食置水中魚食皆死浮出取食之無妨也)  。

方等般泥洹經

上卷

玄應音

[0481b21]  指臏  (又作  [骨*(實-毌+(眉-目))]  同必刃反說文膝骨曰髕三蒼膝葢文)  。

[0481b22]  面皺  (側救反韻略云皺面皮聚也謂不攝皺也經文作縐借字也)  。

[0481b23]  量跡  (又作蹟迹二形同子亦反謂足跡也經文作跡非也)  。

[0481b24]  潺橫  (仕山仕環二反字書潺湲水流貌也)  。

[0481c01]  輔弼  (扶禹反韓詩云輔助也下又作  [弓*(美-(王/大)+田)]  [弓*弓*ㄆ]  [弓*丙*丙]  三形同皮筆反弼正也)  。

下卷

[0481c03]  卑  [褫-虎+((虍-(厂-一))/巾)]  (宜作廝悉移反字書廝伇也何注公羊謂賤伇人者也廝亦微下也或作  [仁-二+斯]  經文作
[袖-由+(虍-七+巿)]  音斯福也  [袖-由+(戶@(一/巾))]  非此義也)  。

[0481c04]  嵩  [狂-王+(媲-女)]  (思隆反下作  [豸*昆]  同婢尸反國名也)  。

[0481c05]  阿  [狂-王+(臿-臼+(凵@(人*人)))]  (初甲反佛名也經文從禾作  [狂-王+(臿-臼+(凵@(人*人)))]  應誤也)
。

[0481c06]  鶡鴨  (按諸經皆作鶡鴨上胡割反下又作鵪同於甲反鶡似雉而大青色有毛角若鬪死乃止故武人戴鶡冠以象
之也故經文作羯音居謁反羊也非經義乖依目此後合有四童子大悲大莊嚴等經移向涅盤音前附入第二十  四卷末安檢字者知之)  。

一切經音義卷第二十六

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
