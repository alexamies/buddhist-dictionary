阿毘達磨發智論卷第十一
尊者迦多衍尼子造

三藏法師玄奘奉　詔譯

業蘊第四中惡行納息第一

三行對三根　　及對十業道  
三業對十道　　九門業相攝  
身心受四句　　三障體云何  
何大罪大果　　此章願具說

[0972a21]  三惡行。三不善根。為前攝後後攝前耶。答應  作四句。有惡行非不善根。謂身語惡行邪見  不善思。有不善根非惡行。謂癡不善根。有惡
行亦不善根。謂貪欲瞋恚。有非惡行非不善  根。謂除前相。三妙行。三善根。為前攝後。後  攝前耶。答應作四句。有妙行非善根。謂身語
妙行及善思。有善根非妙行。謂正見不攝無  癡善根。有妙行亦善根。謂無貪無瞋正見。有  非妙行非善根。謂除前相。三惡行。十不善業
道。為三攝十十攝三耶。答三攝十。非十攝三。  不攝者何。謂除業道所攝身語意惡行。所  餘身語意惡行。三妙行。十善業道。為三攝十
十攝三耶。答三攝十。非十攝三。不攝者何。謂  除業道所攝身語意妙行。所餘身語意妙行  三業十業道。為三攝十十攝三耶。答應作四
句。有業非業道。謂意業及業道所不攝身語  業。有業道非業。謂後三業道。有業亦業道。  謂前七業道。有非業非業道。謂除前相。三業
謂身語意業。四業謂黑黑異熟業。白白異熟  業。黑白黑白異熟業。非黑非白無異熟業。能  盡諸業。為三攝四四攝三耶。答三攝四。非四
攝三。不攝者何。謂除能斷諸業學思餘無漏  業無色界繫善業一切無記業。三業謂身語  意。復有三業。謂順現法受業。順次生受業。
順後次受業。為前攝後後攝前耶。答前攝後。  非後攝前。不攝者何。謂不定業。無記業。無漏  業。三業謂身語意。復有三業。謂順樂受業。
順苦受業。順不苦不樂受業。為前攝後後攝  前耶。答前攝後。非後攝前。不攝者何。謂無  記業。無漏業。三業謂身語意。復有三業。謂
過去未來現在業。復有三業。謂善不善無記  業。復有三業。謂學無學非學非無學業。復有  三業。謂見所斷修所斷無斷業。為前攝後後
攝前耶。答隨其事。展轉相攝。三業謂身語  意。復有三業。謂欲色無色界繫業。為前攝  後後攝前耶。答前攝後。非後攝前。不攝者
何。謂無漏業。四業如前說。三業謂順現法受  等。為四攝三三攝四耶。答應作四句。有四  非三。謂能斷諸業學思欲界繫善不善不定
業及色界繫善不定業。有三非四。謂無色界  繫善決定業。有四亦三。謂欲界繫善不善決  定業。及色界繫善決定業。有非四非三。謂除
能斷諸業學思餘無漏業。無色界繫善不定  業。及無記業。四業如前說。三業謂順樂受  等。為四攝三三攝四耶。答應作四句。有四
非三。謂能斷諸業學思。有三非四。謂無色界  繫善業。有四亦三。謂欲界繫善不善業色界  繫善業。有非四非三。謂除能斷諸業學思餘
無漏業。及無記業。四業如前說。三業謂過去  等善等學等見斷等業。為四攝三三攝四耶。  答三攝四。非四攝三。不攝者何。謂除能斷
諸業學思餘無漏業。無色界繫善業。及無記  業。四業如前說。三業謂欲界繫等。為四攝  三。三攝四耶。答應作四句。有四非三。謂能斷
諸業學思。有三非四。謂無色界繫善業。及無  記業。有四亦三。謂欲界繫善不善業。色界繫  善業。有非四非三。謂除能斷諸業學思餘無
漏業。三業謂順現法受等。復有三業。謂順  樂受等。為前攝後後攝前耶。答後攝前。非  前攝後。不攝者何。謂不定業。三業謂順現法
受等。復有諸三業。謂過去等善等學等  見斷等為前攝後後攝前耶。答後攝前。非前  攝後。不攝者何。謂不定業。無記業。無漏業。
三業謂順現法受等。復有三業。謂欲  界  繫  等。為前攝後後攝前耶。答後攝前。前非攝  後。不攝者何。謂不定業。無記業。

[0972c29]  三業謂順樂受等復有諸三業。謂過去等  善等學等見斷等為前攝後後攝前耶。答  後攝前。非前攝後。不攝者何。謂無記業。無漏
業。三業謂順樂受等復有三業。謂欲界繫  等為前攝後。後攝前耶。答後攝前。非前攝  後。不攝者何。謂無記業。三業謂過去等復  有諸三業。謂善等學等見斷等為前攝
後後攝前耶。答隨其事。展轉相攝。三業謂過  去等復有三業。謂欲界繫等為前攝後後  攝前耶。答前攝後。非後攝前。不攝者何。謂無  漏業。

[0973a11]  三業謂善等復有三業。謂欲界繫等為前  攝後後攝前耶。答前攝後。非後攝前。不攝者  何。謂無漏業。三業謂善等復有諸三業。謂
學等見斷等。為前攝後後攝前耶。答隨其  事。展轉相攝。三業謂欲界繫等復有諸三  業。謂學等見斷等為前攝後後攝前耶。答
後攝前。非前攝後。不攝者何。謂無漏業。三  業謂學等復有三業。謂見斷等為前攝後  後攝前耶。答隨其事。展轉相攝。

[0973a20]  頗有業感身受非心耶。答有。謂不善業。頗有  業感心受非身耶。答有。謂善無尋業。頗有  業感身心受耶。答有。謂善有尋業。頗有業
不感身心受而感異熟耶。答有。謂諸業感色  心不相應行異熟。如說三障。謂煩惱障。業障。  異熟障。云何煩惱障。謂如有一本性具足熾
然貪瞋癡煩惱。由如此故。難生厭  離  。難可教  誨。難可開悟。難得免離。難得解脫。云何業  障。謂五無間業。云何異熟障。謂諸有情處。那
落迦。傍生。鬼界。北拘盧洲。無想天處。

[0973b01]  三惡行中。何者最大罪。謂破僧虛誑語。此業  能取無間地獄一劫壽果。三妙行中。何者  最大果。謂第一有等至中思。此業能取非想
非非想處八萬劫壽果。

業蘊第四中邪語納息第二

三邪正一異　　三惡行曲等  
妙淨默相攝　　非理等六句  
業得果三世　　八句異熟果  
五業非前後　　此章願具說

[0973b10]  諸邪語。彼邪命耶。設邪命。彼邪語耶。答應作  四句。有邪語非邪命。謂除貪所起語四惡行  諸餘語惡行。有邪命非邪語。謂貪所起身三
惡行有邪語亦邪命。謂貪所起語四惡行。有  非邪語非邪命。謂除貪所起身三惡行。諸餘  身惡行。諸邪業彼邪命耶。設邪命彼邪業耶。
答應作四句。有邪業非邪命。謂除貪所起身  三惡行。諸餘身惡行。有邪命非邪業。謂貪  所起語四惡行。有邪業亦邪命。謂貪所起身
三惡行。有非邪業非邪命。謂除貪所起語  四惡行。諸餘語惡行。諸正語彼正命耶。設正  命彼正語耶。答應作四句。有正語非正命。謂
除無貪所起語四妙行。諸餘語妙行。有正命  非正語。謂無貪所起身三妙行。有正語亦  正命。謂無貪所起語四妙行。有非正語非正
命。謂除無貪所起身三妙行。諸餘身妙行諸  正業彼正命耶。設正命彼正業耶。答應作四  句。有正業非正命。謂除無貪所起身三妙
行。諸餘身妙行。有正命非正業。謂無貪所  起語四妙行。有正業亦正命。謂無貪所起身  三妙行。有非正業非正命。謂除無貪所起語
四妙行。諸餘語妙行。三惡行三曲穢濁。謂身  曲身穢身濁。語曲語穢語濁。意曲意穢意濁。  三曲云何。謂諂所起身語意業穢云何。謂
瞋所起身語意業濁云何。謂貪所起身語意  業。為三惡行攝曲穢濁為曲穢濁攝惡行  耶。答應作四句。有惡行非曲穢濁。謂除欲界
諂嗔貪所起身語意惡行。諸餘身語意惡行。  有曲穢濁非惡行。謂初靜慮諂貪所起身語  意業。及餘色無色界貪所起意業。有惡行亦
曲穢濁。謂欲界諂瞋貪所起身語意惡行。有  非惡行非曲穢濁。謂除前相。

[0973c13]  三妙行三淨。謂身語意淨。為妙行攝  淨。為淨攝妙行耶。答隨其事。展轉相  攝。三妙行三寂默。謂身語意寂默。為妙行
攝寂默。為寂默攝妙行耶。答應作四句。  有妙行非寂默。謂除無學身語妙行。諸餘身  語妙行。及一切意妙行。有寂默非妙行。謂
無學心。有妙行亦寂默。謂無學身語妙行。有  非妙行非寂默。謂除前相。三淨三寂默。為  淨攝寂默。為寂默攝淨耶。答應作四
句。有淨非寂默。謂除無學身語淨。諸餘身  語淨。及一切意淨。有寂默非淨。謂無學  心。有淨亦寂默。謂無學身語淨。有非淨  非寂默。謂除前相。

[0973c26]  諸身惡行。彼盡非理所引身業耶。設非理所  引身業彼盡身惡行耶。答諸身惡行。彼盡非  理所引身業。有非理所引身業非身惡行。謂
有覆無記身業。及無覆無記非理所引身業。  諸語惡行。彼盡非理所引語業耶。設非理所  引語業。彼盡語惡行耶。答諸語惡行彼盡非
理所引語業。有非理所引語業非語惡行。謂  有覆無記語業。及無覆無記非理所引語業。  諸意惡行。彼盡非理所引意業耶。設非理所
引意業。彼盡意惡行耶。答應作四句。有意惡  行非非理所引意業。謂貪欲瞋恚邪見。有非  理所引意業非意惡行。謂有覆無記意業。及
無覆無記非理所引意業。有意惡行亦非理  所引意業。謂不善意業。有非意惡行亦非非  理所引意業。謂除前相。

[0974a12]  諸身妙行。彼盡如理所引身業耶。設如理所  引身業。彼盡身妙行耶。答諸身妙行。彼盡如  理所引身業。有如理所引身業非身妙行。謂
無覆無記如理所引身業。諸語妙行。彼盡如  理所引語業耶。設如理所引語業。彼盡語妙  行耶。答諸語妙行。彼盡如理所引語業。有如
理所引語業非語妙行。謂無覆無記如理所  引語業。諸意妙行。彼盡如理所引意業耶。設  如理所引意業。彼盡意妙行耶。答應作四句。
有意妙行非如理所引意業。謂無貪無瞋正  見。有如理所引意業非意妙行。謂無覆無記  如理所引意業。有意妙行亦如理所引意業。
謂善意業。有非意妙行。亦非如理所引意業。  謂除前相。諸法由業得。彼法當言是善不善  無記耶。答依異熟果諸法由業得。彼法是無
記定作是說依異熟果諸法由業得。彼法是  無記耶。答如是。為何所欲如來善心說語妙  音美音和雅音悅意音。此語是善耶。答如是。
若作是說。依異熟果諸法由業得彼法是無  記。則不應言如來善心說語妙音美音和雅  音悅意音此語是善。作是說者。不應道理。若
作是說。如來善心說語妙音美音和雅音悅  意音。此語是善。則不應言。依異熟果諸法由  業得彼法是無記。而作是說。不應道理。應作
是說。菩薩昔餘生中。造作增長感異熟果大  宗葉業。由是因緣。展轉出生。如來咽喉微妙  大種。從此能生妙語音聲。而聲非異熟。

[0974b10]  諸業過去。彼果過去耶。答彼果或過去。或未  來。或現在。諸業未來。彼果未來耶。答如是。  諸業現在。彼果現在耶。答彼果或現在或未
來。頗有如身業感異熟語意業不爾耶。答  有如身不護語護。彼於爾時。有善心。或無記  心。又如身護語不護。彼於爾時。有不善心。或
無記心。頗有如語業感異熟身意業不爾  耶。答有如身護語不護。彼於爾時。有善心。  或無記心。此相違說亦爾。頗有如意業感
異熟身語業不爾耶。答有。如身護語護。彼  於爾時。有不善心。如身不護語不護。彼於爾  時。有善心。頗有如身業語業感異熟果意業
不爾耶。答有。如身不護語不護。彼於爾時。有  善心。或無記心。如身護語護。彼於爾時。有不  善心。或無記心。頗有如身業意業感異熟果
語業不爾耶。答有。如身不護語護。彼於爾時。  有不善心。如身護語不護。彼於爾時。有善  心。頗有如語業意業感異熟果身業不爾耶。
答有。如身護語不護。彼於爾時。有不善心。如  身不護語護。彼於爾時。有善心。頗有如身業  語業感異熟果意業亦爾耶。答有。如身不護
語不護。彼於爾時。有不善心。如身護語護。彼  於爾時。有善心。

[0974c04]  頗有非身語意業。感異熟而感異熟耶。答  有。謂心不相應行。感異熟色。心心所法。心  不相應行。

[0974c07]  頗有順現法受等三業非前非後受異熟果  耶。答有。謂順現法受業色。順次生受業心心  所法。順後次受業心不相應行。又順現法受
業。心不相應行順次生受業。色順後次受業  心心所法。又順現法受業。心心所法。順次生  受業。心不相應行。順後次受業色。頗有順樂
受等三業非前非後受異熟果耶。答有。謂順  樂受業色。順苦受業心心所法。順不苦不樂  受業心不相應行。又順樂受業心不相應行。
順苦受業色。順不苦不樂受業心心所法。又  順樂受業心心所法。順苦受業心不相應行。  順不苦不樂受業色。

[0974c19]  頗有三界業非前非後受異熟果耶。答有。謂  欲界繫業色。色界繫業心心所法。無色界繫  業心不相應行。又欲界繫業心不相應行。色
界繫業色。無色界繫業心心所法。又欲界繫  業心心所法。色界業心不相應行。無色繫業  色。

[0974c25]  頗有善不善業非前非後受異熟果耶。答有。  謂善業色。不善業心心所法心不相應行。又  善業心心所法心不相應行。不善業色。

[0974c28]  頗有見修所斷業非前非後受異熟果耶。答  有。謂見所斷業色。修所斷業心心所法心不  相應行。又見所斷業。心心所法心不相應行。
修所斷業色。

業蘊第四中害生納息第三

害生命四種　　二熟二防護  
身及業成就　　雜染果異熟  
不善顛倒等　　繫不繫成就  
命終受生處　　此章願具說

[0975a08]  頗有已害生殺生未滅耶。答有。如已斷他命  彼加行未息。頗有未害生殺生已滅耶。答有。  如未斷他命彼加行已息。頗有已害生殺生
已滅耶。答有。如已斷他命彼加行已息。頗有  未害生殺生未滅耶。答有。如未斷他命彼加  行未息。

[0975a14]  頗有未害生殺生未滅。此業異熟定生地獄  耶。答有。如作無間業加行時命終。頗有業不  善順苦受。異熟未熟非不初受異熟果。而起
染污心耶。答有。如造作增長無間業已。此業  最初受彼地獄中。有異熟果生。

[0975a19]  頗有故思害生命後。不受遠離而於一切有  情得防護耶。答有。如起殺加行。致彼必死而  中間證見法性。若於一切有情得防護。彼於
一切有情受遠離耶。答應作四句。有於一切  有情得防護非受遠離。如不受學處而證見  法性。有於一切有情受遠離非得防護如受
學處而犯遠離。有於一切有情得防護亦受  遠離。如受學處不犯遠離。有非於一切有情  得防護亦非受遠離。謂除前相。

[0975a28]  若成就身。彼成就身業耶。答應作四句。有成  就身非身業。謂處卵  [穀-禾+卵]  。若異生住胎若生
欲界住非律儀非不律儀。無身表。設有而  失。有成就身業非身。謂聖者生無色界。有  成就身亦身業。謂聖者住胎藏中。若生欲
界。住律儀不律儀。及住非律儀非不律儀。  現有身表。或先有不失。若生色界。有非  成  就  身亦非身業。謂異生生無色界。若成就身。
彼成就語業耶。答應作四句。有成就身非語  業。謂處卵  [穀-禾+卵]  。若諸異生住胎藏中。若生欲界。  住非律儀非不律儀。都無語表。設有而失。有
成就語業非身。謂諸聖者。生無色界。有成就  身亦語業。謂諸聖者住胎藏中。若生欲界住  律儀。若住不律儀。若住非律儀非不律儀。現
有語表。或先有不失。若生色界。有非成就身  亦非語業。謂諸異生生無色界。

[0975b15]  若成就身。彼成就意業耶。答諸成就身。彼定  成就意業有成就意業非身謂生無色界。

[0975b17]  若成就身。彼成就身業語業耶。答有成就身  非身業語業。謂處卵  [穀-禾+卵]  。若異生住胎。若生
欲界。住非律儀非不律儀。無身語表。設有而  失。有成就身及身業非語業。謂生欲界。住非  律儀非不律儀。現有身表。或先有不失。無語
表。設有而失。有成就身及語業非身業。謂生  欲界。住非律儀非不律儀。現有語表。或先  有不失無身表。設有而失有成就身及身業
語業。謂聖者住胎。若生欲界。住律儀若住  不律儀。及住非律儀非不律儀。現有身語  表。或先有不失。若生色界。設成就身業語業。
彼成就身耶。答或成就。或不成就。云何成就。  謂如前說。云何不成就。謂聖者生無色界。

[0975c01]  若成就身。彼成就身業意業耶。答有成就身  及意業非身業。謂處卵  [穀-禾+卵]  。若異生住胎。若
生欲界。住非律儀非不律儀。無身表。設有而  失。有成就身及身業意業。謂聖者住胎若  生欲界。住律儀不律儀。及住非律儀非不
律儀。現有身表。或先有不失。若生色界。設  成就身業意業。彼成就身耶。答或成就。或不  成就。云何成就。謂如前說。云何不成就。謂
聖者生無色界。若成就身。彼成就語業意業  耶。答有成就身及意業非語業。有成就身及  語業意業。此皆如前身對身業意業中說。差
別者。此說語表。設成就語業意業。彼成就身  耶。答或成就。或不成就。亦如彼說。若成就  身。彼成就身業語業意業耶。答有成就身及
意業非身業語業。有成就身及身業意業非  語業。有成就身及語業意業非身業。有成  就身及身業語業意業。此皆如前身對身業。
語業中說。設成就身業語業意業。彼成就身  耶。答或成就。或不成就。亦如彼說。

[0975c20]  若成就身業。彼成就語業耶。答應作四句。有  成就身業非語業。謂生欲界。住非律儀非不  律儀。現有身表。或先有不失。無語表。設有而
失。有成就語業非身業。謂生欲界。住非律儀  非不律儀。現有語表。或先有不失。無身表。設  有而失。有成就身業及語業謂聖者住胎。
若生欲界。住律儀不律儀。及住非律儀非  不律儀。現有身語表。或先有不失。若生色界。  若聖者生無色界。有非成就身業及語業  謂處卵  [穀-禾+卵]
。若異生住胎若生欲界。住非律  儀非不律儀。無身語表。設有而失。若異生生  無色界。若成就身業。彼成就意業耶。答設
成就身業。彼成就意業。有成就意業非身業。  謂處卵  [穀-禾+卵]  。若異生住胎若生欲界。住非律儀  非不律儀。無身表設有而失。若異生生無色  界。

[0976a11]  若成就身業。彼成就語業意業耶。答有成就  身業及意業非語業。謂生欲界。住非律儀非  不律儀。現有身表。或先有不失。無語表。設有
而失。有成就身業及語業意業。謂聖者住  胎若生欲界。住律儀不律儀。及住非律儀  非不律儀。現有身語表。或先有不失。若生色
界。若聖者生無色界。設成就語業意業。彼  成就身業耶。答或成就。或不成就。云何成就。  謂如前說。云何不成就。謂生欲界。住非律儀
非不律儀。現有語表。或先有不失。無身表。設  有而失。

[0976a22]  若成就語業。彼成就意業耶。答諸成就語業。  彼成就意業。有成就意業非語業。此如前身  業對意業說。差別者。此說語表。

[0976a25]  若業未離染。彼異熟未離染耶。答諸業未離  染。彼異熟未離染。或有異熟未離染彼業已  離染。謂預流者見所斷。業已離染。彼異熟未  離染。

[0976a29]  若業已離染。彼異熟已離染耶。答諸異熟  已離染。彼業已離染。或有業已離染彼異  熟未離染。謂預流者見所斷。業已離染。彼異  熟未離染。

[0976b04]  若業有果。彼業皆有異熟耶。答諸業有異熟。  彼業皆有果。或有業有果彼業無異熟。謂無  記業。無漏業。

[0976b07]  若業無果。彼業皆無異熟耶。答無有業無果。  或有業無異熟。謂無記業。無漏業。

[0976b09]  若業不善。彼業皆顛倒耶。答應作四句。有業  不善彼業非顛倒。謂如有一起此見立此論。  有業有業果異熟而行身語意惡行。又如有
一於見有不見想。於聞覺知。有不聞覺知想。  彼覆此想此忍此欲。說言我見我聞覺知。或  於不見有見想。於不聞覺知。有聞覺知想。彼
覆此想此忍此欲。言我不見不聞覺知有業  顛倒彼業非不善。謂如有一起此見立此論。  無業無業果異熟。而行身語意妙行。又如有一
於見有不見想。於聞覺知。有不聞覺知想。彼  不覆此想此忍此欲。說言我不見我不聞  覺知。或於不見有見想。於不聞覺知。有聞覺
知想。彼不覆此想此忍此欲。說言我見我聞  覺知。有業不善亦顛倒。謂如有一起此見  立此論。無業無業果異熟。復行身語意惡行。
又如有一於見有見想。於聞覺知有聞覺知  想。彼覆此想此忍此欲。言我不見不聞覺知。  或於不見有不見想。於不聞覺知。有不聞覺
知想。彼覆此想此忍此欲。說言我見我聞覺  知。有業非不善非顛倒。謂如有一起此見立  此論。有業有業果異熟。復行身語意妙行。又
如有一於見有見想。於聞覺知。有聞覺知想。  彼不覆此想此忍此欲。說言我見我聞覺知。  或於不見有不見想。於不聞覺知。有不聞覺
知想。彼不覆此想此忍此欲。言我不見不聞  覺知。若業善彼業不顛倒耶。答應作四句。前  第二句。作此第一句。前第一句。作此第二句。
前第四句。作此第三句。前第三句。作此第四  句。廣如前說。若成就不善業。彼成就色無色  界繫業耶。答諸成就不善業。彼定成就色無
色界繫業。有成就色無色界繫業非不善業。  謂生欲界已離欲界染。若生色界。

[0976c12]  若成就欲界繫善業。彼成就色無色界繫業  耶。答諸成就欲界繫善業。彼定成就色無色  界繫業。有成就色無色界繫業非欲界繫善
業。謂斷善根補特伽羅。若生色界。

[0976c16]  若成就欲界繫善業。彼成就色無色界繫善  業耶。答應作四句。有成就欲界繫善業非色  無色界繫善業。謂生欲界。不斷善根。未得色
界善心。有成就色無色界繫善業非欲界繫  善業。謂生色界。得無色界善心。有成就欲界  繫善業亦色無色界繫善業。謂生欲界。得無
色界善心。有非成就欲界繫善業亦非色無  色界繫善業。謂斷善根補特伽羅。

[0976c24]  若成就欲界繫業。彼成就色界繫業耶。答如  是。設成就色界繫業。彼成就欲界繫業耶。答  如是。

[0976c27]  若成就欲界繫業。彼成就無色界繫業耶。答  諸成就欲界繫業。彼定成就無色界繫業。有  成就無色界繫業非欲界繫業。謂生無色界  補特伽羅。

[0977a02]  若成就欲界繫業。彼成就不繫業耶。答應作  四句。有成就欲界繫業非不繫業。謂異生生  欲色界。有成就不繫業非欲界繫業。謂聖者
生無色界。有成就欲界繫業亦不繫業。謂聖  者生欲色界。有非成就欲界繫業亦非不繫  業。謂異生生無色界。

[0977a08]  若成就色界繫業。彼成就無色界繫業耶。答  諸成就色界繫業。彼定成就無色界繫業。有  成就無色界繫業非色界繫業。謂諸有情生
無色界。若成就色界繫業。彼成就不繫業耶。  答應作四句。有成就色界繫業非不繫業。謂  異生生欲色界。有成就不繫業非色界繫業。
謂聖者生無色界。有成就色界繫業亦不繫  業。謂聖者生欲色界。有非成就色界繫業亦  非不繫業。謂異生生無色界。若成就無色界
繫業。彼成就不繫業耶。答諸成就不繫業彼  定成就無色界繫業。有成就無色界繫業非  不繫業。謂諸異生。若成就欲界色界無色界
繫不繫業。彼命終生何處。答或欲界。或色界。  或無色界。或無生處。

說一切有部發智論卷第十一

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
