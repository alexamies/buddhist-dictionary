瑜伽集要救阿難陀羅尼焰口軌  儀經
唐三藏沙門不空奉　詔譯

[0468c23]  爾時世尊。在迦羅城尼俱律那僧伽藍所。與  諸比丘并諸菩薩無數眾會。前後圍遶而為  說法。爾時阿難獨居靜處念所受法。即於其
夜三更已後。見一餓鬼名曰焰口。其形醜陋  身體枯瘦。口中火然咽如針鋒。頭髮髼亂牙  爪長利。甚可怖畏。住阿難前白阿難言。汝却
後三日命將欲盡。即便生於餓鬼之中。是時  阿難聞此語已。心生惶怖問餓鬼言。大士若  我死後生餓鬼者。我今行何方便得免斯苦。
爾時餓鬼白阿難。言汝於來日晨。朝若能布  施百千那由他恒河沙數餓鬼飲食。并餘無  量婆羅門仙閻羅所司業道冥官。及諸鬼神
先亡久遠等所食飲食。如摩伽陀國所用之  斛。各施七七斛飲食。并為我等供養三寶。汝  得增壽。令我等輩離餓鬼苦得生天上。阿難
見此焰口餓鬼。身形羸瘦枯燋極醜。口中火  然其咽如針。頭髮髼亂毛爪長利。又聞苦語  甚大驚怖身毛皆竪。即至晨朝從座而起。往
至佛所右遶三匝。頂禮佛足身體戰慄而白  佛言。大悲世尊願救我苦。所以者何昨夜三  更。經行靜處念所受法。見焰口鬼而語我言。
汝過三日必當命盡生餓鬼中。我問鬼言云  何令我得免斯苦。餓鬼答言汝若能施百千  萬億那由他恒河沙數無量餓鬼。婆羅門仙
閻羅所司業道冥官。及諸鬼神侍從眷屬。先  亡久遠。平等普施餓鬼飲食。汝等增壽白言  世尊云何能辦無量飲食充足。佛告阿難汝
今勿怖。我念過去無量劫中曾作婆羅門時。  於觀世音菩薩摩訶薩邊。受得陀羅尼名曰  無量威德自在光明如來陀羅尼法。佛告阿
難。汝若善能作此陀羅尼法加持七遍。能令  一食變成種種甘露飲食。即能充足百千俱  胝那由他恒河沙數一切餓鬼。婆羅門仙異
類鬼神。上妙飲食皆得飽滿。如是等眾。一一  各得摩伽陀國所用之斛。此食此水量同法  界食之無盡。皆獲聖果解脫苦身。佛告阿難
汝今受持此陀羅尼法。令汝福德壽命增長。  餓鬼生天及生淨土受人天身能。令施主轉  障消災延年益壽。現招勝福當證菩提。發廣
大心普為有情。積劫已來多生父母。列宿天  曹幽司地府。焰摩鬼界蜫微蠢動一切含靈  普設無遮廣大供養。悉來赴會。乘佛威光洗
滌身田。獲斯勝利受人天樂。唯願諸佛般若  菩薩金剛天等。及諸業道無量聖賢。以無緣  慈證我所行。是故我等為欲滿足弘誓願故。
欲為弘護令濟有情無退失故。為摧諸業令  清淨故。為欲精進求無上道速成就故。為欲  拔濟惡道眾生。永拋苦海登彼岸故。如經所
說無邊世界六道四生。其中所有為於主宰  統領上首之者。皆是住不可思議解脫菩薩  慈悲誓願。分形布影示現化身。在六道中同
類受苦。設於方便不被煩惱隨煩惱壞。分別  諸業令發道意。常自剋責悔身造作。調伏教  化一切眾生。為大導師摧滅三塗。淨諸業道
斷截愛流。不捨行願處於苦海為善知識。成  熟利樂一切有情證大涅槃。若有施主深信  大乘渴仰瑜伽。願樂見聞陀羅尼藏甘露法
門。為諸有情興拔濟心。殷勤稱讚捨大財寶。  三請於師方許檀法。平等一如離怨憎想。常  行布施無有悔恨。親近善友勇猛精進。無有
怯弱至求大道。稱讚三寶撫育生命。方便拔  濟皆令解脫。不以惡求而養身命。常自利他。  彼善男子是真善友。行菩薩行。普為三塗諸
惡趣中。一切餓鬼焰魔王等。婆羅門仙虛空  諸天。釋梵四王列宿天曹。龍神八部日月須  彌。修羅外道六欲魔眾。水火風空山林窟穴。
舍宅宮殿伽藍。大地江河流泉浴池。廟宇吉  凶遊行神眾。抄錄善惡神通無礙。毛羽飛空  水族游鱗。披毛角類蠢動含靈。曠野遊魂鞭
屍苦澁。多生冤恨相繫未免。歷劫怨魂負於  財命。亡過僧尼未證果者。多生父母眷屬親  戚。乘如來教得出三塗。無量地獄發菩提心。
各願放捨解脫冤結。遞相讚念如父母想。到  此道場證知護念心懷踊躍。如優曇花甚難  可值。由自造作處於人間。識情難定多隨妄
起。積為苦源未獲聖果。旋生過患。又復依王  水土住佛慈光。常思曩緣猶懷今果。日夜剋  責何報殊私。或為眷屬親戚父母幾曾翻覆
顛倒攀緣。改形換面豈將便識。唯願今日承  斯佛力。駕逈飛空到此道場。慈光拂體各隨  形類。懺滌塵尤發菩提心納斯供養。佛告阿
難若欲受持施食之法。須依瑜伽甚深三昧阿  闍梨法。若樂修行者。應從瑜伽阿闍梨。學發  無上大菩提心。受三昧戒入大曼拏羅得灌
頂者。然許受之受大毘盧遮那如來五智灌  頂。紹阿闍梨位。方可傳教也。若不爾者遞不  相許。設爾修行自招殃咎。成盜法罪終無功
効。若受灌頂依於師教。修習瑜伽威儀法式。  善能分別了達法相。故名三藏阿闍梨。方得  傳斯教也。若欲作法先自護持弟子亦爾。定
知日已選擇淨地。精華大舍間靜園林。鬼神  愛樂流泉浴池。江河山澤福德之地。堂舍亦  得。如法塗摩用香水泥。隨施主力方圓大小。
四角竪幖如法莊嚴。用五色綵安火焰珠。又  於珠內安置佛頂大悲隨求尊勝。東北佛頂。  東南大悲。西南隨求。西北尊勝。又於四柱如
法莊嚴。殊特妙好名吉祥幢。令百由旬無諸  衰患即成結界。風吹影拂土散水霑。罪障消  亡獲大福利。眼見耳聞普皆利濟。次復周圍
懸繒旛蓋。寶扇白拂布列位。次其於  (壇法聖眾位次別在  教文從師稟受)  阿伽香水妙花燈塗。飲食湯藥種種果  味及餘物等。以法淨除勿令觸穢。莊嚴若了
手執香爐。右遶道場遍以觀照。不周備處重  添安排。莊嚴事畢與諸弟子。香湯洗浴著新  淨衣。出外中庭如法掃灑。香泥塗地如法莊  嚴。名三昧耶壇
(是與弟子及鬼神受戒壇也)  於道場外敷淨薦  褥。嚴整威儀作禮三拜。面東胡跪手執香爐。  作啟請法。

[0470a15]  啟告十方一切諸佛般若菩薩金剛天等。及  諸業道無量聖賢。我今以大慈悲。乘佛神力。  召請十方盡虛空界三塗地獄諸惡趣中。曠
劫飢虛一切餓鬼。閻羅諸司天曹地府。業道  冥官婆羅門仙。久遠先亡曠野冥靈。虛空諸  天及諸眷屬異類鬼神。唯願諸佛般若菩薩
金剛天等無量聖賢及諸業道。願賜威光悲  增護念。普願十方盡虛空界天曹地府業道  冥官。無量餓鬼多生父母。先亡久遠婆羅門
仙。一切冤結負於財命。種種類族異類鬼神  各及眷屬。乘如來力。於晨朝時  (日沒時亥時諸天眾歡喜降臨  作法驗爾)  決定降臨。得受如來上妙法味清淨甘露。
飲食充足滋潤身田。福德智慧發菩□□永  離邪行歸依三寶。行大慈心利益有情。求無  上道不受輪迴諸惡苦果。常生善家離諸怖
畏。身常清淨證無上道。如是三白啟告已竟。  即以香華燈塗運心。供養諸佛般若菩薩金  剛天等。無量聖賢及諸業道。唯願慈悲降臨
攝受。微分供養禮三拜已。承迎聖眾入於壇  內。右遶三市還復面東作禮聖眾。即以香華  燈塗種種法事供養次即發露己身所有罪咎
懺悔已竟。還禮聖眾。即以塗香戒度塗掌  (運心入觀)  方可作法。次結破地獄印。二羽金剛拳。檀慧  而相鉤。進力竪側合。心想開地獄。三誦三掣  開。真言曰。

[0470b11]  娜謨阿瑟吒  (二合)  試帝南三弭也  (二合)  三沒馱俱  胝南唵  (引)  惹  [寧*也]  (二合)
曩嚩婆細地哩地哩吽

[0470b13]  由此印呪威力故。所有諸趣地獄之門。隨此  印呪豁然自開。

[0470b15]  次結召請餓鬼印。左羽作無畏相。右羽向前  竪。四度微曲進度鉤召。真言曰。

[0470b17]  唵  (引)  [口*爾]  曩  [口*爾]  迦曀呬曳  (二合)  呬娑嚩  (二合)  賀

[0470b18]  既召請已。普皆雲集。以愍念心讚歎慰喻。令  歡喜已渴仰於法。

[0470b20]  次結召罪印。二羽金剛縛。忍願伸如針。進力  曲如鉤。召罪真言曰。

[0470b22]  唵  (引)  薩嚩播跛羯哩灑  (二合)  拏尾戍馱曩嚩日  囉  (二合)  薩怛嚩  (二合)  三摩耶吽弱  (入聲)

[0470b24]  次結摧罪印　八度內相叉　忍願如前竪  摧罪真言曰。

[0470b26]  唵嚩日囉  (二合)  播抳尾娑普  (二合)  吒耶  (一)  薩嚩播  野滿馱曩  [寧*也]  (二)  鉢囉  (二合)
謨乞叉  (二合)  耶  (三)  薩嚩  播耶誐底毘藥  (二合四)  薩嚩薩怛嚩  (二合五)  薩嚩怛他  誐多  (六)  嚩日囉  (二合)
三摩耶  (七)  吽  (八)  怛囉  (二合)  吒  (九)

[0470c01]  次結定業印　二羽金剛掌　進力屈二節  禪智押二度　淨業真言曰。

[0470c03]  唵嚩日囉  (二合)  羯麼  (一)  尾戍馱野  (二)  薩嚩嚩囉拏  儞  (三)  母馱薩底曳  (二合)  曩  (四)
三摩耶吽  (五)

[0470c05]  次結懺悔滅罪印。

[0470c06]  二羽金剛縛　進力屈二節　禪智押二度  懺悔真言曰。

[0470c08]  唵薩嚩播跛  (一)  尾娑普  (二合)  吒  (二)  那賀曩  (三)  嚩日  囉  (二合)  野  (四)  娑嚩
(二合)  賀

[0470c10]  諸佛子等既懺悔已。

[0470c11]  百劫積集罪　一念頓蕩除　如火焚枯草  滅盡無有餘

[0470c13]  次結妙色身如來施甘露印即以左羽轉腕向  前。力智作聲施甘露真言曰。

[0470c15]  曩謨素嚕播耶  (一)  怛他誐哆野  (二)  怛儞也  (二合)  他  唵  (引四)  素嚕素嚕  (五)  鉢囉  (二合)
素嚕  (六)  鉢囉  (二合)  素嚕  (七)  娑嚩  (二合)  賀  (八)

[0470c18]  誦真言時。想於忍願上有一鑁字。流出般若  甘露法水。彈洒空中。一切餓鬼異類鬼神普  得清涼。猛火息滅。身田潤澤離飢渴想。

[0470c21]  次結開咽喉印。左羽想持蓮花。右羽忍禪彈  作聲。隨誦而彈之。開咽喉真言曰。

[0470c23]  曩謨婆誐嚩帝  (一)  尾補攞誐怛囉  (二合)  野  (二)  怛他  誐多野  (三)

[0470c25]  語諸佛子。今與汝等作印呪已。咽喉自開。通  達無礙離諸障難。

[0470c27]  諸佛子等。我今為汝稱讚如來吉祥名號。能  令汝等永離三塗八難之苦。常為如來真淨  弟子。

[0471a01]  南無寶勝如來  (若有大眾一時為稱)  。

[0471a02]  諸佛子等。若聞寶勝如來名號。能令汝等塵  勞業火悉皆消滅。

[0471a04]  南無離怖畏如來  (准前為稱下皆例此)  。

[0471a05]  諸佛子等。若聞離怖畏如來名號。能令汝等  常得安樂。永離驚怖清淨快樂。

[0471a07]  南無廣博身如來。

[0471a08]  諸佛子等。若聞廣博身如來名號。能令汝等  餓鬼針咽業火停燒清涼通達。所受飲食得  甘露味。

[0471a11]  南無妙色身如來。

[0471a12]  諸佛子等。若聞妙色身如來名號。能令汝等  不受醜陋。諸根具足相好圓滿殊勝端嚴。天  上人間最為第一。

[0471a15]  南無多寶如來。

[0471a16]  諸佛子等。若聞多寶如來名號。能令汝等具  足財寶。稱意所須受用無盡。

[0471a18]  南無阿彌陀如來。

[0471a19]  諸佛子等。若聞阿彌陀如來名號。能令汝等  往生西方極樂世界。蓮花化生入不退地。

[0471a21]  南無世間廣大威德自在光明如來。

[0471a22]  諸佛子等。若聞世間廣大威德自在光明如  來名號。能令汝等獲得五種功德。一者於諸  世間最為第一。二者得菩薩目端嚴殊勝。三
者威德廣大超過一切外道天魔。如日照世。  顯於大海。功德巍巍。四者得大自在所向如  意。似鳥飛空而無阻礙。五者得大堅固智慧
光明。身心明徹如瑠璃珠。諸佛子等。此七如  來以誓願力。拔濟眾生永離煩惱。脫三塗苦  安隱常樂。一稱其名千生離苦證無上道。

[0471b02]  次與汝等歸命三寶。

[0471b03]  歸依佛兩足尊歸依法離欲尊歸依僧眾中尊  (三說)  。

[0471b05]  汝等佛子歸依佛竟歸依法竟歸依僧竟  (三說)  。

[0471b06]  汝依三寶故如法堅護持。

[0471b07]  次為汝等發菩提心。汝等諦聽。作金剛掌忍  願如蓮葉。以印心上。真言曰。

[0471b09]  唵  (引)  冐  地唧多  (一)  母怛跛  (二合二)  娜野弭  (三)

[0471b10]  今為汝等發菩提心竟。

[0471b11]  諸佛子等當知。菩提心者從大悲起。成佛正  因智慧根本。能破無明煩惱惡業不被染壞。

[0471b13]  次為汝等受三昧耶戒印。以二羽縛忍願申  如針。真言曰。

[0471b15]  唵  (引)  三昧耶薩怛鑁  (二合)

[0471b16]  今為汝等受三昧耶戒竟。從今已去。能令汝  等。入如來位。是真佛子。從法化生得佛法  分。

[0471b19]  次結無量威德自在光明如來印左羽想持  器。右羽彈忍禪。想於左羽掌中有一鑁字。流  出種種無量甘露法食。即誦施食真言曰。

[0471b22]  唵  (引)  薩嚩怛他誐多  (一)  嚩路枳帝鑁  (二)  婆囉婆  囉  (三)  三婆囉三婆囉  (四)  吽  (五)

[0471b24]  語諸佛子。今與汝等作印呪已。變此一食為  無量食。大如須彌。量同法界終無能盡。

[0471b26]  復以前印誦此真言曰。

[0471b27]  曩謨三滿多沒馱喃鑁  (一)

[0471b28]  語諸佛子。今與汝等作印呪已。由此印呪加  持威力。想於印中流出甘露成於乳海。流注  法界普濟汝等一切有情。充足飽滿。是時行
者即以右羽持甘露器。面向東立瀉於壇前  (或淨地上或大石上或所淨瓦盆亦名盂蘭盆生臺亦得)  或泉池江海長流水中。  不得瀉於石榴桃樹之下。鬼神懼怕不得食
之。若聖眾壇中明王諸天。若施飲食  (置生臺上是本法也)  若供養諸佛聖眾。於上五更晨朝日出是供  養時。若鬼神法當於人定子時亦得  (人定最上)  本
阿闍梨法。若於齋時盡於一日。但加持飲食  水等布施。飛空鳥獸水族之類。不揀時節但  用施之。若作餓鬼施食之法當於亥時是施
食時。若於齋時施餓鬼食者。徒設功勞終無  効也。不是時節妄生虛誑。鬼神不得食也。不  從師受自招殃咎。成盜法罪。

[0471c14]  諸佛子等。雖復方以類聚。勿以嗔恨。然我所  施一切無礙。無高無下平等普遍不擇冤親。  今日勿得以貴輕賤。倚強凌弱擁遏孤幼。令
不得食。使不均平。越佛慈濟。必須互相愛念。  猶如父母一子之想。語諸佛子。汝等各有父  母兄弟姊妹妻子眷屬善友親戚。或有事緣
來不得者。汝等佛子慈悲愛念。各各賚持飲  食錢財物等。遞相布施充足飽滿。無有乏少  令發道意。永離三塗長越四流。當捨此身速
超道果。又為汝等將此淨食分為三分。一施  水族令獲人空。二施毛群令獲法寂。三施他  方稟識陶形。悉令充足獲無生忍。

[0471c26]  次結普供養印作金剛合掌置印當心真言。

[0471c27]  唵  (引)  誐誐曩三婆嚩嚩日囉  (二合)  斛

[0471c28]  諸佛子等從來所受飲食。皆是人間販鬻生  命。酒脯錢財血肉腥膻葷辛臭穢。雖復受得  如是飲食。譬如毒藥損壞於身。但增苦本。沈
淪苦海。無解脫時。我某甲依如來教精誠罄  捨。設此無遮廣大法會。汝等今日遇茲勝善  戒品霑身。於過去世廣事諸佛。親近善友供
養三寶。由此因緣值善知識發菩提心。誓願  成佛不求餘果。先得道者遞相度脫。又願汝  等晝夜恒常。擁護於我滿成所願。以此施食
所生功德。普將迴施法界有情。共諸有情同  將此福。盡皆迴施無上菩提一切智智。勿招  餘果願速成佛。

[0472a11]  次結奉送印。二羽金剛拳。進力二相鉤。隨誦  而掣開。金剛解脫真言曰。

[0472a13]  唵  (引)  嚩日囉  (二合)  穆乞叉  (二合)  穆

[0472a14]  佛告阿難若當來世。苾芻苾芻尼烏波索迦  烏波斯迦。每於晨朝或於齋時及一切時。常  以此法及諸真言七如來名。加持飲食施諸
餓鬼等修行行者當於齋時及一切時。為諸  餓鬼及餘鬼神出於飲食盛淨器內。候於人  定加持。布施無量餓鬼及餘鬼神  (一切時者但有淨食未曾受用  留取布施)
便能具足無量福德。則同供養百千俱胝  如來功德等無差別。壽命延長增益色力善  根具足。一切非人夜叉羅剎。諸惡鬼神不敢
侵害。又能成就無量威德。若欲能施諸餓鬼  等婆羅門仙閻羅所司業道冥官及諸鬼神先  亡久遠等。以淨飲食滿盛一器。作前印呪投
於淨流水中。如是作已即為天仙美妙飲食。  供養俱胝恒河沙數餓鬼婆羅門仙閻羅所司  業道冥官及諸鬼神先亡久遠等。得加持食
印呪威力。各成就根本所願諸善功德。各各  同時發誓願言。呪願施主壽命延長福德安  樂。又令其人心所見聞。正解清淨具足善根。
速證無上正等菩提。又同供養百千恒河沙  如來功德等無有異。一切冤讎不能侵害。若  苾芻苾芻尼烏波索迦烏波斯迦。若欲供養
佛法僧寶。應以香花燈塗上妙飲食。以前印  呪加持奉獻。諸佛菩薩一切賢聖歡喜讚歎  種種功德。恒為諸佛憶念稱讚。諸天善神常
來擁護。是人即為滿足檀波羅蜜。佛告阿難  汝隨我語。如法修行廣宣流布。令諸短命薄  福眾生。普得見聞常修此法。壽命延長福德
增長。是時佛說為阿難及救拔焰口餓鬼一  切眾生陀羅尼經。以是名字汝當奉持。一切  大眾及阿難等。聞佛所說一心信受歡喜奉  行。

瑜伽集要救阿難陀羅尼焰口軌儀經

* * *

【經文資訊】大正藏第 21 冊 No. 1318 瑜伽集要救阿難陀羅尼焰口軌儀經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
