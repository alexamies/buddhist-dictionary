五分律卷第十四  (彌沙塞)
宋罽賓三藏佛陀什  共竺道生等譯

第二分之四

[0094c07]  爾時諸比丘尼著革屣、持蓋，詣諸白衣。諸白  衣譏呵言：「此諸比丘尼如婬女行來！」諸長老  比丘尼聞，種種呵責，乃至今為諸比丘尼結
戒，亦如上說。「從今是戒應如是說：

[0094c10]  「若比丘尼，  著革屣，捉蓋行來，波逸提。」

[0094c11]  蓋者：乃至草蓋。

[0094c11]  革  屣者：乃至一重。

[0094c12]  式叉摩那、沙彌尼，突吉羅。

[0094c12]  不  犯如上。

[0094c14]  爾時有夫婦二人，俱時出家，彼夫比丘乞食  持還，至婦比丘尼住處食；其婦比丘尼捉水  瓶立前，以扇扇之，與水，輒問冷暖。彼夫比丘
低頭食，不視、不共語。彼比丘先白衣時，有私  通女人亦出家，在彼住，來出見之，比丘便  笑。其婦比丘尼嫉姤心發，即以水瓶打比丘
頭破。諸比丘尼呵言：「云何比丘尼捉水瓶及  扇，立比丘前給水及扇？遂復打其頭破！」諸長  老比丘尼聞，種種呵責，乃至今為諸比丘尼
結戒，亦如上說。「從今是戒應如是說：

[0094c23]  「若比丘  尼，捉水瓶及扇，立比丘前，若給水、若扇，波逸  提。」

[0094c25]  若欲給水，與竟應遠去，不應住前立。

[0094c25]  式叉  摩那、沙彌尼，突吉羅。

[0094c27]  爾時諸比丘尼誦治病經方，諸白衣譏呵言：  「此等但學醫術，無求道意！何不以此誦讀佛  經？」諸長老比丘尼聞，種種呵責，乃至今為諸
比丘尼結戒，亦如上說。「從今是戒應如是說：

[0095a02]  「若比丘尼，誦治病經方，波逸提。」

[0095a02]  式叉摩那、沙  彌尼，突吉羅。

[0095a03]  若為自病，若慈愍，若強力所逼  差讀，不犯。

[0095a05]  爾時諸比丘尼教他誦治病經方，諸白衣譏  呵。諸長老比丘尼聞，種種呵責，乃至今為諸  比丘尼結戒，亦如上說。「從今是戒應如是說：

[0095a08]  「若比丘尼，教他誦治病經方，波逸提。」餘如上  說。

[0095a10]  爾時諸比丘尼為人治病，合和煮擣諸藥，初  夜、後夜未曾休息。諸白衣見，譏呵言：「此等如  醫、如醫弟子！何不求道，療生死病，而反營此
世俗事為？」諸長老比丘尼聞，種種呵責，乃至  今為諸比丘尼結戒，亦如上說。「從今是戒應  如是說：

[0095a15]  「若比丘尼，為人治病，以為生業，波逸  提。」

[0095a16]  式叉摩那、沙彌尼，突吉羅。

[0095a16]  若憐愍，若強力  所逼，不為利養，不犯。

[0095a18]  爾時諸比丘尼教人治病，諸白衣來，語言：「為  我說法！」便語言：「治熱如是，治冷如是，治風
如是，治諸病如是。」諸白衣言：「我為法來，不  為治病！」復譏呵言：「此等唯學醫術，不知道法！  若不爾者，何不以法教我？」諸長老比丘尼聞，
種種呵責，乃至今為諸比丘尼結戒，亦如上  說。「從今是戒應如是說：

[0095a24]  「若比丘尼，教他治病，  以為生業，波逸提。」餘如上說。

[0095a26]  爾時諸比丘尼為知識家作，諸居士譏呵言：  「此等捨本家作，為他家作！無沙門行，破沙門  法！」諸長老比丘尼聞，種種呵責，乃至今為諸
比丘尼結戒，亦如上說。「從今是戒應如是說：

[0095b01]  「若比丘尼，以飲食故，為白衣家作，波逸提。」

[0095b01]  式  叉摩那、沙彌尼，突吉羅。

[0095b02]  若憐愍，若強力所逼，  不犯。

[0095b04]  爾時諸比丘尼，與白衣及外道婦女同衣臥，  身體相觸，生愛欲心，不樂梵行，遂致反俗、作  外道者。諸婦女後隨知識，語言：「某甲比丘尼
身體，有如是如是好！」諸白衣後見比丘尼，便  指弄言：「好身體者，此比丘尼是！彼比丘尼是！」  諸比丘尼以此羞恥。諸長老比丘尼聞，種種
呵責，乃至今為諸比丘尼結戒，亦如上說。「從  今是戒應如是說：

[0095b11]  「若比丘尼，共白衣及外道  婦女同衣臥，波逸提。」

[0095b12]  若同床共被，內衣應使  有隔。

[0095b13]  式叉摩那、沙彌尼，突吉羅。

[0095b14]  爾時諸比丘尼，與比丘尼、式叉摩那、沙彌尼  同衣臥，乃至今為諸比丘尼結戒，亦如上說。  「從今是戒應如是說：

[0095b16]  「若比丘尼，與比丘尼、式  叉摩那、沙彌尼同衣臥，波逸提。」

[0095b17]  餘如上說。

[0095b18]  爾時諸比丘尼，與白衣及外道婦女更相覆  眠，相見形體，生愛欲心，乃至今為諸比丘尼  結戒，亦如上說。「從今是戒應如是說：

[0095b20]  「若比丘  尼，與白衣及外道婦女更相覆眠，波逸提。」

[0095b21]  餘  如上說。

[0095b22]  若先已有覆，重覆，不犯。

[0095b23]  爾時諸比丘尼，與比丘尼、式叉摩那、沙彌尼，  更相覆眠，相見形體，乃至今為諸比丘尼結  戒，亦如上說。「從今是戒應如是說：

[0095b25]  「若比丘尼，  與比丘尼、式叉摩那、沙彌尼，更相覆眠，波逸  提。」

[0095b27]  餘如上說。  (一百五十)

[0095b28]  爾時諸比丘尼以香塗身，亦使人塗，生愛欲  心，不樂修梵行，遂致反俗、作外道者。諸白衣  聞其香氣，譏呵言：「此等以香塗身，同於婬
女！無沙門行，破沙門法！」諸長老比丘尼聞，種  種呵責，乃至今為諸比丘尼結戒，亦如上說。  「從今是戒應如是說：

[0095c04]  「若比丘尼，以香塗身，波  逸提。」

[0095c05]  香者：根香、莖香、葉香、華香、蟲香、膠香。

[0095c05]  式  叉摩那、沙彌尼，突吉羅。

[0095c06]  若為治病，若強力所  逼塗，不犯。

[0095c08]  爾時諸比丘尼以澤枯揩身，令有光潤。諸白  衣譏呵言：「此等以澤枯揩身，令有光潤，如婬  女人！無沙門行，破沙門法！」諸長老比丘尼聞，
種種呵責，乃至今為諸比丘尼結戒，亦如上  說。「從今是戒應如是說：

[0095c12]  「若比丘尼，以澤枯揩  身，波逸提。」

[0095c13]  時跋陀迦毘羅比丘尼身體少潤，  枯燥擗裂，問醫。醫言：「應用澤枯揩身！」答言：「佛  不聽我澤枯揩身，願更思餘治！」醫言：「更無餘
治！」比丘尼作是念：「若世尊聽病時澤枯揩身，  我乃不復有此苦患！」以是白佛。佛以是事集  二部僧，告諸比丘：「今聽比丘尼病時以澤枯
揩身。從今是戒應如是說：

[0095c19]  「若比丘尼，無病  以澤枯揩身，波逸提。」

[0095c20]  式叉摩那、沙彌尼，突吉  羅。

[0095c22]  爾時諸比丘尼畜華鬘、或著，生染著心，不樂  修梵行，遂致反俗、作外道者。諸長老比丘尼  見，種種呵責，乃至今為諸比丘尼結戒，亦如
上說。「從今是戒應如是說：

[0095c25]  「若比丘尼，畜華鬘、  若著，波逸提。」

[0095c26]  乃至以草葉係頭為好，皆名著  華鬘。

[0095c27]  式叉摩那、沙彌尼，突吉羅。

[0095c27]  若強力所逼，  不犯。

[0095c29]  爾時比丘尼著寶瓔珞，生愛欲心，不樂修  梵行，遂致反俗、作外道者。諸長老比丘尼見，  種種呵責，乃至今為諸比丘尼結戒，亦如上
說。「從今是戒應如是說：

[0096a03]  「若比丘尼，著寶瓔珞，  波逸提。」

[0096a04]  乃至以木作瓔珞，亦如是。

[0096a04]  式叉摩那、  沙彌尼，突吉羅。

[0096a05]  不犯如上。

[0096a06]  爾時諸比丘尼著卑身衣，使形  傭  纖得中，生  愛欲心，乃至今為諸比丘尼結戒，亦如上說。  「從今是戒應如是說：

[0096a08]  「若比丘尼，著卑身衣，波  逸提。」

[0096a09]  式叉摩那、沙彌尼，突吉羅。

[0096a09]  不犯如上。

[0096a10]  爾時諸比丘尼畜種種嚴身具，生愛欲心，乃  至今為諸比丘尼結戒，亦如上說。「從今是戒  應如是說：

[0096a12]  「若比丘尼，畜種種嚴身具，波逸提。」

[0096a13]  式叉摩那、沙彌尼，突吉羅。

[0096a14]  爾時諸比丘尼畜髮，乃至今為諸比丘尼結  戒，亦如上說。「從今是戒應如是說：

[0096a15]  「若比丘尼，  畜髮，波逸提。」

[0096a16]  比丘尼髮長，波逸提。

[0096a16]  式叉摩那、  沙彌尼，畜髮及髮長不剃，突吉羅。

[0096a17]  半月一剃；  過此，名為髮長。

[0096a18]  若無人剃及強力所逼不得  剃，皆不犯。

[0096a20]  爾時諸比丘尼，著白衣女人嚴身具，生愛欲  心。

[0096a21]  時偷羅難陀比丘尼主人，新取婦，婦以嚴  身具與令著。著已，覆頭眠床上。婿從外還，欲  近其婦，發頭方知，呵言：「我若不發頭，便行欲
者，豈不致大罪耶？云何比丘尼作如此事？無  沙門行！破沙門法！」諸長老比丘尼聞，種種呵  責，乃至今為諸比丘尼結戒，亦如上說。「從今  是戒應如是說：

[0096a27]  「若比丘尼，著嚴身具，波逸提。」

[0096a28]  式叉摩那、沙彌尼，突吉羅。

[0096a28]  不犯如上。

[0096a29]  爾時諸比丘尼為他作嚴身具，諸白衣譏呵  言：「此等如婬女人作嚴身具！」諸長老比丘  尼聞，種種呵責，乃至今為諸比丘尼結戒，亦
如上說。「從今是戒應如是說：

[0096b03]  「若比丘尼，為他  作嚴身具，波逸提。」

[0096b04]  式叉摩那、沙彌尼，突吉  羅。

[0096b06]  爾時諸比丘尼績縷，諸白衣譏呵言：「此等衣  食仰他，不念行道以報信施，績縷何為？無沙  門行！破沙門法！」諸長老比丘尼聞，種種呵責，
乃至今為諸比丘尼結戒，亦如上說。「從今是  戒應如是說：

[0096b10]  「若比丘尼，績縷，波逸提。」

[0096b10]  式叉摩  那、沙彌尼，突吉羅。

[0096b11]  若作腰繩、禪帶、絡囊、縫衣  縷，不犯。  (一百六十)

[0096b13]  爾時諸比丘尼，隨知識白衣家敷臥具住，諸  白衣譏呵言：「云何出自家，住他家？我等不喜  見此不吉利物！」諸長老比丘尼聞，種種呵責，
乃至今為諸比丘尼結戒，亦如上說。「從今是  戒應如是說：

[0096b17]  「若比丘尼，不問白衣，輒在其家  敷臥具住，波逸提。」

[0096b18]  式叉摩那、沙彌尼，突吉羅。

[0096b19]  若親里家，住，不犯。

[0096b20]  爾時諸比丘尼，在白衣家敷主人坐臥具，若  使人敷。去時，不自舉、不教人舉。諸白衣譏呵  言：「云何比丘尼敷人坐臥具，去復不舉！我等
常為此等作奴婢！」諸長老比丘尼聞，種種呵  責，乃至今為諸比丘尼結戒，亦如上說。「從今  是戒應如是說：

[0096b25]  「若比丘尼，至白衣家，敷主人  坐臥具，若使人敷。去時，不自舉、不教人舉，波逸  提。」

[0096b27]  式叉摩那、沙彌尼，突吉羅。

[0096b27]  若囑舉，不犯。

[0096b28]  爾時諸比丘尼自煮生物作食，諸白衣譏呵  言：「云何比丘尼自煮生物？既自煮作食，何為  復就人乞耶？無沙門行，破沙門法！」諸長老比
丘尼聞，種種呵責，乃至今為諸比丘尼結戒，  亦如上說。「從今是戒應如是說：

[0096c03]  「若比丘尼，自  煮生物作食，波逸提。」

[0096c04]  若為病，不犯。

[0096c05]  爾時差摩比丘尼來至舍衛城，旃荼修摩那  比丘尼以精舍借令住止。差摩得慈心三昧，  有大威德，眷屬成就，旃荼弟子皆共尊重，並
欲隨逐。旃荼覺之，便瞋罵言：「我以精舍借汝  令住，反更誘人弟子！」諸長老比丘尼聞，種種  呵責：「云何借他精舍，而後瞋謗？」乃至今為諸
比丘尼結戒，亦如上說。「從今是戒應如是說：

[0096c12]  「若比丘尼，先聽住，後瞋謗者，波逸提。」

[0096c12]  式叉摩  那、沙彌尼，突吉羅。

[0096c13]  若有實，而瞋恨，不犯。

[0096c14]  爾時跋陀伽毘羅比丘尼髀裏生癰，不白僧，  輒使男子醫破，出膿、洗訖布藥。諸長老比丘  尼見，呵責言：「汝已離欲，故可如此！若未離欲
人，不當犯大事耶？」乃至今為諸比丘尼結戒，  亦如上說。「從今是戒應如是說：

[0096c18]  「若比丘尼，不  白僧，輒使男子治病，波逸提。」

[0096c19]  若欲令男子  治病，應打犍稚集僧，來在病人前，然後衣  裹身體，唯留可應治處。

[0096c21]  式叉摩那、沙彌尼，突  吉羅。

[0096c22]  若使女人治，不犯。

[0096c23]  爾時諸比丘尼夜輒開都門出，不語後人令  閉，夜有賊來，奪諸比丘尼衣鉢。諸長老比丘  尼種種呵責，乃至今為諸比丘尼結戒，亦如
上說。「從今是戒應如是說：

[0096c26]  「若比丘尼，夜輒開  都門出，不語餘比丘尼令閉，波逸提。」

[0096c27]  式叉摩  那、沙彌尼，突吉羅。

[0096c28]  無恐怖處，不犯。

[0096c29]  爾時諸比丘尼非時到白衣家。有一家大富，  賊常欲劫之，而未得便，借問行人：「誰出入此  家者？」有人言：「偷羅難陀比丘尼與此家善，數
相往返。」賊便往語偷羅難陀言：「阿姨！某甲  喚汝。」即從語暮往，主人為開門，賊便突入，  劫物蕩盡。主人瞋呵言：「若此比丘尼不非時
來，我不開門，不遭此難！供養望福，而反致禍，  與養怨家有何等異？」諸長老比丘尼種種呵  責，乃至今為諸比丘尼結戒，亦如上說。「從今  是戒應如是說：

[0097a09]  「若比丘尼，非時入白衣家，波  逸提。」

[0097a10]  復有諸比丘尼，白衣呼不敢往，以是白  佛。佛以是事集二部僧，告諸比丘：「今聽比丘  尼，白衣喚得往。從今是戒應如是說：

[0097a12]  「若比丘  尼，白衣不喚，非時入其家，波逸提。」

[0097a13]  非時者：從  中後，至明相未出。

[0097a14]  若白衣喚，應詳察，彼使是  可信人不？又應審問，知其虛實；若猶有疑，至  門，應先問其家：「竟為喚不？」然後乃入。復應籌
量，非是可畏時不？

[0097a17]  若非時往白衣家，一脚出  門，突吉羅；兩脚出，波逸提。

[0097a18]  式叉摩那、沙彌尼，  突吉羅。

[0097a20]  爾時有居士請比丘尼僧食。諸比丘尼食前  著衣持鉢往到其家，從作食人索飲、或索釜  燋、或索飯。作食人，作是念：「今辦此食，正為此
輩，前與、後與，亦復何在？」便盡與之，飯飲都  盡。主人至時打犍槌集僧，勅使下食，作食人  具以事答，居士便譏呵言：「此諸比丘尼如小
兒，不能小忍！貪食如此，何道之有？」諸長老比  丘尼聞，種種呵責，乃至今為諸比丘尼結戒，  亦如上說。「從今是戒應如是說：

[0097a28]  「若比丘尼，受  請，主人未唱隨意食；食者，波逸提。」

[0097a29]  若未唱隨  意食食，口口波逸提。

[0097b01]  式叉摩那、沙彌尼，突吉  羅。  (一百七十)

[0097b03]  爾時諸比丘尼如法作驅出羯磨竟，被驅比  丘尼不肯去。諸長老比丘尼種種呵責言：「被  驅出羯磨與不被驅出羯磨，有何等異？」乃至
今為諸比丘尼結戒，亦如上說。「從今是戒應  如是說：

[0097b07]  「若比丘尼，被驅出羯磨，不去者，波逸  提。」

[0097b08]  驅出羯磨者：白四羯磨。

[0097b08]  式叉摩那、沙彌尼，  突吉羅。

[0097b09]  若病、若八難起、若非法羯磨，皆不犯。

[0097b10]  爾時諸比丘尼如法集僧時，有比丘尼不即  往，諸比丘尼待之，以妨行道。諸長老比丘尼  種種呵責，乃至今為諸比丘尼結戒，亦如上
說。「從今是戒應如是說：

[0097b13]  「若比丘尼，僧如法集  會，不即往，波逸提。」

[0097b14]  式叉摩那、沙彌尼，突吉羅。

[0097b15]  若病，若不聞，若八難起，不犯。

[0097b16]  爾時諸比丘尼往觀歌舞作伎，生染著心，不  復樂道，遂有反俗、作外道者。諸白衣見，譏呵  言：「此等觀歌舞作伎，如婬女人！無沙門行，
破沙門法！」諸長老比丘尼聞，種種呵責，乃至  今為諸比丘尼結戒，亦如上說。「從今是戒應  如是說：

[0097b21]  「若比丘尼，觀歌舞作伎，波逸提。」

[0097b21]  式叉  摩那、沙彌尼，突吉羅。

[0097b22]  不犯，如上觀王宮、觀  畫中說。

[0097b24]  爾時諸比丘尼往至邊地，邊地人抄取作婢，  或奪衣鉢，或破梵行。諸長老比丘尼聞，種種  呵責，乃至今為諸比丘尼結戒，亦如上說。「從
今是戒應如是說：

[0097b27]  「若比丘尼，往邊地，波逸提。」

[0097b28]  邊地者：無比丘、比丘尼處。

[0097b28]  式叉摩那、沙彌尼，  突吉羅。

[0097b29]  若飛行，不犯。

[0097c01]  爾時諸比丘尼度二根人，諸白衣譏呵言：「云  何比丘尼度二根人？無可度、不可度者！無沙  門行，破沙門法！」諸長老比丘尼聞，種種呵責，
乃至今為諸比丘尼結戒，亦如上說。「從今是  戒應如是說：

[0097c05]  「若比丘尼，度二根人，波逸提。」

[0097c05]  若  疑，應先看。

[0097c06]  發心，乃至三羯磨未竟，突吉羅。竟，  和尚，波逸提；餘尼師僧，突吉羅。

[0097c08]  爾時諸比丘尼度二道合作一道女人。諸長  老比丘尼種種呵責，乃至今為諸比丘尼結  戒，亦如上說。「從今是戒應如是說：

[0097c10]  「若比丘尼，  度二道合作一道女人，波逸提。」

[0097c11]  若度竟，有是  病，不犯。餘如上說。

[0097c13]  爾時諸比丘尼度常有月水女人，行乞食血  流污脚。諸白衣見，惡賤譏呵言：「諸比丘尼無  可度、不可度，度如此輩污人床席！無沙門行，
破沙門法！」諸長老比丘尼聞，種種呵責，乃至  今為諸比丘尼結戒，亦如上說。「從今是戒應  如是說：

[0097c18]  「若比丘尼，度常有月水女人，波逸提。」

[0097c19]  餘如上說。

[0097c20]  爾時諸比丘尼不禮比丘，不迎不送，亦不請  坐。諸比丘瞋，不復教誡，諸比丘尼愚闇無知  不能學戒。諸長老比丘尼見，種種呵責，以是
白佛。佛以是事集二部僧，問諸比丘尼：「汝等  實爾不？」答言：「實爾。世尊！」佛種種呵責言：「我先  不說八敬法，應禮比丘耶？從今是戒應如是  說：

[0097c26]  「若比丘尼，見比丘不起、不禮、不請坐，波逸  提。」

[0097c27]  式叉摩那、沙彌尼，突吉羅。

[0097c27]  若病；若先有怨  嫌，不共語，不犯。

[0097c29]  爾時諸比丘尼作是念：「佛不聽我等剃隱處  毛，今當火燒！」即便燒之。時有婆羅門失羊覓  之，到比丘尼巷聞燒毛氣，謂比丘尼偷殺其
羊，便至王所，以事白王。王即呼比丘尼問言：  「阿姨！殺婆羅門羊不？」答言：「不殺！」問：「若不殺，那  得有燒羊毛氣？」便以實答。王聞大笑即放令
去，諸臣聞之譏呵言：「云何比丘尼不念行道，  乃燒隱處毛？」諸長老比丘尼聞，種種呵責，乃  至今為諸比丘尼結戒，亦如上說。「從今是戒  應如是說：

[0098a09]  「若比丘尼，燒隱處毛，波逸提。」

[0098a09]  餘如  剃隱處毛中說。

[0098a11]  爾時諸比丘尼不著僧祇支往白衣舍，風吹  上衣，露其身體。諸白衣見，便弄，共說麁惡語，  以此羞恥。諸長老比丘尼聞，種種呵責，乃至
今為諸比丘尼結戒，亦如上說。「從今是戒應  如是說：

[0098a15]  「若比丘尼，不著僧祇支入白衣家，波  逸提。」

[0098a16]  式叉摩那、沙彌尼，突吉羅。

[0098a16]  若浣染打縫，  若無，皆不犯。  (一百八十)

[0098a18]  爾時諸比丘尼與白衣對坐，臨身相近說法，  似若私語，於中生染著心，遂致返俗、作外道  者，諸白衣譏呵。諸長老比丘尼聞，種種呵責，
乃至今為諸比丘尼結戒，亦如上說。「從今是  戒應如是說：

[0098a22]  「若比丘尼，與白衣對坐，臨身相  近說法，波逸提。」

[0098a23]  式叉摩那、沙彌尼，突吉羅。

[0098a24]  爾時諸比丘尼自歌舞，諸居士譏呵言：「此比  丘尼自歌舞，如婬女人！」諸長老比丘尼聞，種  種呵責，乃至今為諸比丘尼結戒，亦如上說。
「從今是戒應如是說：

[0098a27]  「若比丘尼，自歌舞，波逸  提。」

[0098a28]  式叉摩那、沙彌尼，突吉羅。

[0098a29]  爾時諸比丘尼遮受迦絺那衣，諸比丘尼待  久不至，妨廢行道。諸長老比丘尼種種呵責，  乃至今為諸比丘尼結戒，亦如上說。「從今是
戒應如是說：

[0098b03]  「若比丘尼，遮受迦絺那衣，波逸  提。」

[0098b04]  若病，若不聞，不犯。

[0098b05]  爾時諸比丘尼遮捨迦絺那衣，乃至今為諸  比丘尼結戒，亦如上說。「從今是戒應如是說：

[0098b07]  「若比丘尼，遮捨迦絺那衣，波逸提。」

[0098b07]  餘如上說。

[0098b08]  爾時差摩比丘尼聰明機辯，難問諸比丘。諸  比丘不能答，便大羞恥，後見諸比丘尼輒下  路避之，遂無復教誡比丘尼者，愚闇無知不
能學戒。諸長老比丘尼聞，種種呵責，乃至今  為諸比丘尼結戒，亦如上說。「從今是戒應如  是說：

[0098b13]  「若比丘尼，問難比丘，波逸提。」

[0098b13]  有諸比丘  尼有疑，不敢問難，以此復愚闇無知不能學  戒。以是白佛。佛以是事集二部僧，告諸比丘：
「今聽諸比丘尼先白比丘，聽問者問。從今是  戒應如是說：

[0098b17]  「若比丘尼，不白比丘，輒問義者，  波逸提。」

[0098b18]  式叉摩那、沙彌尼，突吉羅。

[0098b19]  爾時跋難陀常出入偷羅難陀比丘尼所；後  時著衣持鉢往到彼所，坐起輕脫，更相見形。  跋難陀遂失不淨，偷羅難陀取內衣浣，以不
淨自內形中，遂致有娠。諸比丘尼見，問言：  「汝不修梵行耶？」答言：「非不修梵行！我以男子  不淨，自內形中，致此娠耳！」諸長老比丘尼聞，
種種呵責，乃至今為諸比丘尼結戒，亦如上  說。「從今是戒應如是說：

[0098b26]  「若比丘尼，以男子不  淨自內形中，波逸提。」

[0098b27]  式叉摩那、沙彌尼，突吉  羅。

[0098b29]  爾時諸比丘尼作外道事火法，然火及誦其  呪語。諸居士譏呵言：「此等尚不能淨其見，何  得有道？無沙門行，破沙門法！」諸長老比丘尼
聞，種種呵責，乃至今為，諸比丘尼結戒，亦如  上說。「從今是戒應如是說：

[0098c04]  「若比丘尼，作外道  事火法然火，波逸提。」

[0098c05]  若以邪見作之，偷蘭遮；  若作種種諸外道事，皆波逸提。

[0098c06]  式叉摩那、沙  彌尼，突吉羅。

[0098c08]  爾時諸比丘尼在有人處浴，眾人見之，觀看  戲弄。諸長老比丘尼見，種種呵責，乃至今為  諸比丘尼結戒，亦如上說。「從今是戒應如是  說：

[0098c11]  「若比丘尼，在有人處浴，波逸提。」

[0098c11]  式叉摩那、  沙彌尼，突吉羅。

[0098c13]  爾時諸比丘尼誦外道呪術。諸白衣譏呵：「此  等誦外道呪，無求道心！」乃至今為諸比丘尼  結戒，皆如誦治病經方中說。「從今是戒應如
是說：

[0098c16]  「若比丘尼，誦外道呪術，若教人誦，波逸  提。」

[0098c17]  式叉摩那、沙彌尼，突吉羅。

[0098c18]  爾時諸比丘尼眾自授具足戒，彼愚闇無知  不能學戒。諸長老比丘尼聞，種種呵責，乃至  今為諸比丘尼結戒，亦如上說。「從今是戒應
如是說：

[0098c21]  「若比丘尼，一眾授具足戒，波逸提。」

[0098c21]  發  心，乃至白四羯磨未竟，突吉羅。竟，和尚，波逸  提；餘師僧，突吉羅。  (一百九十)

[0098c24]  爾時諸比丘尼自作畜眾羯磨、自作二歲學  戒羯磨、自授二歲學戒，不能教誡弟子，愚闇  無知不能學戒。諸長老比丘尼聞，種種呵責。
乃至今為諸比丘尼結戒，亦如上說。「從今是  戒應如是說：

[0098c28]  「若比丘尼，自作畜眾羯磨，波逸  提。」

[0098c29]  「若比丘尼，自作二歲學戒羯磨，波逸提。」

[0098c29]  「若  比丘尼，自授二歲學戒，波逸提。」

[0099a01]  餘如上說。

[0099a02]  爾時諸比丘尼作二歲學戒竟羯磨，經宿乃  與授具足戒，中間有難，遂不得受具足戒。諸  長老比丘尼聞，種種呵責，乃至今為諸比丘
尼結戒，亦如上說。「從今是戒應如是說：

[0099a05]  「若比  丘尼，作二歲學戒竟羯磨，經宿乃授具足戒，波  逸提。」

[0099a07]  發心，乃至明相未出，突吉羅。明相出已，  和尚，波逸提；餘師眾，突吉羅。

[0099a08]  若病，若難起，若  僧不集會，不犯。

[0099a10]  爾時諸比丘尼作二歲學戒羯磨竟，經宿乃  授其學戒，其中難起，遂不得受。諸長老比丘  尼聞，種種呵責，乃至今為諸比丘尼結戒，亦
如上說。「從今是戒應如是說：

[0099a13]  「若比丘尼，作二  歲學戒羯磨竟，經宿乃授其學戒，波逸提。」

[0099a14]  發  心，乃至明相未出，突吉羅。明相出已，和尚，波  逸提；餘師眾，突吉羅。

[0099a16]  不犯如上說。

[0099a17]  爾時諸比丘尼自織作衣，諸白衣譏呵言：「云  何比丘尼，不念行道？身自織作，如餘織師！」諸  長老比丘尼聞，種種呵責，乃至今為諸比丘
尼結戒，亦如上說。「從今是戒應如是說：

[0099a20]  「若比  丘尼，自織作衣著，波逸提。」

[0099a21]  若織擲梭，擲擲  波逸提。

[0099a22]  式叉摩那、沙彌尼，突吉羅。

[0099a22]  若織腰繩、  禪帶，不犯。

[0099a24]  爾時波斯匿王左右人及諸比丘尼，於恐怖  處遊看，為賊所剝，或破梵行、或虜將去。餘比  丘尼以是白王，王言：「我今不得自在，當奈比
丘尼何？」諸長老比丘尼聞，種種呵責言：「何以  於恐怖處遊行？」乃至今為諸比丘尼結戒，亦  如上說。「從今是戒應如是說：

[0099a29]  「若比丘尼，國內  恐怖處於中遊行，波逸提。」

[0099b01]  式叉摩那、沙彌尼，  突吉羅。

[0099b02]  若先在路行，後有難起，不犯。

[0099b03]  爾時諸比丘尼自作己像，亦使人作。

[0099b03]  時偷羅  難陀亦使人作，見己像已，生染著心，作是念：  「我色貌如是，云何毀之，修於梵行？」諸長老比
丘尼見，種種呵責，乃至今為諸比丘尼結戒，  亦如上說。「從今是戒應如是說：

[0099b07]  「若比丘尼，自  作己像，若使人作，波逸提。」

[0099b08]  作己像者：或畫、或  以木、或以泥。

[0099b09]  式叉摩那、沙彌尼，突吉羅。

[0099b09]  若人  密作示之，不犯。

[0099b11]  爾時諸比丘尼莊嚴女人，便生不樂道心，遂  致反俗、作外道者。諸白衣譏呵言：「云何比丘  尼莊嚴女人，如莊母耶？與自莊嚴有何等
異？不念行道，但作邪飾，無沙門行，破沙門法！」  諸長老比丘尼聞，種種呵責，乃至今為諸比  丘尼結戒，亦如上說。「從今是戒應如是說：

[0099b16]  「若  比丘尼，莊嚴女人，波逸提。」

[0099b17]  莊嚴者：為其梳  頭，乃至插一華，著一釧，一一波逸提。

[0099b18]  式叉摩  那、沙彌尼，突吉羅。

[0099b20]  爾時諸比丘尼水中洗浴，逆流行，為水所觸，  生愛欲心，遂致反俗、作外道者。諸長老比丘  尼聞，種種呵責，乃至今為諸比丘尼結戒，亦
如上說。「從今是戒應如是說：

[0099b23]  「若比丘尼，水中  逆流行，波逸提。」

[0099b24]  若逆流行，步步波逸提；失不  淨，偷羅遮。

[0099b25]  式叉摩那、沙彌尼，突吉羅。

[0099b25]  若無欲  心，不犯。

[0099b27]  爾時諸比丘尼仰臥屋溜處，渧入形中，生愛  欲心，遂致反俗、作外道者。諸長老比丘尼聞，  種種呵責，乃至今為諸比丘尼結戒，亦如上
說。「從今是戒應如是說：

[0099c01]  「若比丘尼，仰臥水來  下處，波逸提。」

[0099c02]  餘如上說。

[0099c03]  爾時諸比丘尼以繩纏腰，欲使細好，生愛欲  心。諸白衣譏呵言：「此等治腰使細，如婬女人！  無有道心，但作邪事！」諸長老比丘尼聞，種種
呵責，乃至今為諸比丘尼結戒，亦如上說。「從  今是戒應如是說：

[0099c07]  「若比丘尼，治腰使細，波逸  提。」

[0099c08]  式叉摩那、沙彌尼，突吉羅。  (二百)

[0099c09]  爾時諸比丘尼種種治身令好，生愛欲心，乃  至今為諸比丘尼結戒，亦如上說。「從今是戒  應如是說：

[0099c11]  「若比丘尼，種種治身，波逸提。」

[0099c11]  餘如  上說。

[0099c13]  爾時諸比丘尼如妓女法著衣，生不樂道心，  遂至反俗，乃至今為諸比丘尼結戒，亦如上  說。「從今是戒應如是說：

[0099c15]  「若比丘尼，如妓女法  著衣，波逸提。」

[0099c16]  式叉摩那、沙彌尼，突吉羅。

[0099c17]  爾時諸比丘尼如白衣婦女法著衣，生不樂  道心，乃至今為諸比丘尼結戒，亦如上說。「從  今是戒應如是說：

[0099c19]  「若比丘尼，如白衣婦女法  著衣，波逸提。」

[0099c20]  餘如上說。

[0099c21]  爾時諸比丘尼以欲心，自觀形體，生愛欲意，  乃至今為諸比丘尼結戒，亦如上說。「從今是  戒應如是說：

[0099c23]  「若比丘尼，以欲心，自觀形體，波  逸提。」

[0099c24]  式叉摩那、沙彌尼，突吉羅。

[0099c25]  爾時諸比丘尼照鏡，生不樂道心，乃至今為  諸比丘尼結戒，亦如上說。「從今是戒應如是  說：

[0099c27]  「若比丘尼，照鏡，波逸提。」

[0099c27]  若水中照，突吉羅。

[0099c28]  式叉摩那、沙彌尼，突吉羅。

[0099c28]  若面有瘡，照看，不  犯。

[0100a01]  爾時諸比丘尼種種自卜，亦從他卜。諸白衣  譏呵言：「此等不捨邪見，何應得道？」諸長老比  丘尼聞，種種呵責，乃至今為諸比丘尼結戒，
亦如上說。「從今是戒應如是說：

[0100a04]  「若比丘尼，自  卜，若就他卜，波逸提。」

[0100a05]  式叉摩那、沙彌尼，突吉  羅。

[0100a07]  爾時諸比丘尼共私論議：「我等出家當得究  竟？為不得究竟？為應罷道、不應罷道？若罷道  者，得好婿不？兒子多少？相祿云何？」因此論說，
生世俗情，不復樂道，遂致反俗、作外道者。諸  長老比丘尼聞，種種呵責言：「云何比丘尼作  世俗論，以忘道意？」乃至今為諸比丘尼結戒，
亦如上說。「從今是戒應如是說：

[0100a13]  「若比丘尼，隨  世俗論者，波逸提。」

[0100a14]  式叉摩那、沙彌尼，突吉羅。  (二百七竟)

五分律第二分之五尼律悔過法

[0100a17]  爾時諸比丘尼好食酥，數從人乞。諸白衣譏  呵言：「酥令人悅澤，世人所食。云何比丘尼不  求法味？貪著嗜美，求好顏色，與婬女何異？無
沙門行！破沙門法！」諸長老比丘尼聞，種種呵  責，以是白佛。佛以是事集二部僧，  問  諸比丘  尼：「汝等實爾不？」答言：「實爾。世尊！」佛種種呵責
已，告諸比丘：「今為諸比丘尼結波羅提提舍  尼法，從今是戒應如是說：

[0100a24]  「若比丘尼，食酥，應  諸比丘尼邊悔過：『我墮可呵法，今向諸阿姨  悔過！』是名悔過法。」

[0100a26]  時諸比丘尼於僧中食、請  家食及乞食，得酥不敢噉。以是白佛。佛以是  事集二部僧，告諸比丘：「今聽比丘尼不乞，得
酥應噉。從今是戒應如是說：

[0100a29]  「若比丘尼，乞酥  食。是比丘尼應諸比丘尼邊悔過：『我墮可呵  法，今向諸阿姨悔過！』是名悔過法。」

[0100b02]  有諸病  比丘尼須酥，不敢乞。以是白佛。佛以是事集  二部僧，告諸比丘：「今聽病比丘尼乞酥食。  從今是戒應如是說：

[0100b05]  「若比丘尼，無病自為乞  酥食。是比丘尼應諸比丘尼邊悔過：『我墮可  呵法，今向諸阿姨悔過！』是名悔過法。」

[0100b07]  式叉  摩那、沙彌尼，突吉羅。

[0100b09]  比丘尼乞油、乞蜜、乞石蜜、乞乳、乞酪、乞  魚、乞肉，皆如上說。

五分律第二分之六尼律眾學法

[0100b12]  爾時優波離問佛：「世尊已為諸比丘結應學  法：『不高著下衣，應當學。』乃至『樹過人，不得上，
除大因緣，應當學。』我當云何持？」佛言：「應作  二部僧持。從今是戒應如是說：

[0100b15]  「不高著下衣，  應當學。」

[0100b16]  「不下著下衣。」

[0100b16]  「不參差著下衣。」

[0100b16]  「不如多  羅葉著下衣。」

[0100b17]  「不如象鼻著下衣。」

[0100b17]  「不如圓  㮈  著  下衣。」

[0100b18]  「不細襵著下衣。」

[0100b19]  「不高被衣。」

[0100b19]  「不下被衣。」

[0100b19]  「不參差被衣。」

[0100b20]  「好覆身，入白衣舍。」

[0100b20]  「好覆身，白衣舍坐。」

[0100b20]  「不反抄  衣著右肩上，入白衣舍。」

[0100b21]  「不反抄衣著右肩上，  白衣舍坐。」

[0100b22]  「不反抄衣著左肩上，入白衣舍。」

[0100b22]  「不  反抄衣著左肩上，白衣舍坐。」

[0100b23]  「不左右反抄衣  著兩肩上，入白衣舍。」

[0100b24]  「不左右反抄衣著兩肩  上，白衣舍坐。」

[0100b25]  「不搖身，入白衣舍。」

[0100b25]  「不搖身，白衣  舍坐。」

[0100b26]  「不搖頭，入白衣舍。」

[0100b26]  「不搖頭，白衣舍坐。」

[0100b26]  「不  搖肩，入白衣舍。」

[0100b27]  「不搖肩，入白衣舍坐。」

[0100b27]  「不携手，  入白衣舍。」

[0100b28]  「不携手，白衣舍坐。」

[0100b28]  「不隱人，入白衣  舍。」

[0100b29]  「不隱人，白衣舍坐。」

[0100b29]  「不扠腰，入白衣舍。」

[0100b29]  「不扠  腰，白衣舍坐。」

[0100c01]  「不拄頰，入白衣舍。」

[0100c01]  「不拄頰，白衣  舍坐。」

[0100c02]  「不掉臂，入白衣舍。」

[0100c02]  「不掉臂，白衣舍坐。」

[0100c03]  「不高視，入白衣舍。」

[0100c03]  「不高視，白衣舍坐。」

[0100c03]  「不左右  顧視，入白衣舍。」

[0100c04]  「不左右顧視，白衣舍坐。」

[0100c04]  「不蹲  行，入白衣舍。」

[0100c05]  「不蹲行，白衣舍坐。」

[0100c05]  「不企行，入白  衣舍。」

[0100c06]  「不企行，白衣舍坐。」

[0100c06]  「不覆頭，入白衣舍。」

[0100c07]  「不覆頭，白衣舍坐。」

[0100c07]  「不戲笑，入白衣舍。」

[0100c07]  「不戲笑，  白衣舍坐。」

[0100c08]  「不高聲，入白衣舍。」

[0100c08]  「不高聲，白衣舍  坐。」

[0100c09]  「庠序，入白衣舍。」

[0100c09]  「庠序，白衣舍坐。」

[0100c10]  「一心受食。」

[0100c10]  「不溢鉢受食。」

[0100c10]  「羹飯俱食。」

[0100c10]  「不於鉢  中處處取食。」

[0100c11]  「不刳中央食。」

[0100c11]  「不曲指收鉢食。」

[0100c12]  「不嗅食食。」

[0100c12]  「諦視鉢食。」

[0100c12]  「不棄飯食。」

[0100c12]  「不以食手，捉  淨飲器。」

[0100c13]  「不吸食食。」

[0100c13]  「不嚼食作聲。」

[0100c13]  「不舐取食。」

[0100c14]  「不滿手食食。」

[0100c14]  「不大張口食。」

[0100c14]  「飯未至，不大張口  待。」

[0100c15]  「不縮鼻食。」

[0100c15]  「不含食語。」

[0100c15]  「不脹頰食。」

[0100c15]  「不嚙半  食。」

[0100c16]  「不舒臂取食。」

[0100c16]  「不振手食。」

[0100c16]  「不吐舌食。」

[0100c16]  「不含  吞食。」

[0100c17]  「不揣飯，遙擲口中。」

[0100c17]  「不以鉢中，有飯水，  灑白衣屋內。」

[0100c18]  「不以飯覆羹，更望得。」

[0100c18]  「不嫌呵食。」

[0100c19]  「不為己索益食。」

[0100c19]  「不嫌心視比坐鉢食。」

[0100c20]  「不立大小便，除病。」

[0100c20]  「不大小便淨水中，除病。」

[0100c20]  「不  大小便，生草菜上，除病。」

[0100c21]  「人著屐，不應為說法，  除病。」

[0100c22]  「人著革屣，不應為說法，除病。」

[0100c22]  「人現胸，不  應為說法，除病。」

[0100c23]  「人坐，比丘尼立，不應為說法，  除病。」

[0100c24]  「人在高坐，比丘尼在下，不應為說法，除  病。」

[0100c25]  「人臥，比丘尼坐，不應為說法，除病。」

[0100c25]  「人在前，  比丘尼在後，不應為說法，除病。」

[0100c26]  「人在道中，比  丘尼在道外，不應為說法，除病。」

[0100c27]  「不為覆頭人  說法，除病。」

[0100c28]  「不為反抄衣人說法，除病。」

[0100c28]  「不為左  右反抄衣人說法，除病。」

[0100c29]  「不為持蓋覆身人，說  法，除病。」

[0101a01]  「不為騎乘人說法，除病。」

[0101a01]  「不為拄杖人  說法，除病。」

[0101a02]  「不為捉刀人說法。」

[0101a02]  「不為捉弓箭人  說法。」

[0101a03]  「樹過人不得上，除大因緣，應當學。大因  緣者：惡獸諸難，是名大因緣。」

五分律卷第十四

* * *

【經文資訊】大正藏第 22 冊 No. 1421 彌沙塞部和醯五分律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
