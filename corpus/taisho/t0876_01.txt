新得貞元錄大小乘經等序

朝散大夫行尚書駕部員外郎知制誥雲騎尉賜紫金魚袋臣喬匡舜奉　勅撰

[0326c18] 皇帝嗣位之四載也。品物攸敘兆人又寧。洽比交修遠方來格。武功既備文理斯盛。遺編墜簡諛訪殆盡。粵有僧恒安者。學空於佛立操彌篤。念真如之旨必憑祖述。而湮滅之餘多所刓缺。且坑焚秦政猶存上古之書。宅壞魯恭頗得先師之籍。豈伊聖教而可絕乎。慨然永懷思補其闕。名藍勝境其往若歸。北登五臺西涉關隴。口誦手寫靡不該綜。果得新譯貞元錄藏大小乘經律論目錄兼一切經源品次錄等共一百三十二部計三百四十三卷。跋履艱險躬自胠荷。臻于闕下悉以聞。

[0326c29] 天帝用嘉之。俾實僧府匪因白馬而貝多云集不涉流沙而梵夾斯致雖釋子之勤愿寔聖明之照感也車書之混肇於茲矣。其貞元錄藏經者。即我德宗神武孝文皇帝貞元甲戌歲勅梵僧阿質達霰等七人所同翻譯也。夫慈氏之道其法無二。蓋賢者識其大。不賢者識其小。譬如一雨洒地厥潤無差。而卉物有甘苦之異。一日照天厥明無殊。而群動有晝夜之別。甚深之典由斯而盛滿半之義昭然可觀言為心花不花而實者未之有也。經為教本不本而生者亦未之有也。決洩宗旨敷演眾妙。遠離三界居未乾坤之前。解脫諸苦出有生滅之外。悟之者得之於剎那。迷之者失之於沙劫。無邊無量不動不染。既有復有。已空更空。諦信則是性畢能迴向則凡物皆福。在在處處罔弗瞻仰。各各種種俱獲利益。實眾生之針砭。大世之彌綸也。廢蹄求兔何兔可求。捨筏濟水何水可濟。去聖逾遠。微言斯在。弘道君子孰無欽哉。時保大丙午歲冬十月序。

金剛頂經瑜伽修習毘盧遮那三摩地法
大唐贈開府儀同三司諡大弘教三藏  沙門金剛智奉　詔譯

歸命毘盧遮那佛　　身口意業遍虛空  
演說如來三密門　　金剛一乘甚深教  
我依瑜伽最勝法　　開示如實修行處  
為令眾生顯真實　　頓證無上正等覺  
弟子堅固菩提心　　從師已受灌頂位  
妙修定慧恒觀察　　深入業用善巧門  
導諸有情勝菩提　　以四攝法而攝取  
無厭大悲未嘗捨　　見行小善便稱美  
無住檀施等虛空　　能以慧光破愚瞑  
有所樂求恒不逆　　發言先笑令心喜  
能於妙法無染中　　善用般若斷諸使  
無上法輪恒不退　　四辯演說無所畏  
諸佛眾生事業中　　恒被大誓慈甲冑  
摧敗魔羅勝軍眾　　堅持諸佛所祕門  
有具如斯眾德者　　方堪印可為傳授  
先佛聖仙所遊處　　種種勝地或山間  
建立精室布輪壇　　香泥塗拭為尊位  
燈明閼伽皆布列　　妙花散地以莊嚴  
為令眾生器世間　　純一淨妙為佛土  
以此自他清淨句　　應理思惟密稱誦

[0327b17]  真言曰。

[0327b18]  唵  (一)  薩嚩  (二合下同)  婆嚩  (二合下同)  戍陀  (二)  薩婆達摩  (三)  薩嚩  (二合)  婆嚩戍度
[牟*含]  (四)

次應運心遍法界　　塵剎佛海滿虛空  
吽字種子加三業　　結金剛起遍警覺  
檀慧鉤結金剛拳　　進力二度合三舉

[0327b23]  真言曰。

[0327b24]  唵  (一)  麼折  [口*路]  (二合下同)  底瑟姹  (二合)

由此真言印加持　　諸佛不貪寂靜樂  
悉從定起赴集會　　觀察行人同攝受  
次結金剛持大印　　一一想禮如來足  
禪慧檀智反相叉　　右膝著地置頂上

[0327b29]  真言曰。

[0327c01]  唵  (一)  麼折囉  (二合下同)  勿  (微一切)

纔結金剛持印已　　一切正覺皆隨順  
即於十方諸佛前　　禮事供養皆圓滿  
為欲承事諸如來　　捨身奉獻阿閦佛  
全身委地以心禮　　金剛合掌舒頂上

[0327c06]  真言曰。

[0327c07]  唵  (一)  薩婆怛他  (引下同)  蘖多  (引下同二)  布儒波薩他  (二  合)  娜野  (引)  阿怛麼
(二合下同)  南  (三)  涅哩  (二合)  夜多夜  弭  (四)  薩婆怛他蘖多麼折囉薩怛嚩  (二合下同五)  阿  地瑟姹  (二合下同)
薩嚩  (二合下同)  [牟*含]

由此真言身印故　　即得圓滿菩提心  
次應敬禮寶生尊　　為奉灌頂供養故  
金剛合掌下當心　　以額著地為奉獻

[0327c14]  真言曰。

[0327c15]  唵  (一)  薩婆怛他蘖多  (二)  布惹  (引)  毘曬迦耶  (引三)  怛麼南  (二合)  涅哩夜多夜弭  (四)
薩婆怛他蘖  多  (五)  麼折囉囉怛那  (二合引)  毘詵遮薩縛  (二合)  [牟*含]

由獻此身妙請故　　不久當為三界主  
為求供養轉法輪　　次應敬禮無量壽  
金剛合掌置頂上　　以口著地奉其身

[0327c21]  真言曰。

[0327c22]  唵  (一)  薩婆怛他蘖多  (二)  布惹鉢囉  (二合下同)  靺  㗚  多那夜  (引)  怛麼南  (三)
涅哩夜多夜弭  (四)  薩婆  怛他蘖多  (五)  麼折囉達摩  (六)  鉢囉靺  㗚  多  (二合)  夜  [牟*含]

由獻此身誠請故　　當同救世轉法輪  
復當敬禮不空尊　　為求供養羯磨故  
金剛合掌當心上　　用頂著地而奉獻

[0328a05]  真言曰。

[0328a06]  唵  (一)  薩婆怛他蘖多  (二)  布惹羯麼抳阿怛麼  (二合)  南  (三)  涅哩夜多夜弭  (四)  薩婆怛他蘖多
(五)  麼折  囉羯麼抳句  [口*路]  (二合)  [牟*含]

由是獻身方便故　　便能示現種種身  
次以己身佛海前　　合掌  [跍*月]  跪懺諸咎  
無始輪迴諸有中　　身口意業所生罪  
如佛菩薩所懺悔　　我今陳懺亦如是  
又應深發歡喜心　　隨喜一切福智聚  
諸佛菩薩行願中　　金剛三業所生福  
緣覺聲聞及有情　　所集善根盡隨喜  
復觀諸佛坐道樹　　己身各請轉法輪  
一切世燈坐道場　　覺眼開敷照三有  
我皆胡跪先勸請　　轉於無上妙法輪  
又皆勸請諸世尊　　不般涅槃恒住世  
所有如來三界主　　臨般無餘涅槃者  
我皆勸請恒久住　　不捨悲願救世間  
懺悔隨喜勸請福　　願我不失菩提心  
諸佛菩薩妙眾中　　常為善支不厭捨  
離於八難生無難　　宿命住智相嚴身  
遠離愚迷具悲智　　悉能滿足波羅蜜  
富樂豐饒生勝族　　眷屬廣多恒熾盛  
四無礙辯十自在　　六通諸禪悉圓滿  
如金剛幢及普賢　　願讚迴向亦如是  
行者次修三摩地　　跏趺端身入正受  
四無量心盡法界　　修習運用如法教  
即入普賢三昧耶　　體同薩埵金剛故  
定慧和合金剛縛　　忍願二度建如幢  
纔誦本誓印真言　　身處月輪同薩埵

[0328b05]  真言曰。

[0328b06]  唵  (一)  三磨耶  (二)  薩怛梵  (三合下同)

次結極喜三昧印　　以此悅樂契諸聖  
忍願入於滿月掌　　禪智檀慧俱申並

[0328b09]  真言曰。

[0328b10]  唵  (一)  三磨耶斛  (引二)  蘇囉多薩怛梵  (三合)

由此妙印及真言　　一切聖眾皆歡喜  
次當開心入佛智　　怛囉吒字想乳上  
掣金剛縛當心前　　二字轉樞如啟扇

[0328b14]  真言曰。

[0328b15]  唵  (一)  麼折囉滿馱  (二)  怛囉  (二合)  吒

八葉白蓮一肘開　　炳現阿字素光色  
禪智俱入金剛縛　　召入如來寂靜智

[0328b18]  真言曰。

[0328b19]  唵  (一)  麼折囉  (二)  微舍惡

次結如來堅固拳　　進力屈柱禪智背  
以此妙印相應故　　即得堅持諸佛智

[0328b22]  真言曰。

[0328b23]  唵  (一)  麼折囉  (二)  母瑟知  (二合)  [牟*含]

次以威怒降三世　　淨除內外所生障  
二羽交臂金剛拳　　檀慧相鉤竪進力  
行者想身發威焰　　八臂四面竪利牙  
震吼吽字如雷音　　頂上右旋成結界

[0328b28]  真言曰。

[0328b29]  唵  (一)  孫  (蘇甚反下同)  婆儞遜婆儞吽  (二)  仡里  (二合)  釁拏仡里釁拏吽  (三)  仡里釁拏阿播耶  吽
(四)  阿難耶斛  (五)  薄伽梵麼折囉吽發吒  (六)

次結蓮花三昧耶　　為令成就三摩地  
定慧二羽金剛縛　　檀慧禪智和合竪  
由此真言密印故　　修行三昧速現前

[0328c06]  真言曰。

[0328c07]  唵  (一)  麼折囉鉢娜麼  (二合)  (二)  三昧耶薩怛梵  (三合)

行者欲入金剛定　　先住妙觀察智印  
定慧二羽仰相叉　　進禪力智各相柱  
以此妙印修等引　　即得如來不動智

[0328c11]  行者次應修阿娑頗那伽三昧。端身正坐。身  勿動搖。舌拄上腭。止出入息。令其微細。諦  觀諸法皆由自心。一切煩惱及隨煩惱。蘊界
入等。皆如幻焰健闥婆城。如旋火輪。如空  谷響。如是觀已。不見身心。住於寂滅無相平  等。以為究竟真實之智。爾時即觀空中。無數
諸佛。猶如大地滿中胡麻。皆舒金色臂。彈指  而警。作是告言。善男子汝所證處。一道清淨。  未證金剛瑜伽三昧薩婆若智。勿為知足。應  滿足普賢。成最正覺。

行者聞警已　　定中普禮足  
唯願諸如來　　示我所行處  
諸佛同音言　　汝應觀自心  
既聞是說已　　如教觀自心  
久住諦觀察　　不見自心相  
復想禮佛足　　白言最勝尊  
我不見自心　　此心為何相  
諸佛咸告言　　心相難測量  
授與心真言　　如理諦觀心

[0329a01]  唵  (一)  質多鉢囉  (二合)  底  (二)  微鄧迦嚕彌  (三)

念頃便見心　　圓滿如淨月  
復作是思惟　　是心為何物  
煩惱習種子　　善惡皆由心  
心為阿賴耶　　修淨以為因  
六度熏習故　　彼心為大心  
藏識本非染　　清淨無瑕穢  
長時積福智　　喻若淨滿月  
無體亦無事　　即說亦非月  
由具福智故　　自心如滿月  
踊躍心歡喜　　復白諸世尊  
我已見自心　　清淨如滿月  
離諸煩惱垢　　能執所執等  
諸佛皆告言　　汝心本如是  
為客塵所翳　　菩提心為淨  
汝觀淨月輪　　得證菩提心  
授此心真言　　密誦而觀照

[0329a18]  唵  (一)  菩提質多  (二)  母怛跛  (二合)  娜夜彌

能令心月輪　　圓滿益明顯  
諸佛復告言　　菩提為堅固  
善住堅固故　　復授心真言

[0329a22]  唵  (一)  底瑟姹  (二合)  麼折囉  (二)

汝於淨月輪　　觀五智金剛  
令普周法界　　唯一大金剛  
應當知自身　　即為金剛界

[0329a26]  唵  (一)  麼折囉  (引)  怛麼句含  (二)

自身為金剛　　堅實無傾壞  
復白諸佛言　　我為金剛身  
時彼諸如來　　便勅行者言  
觀身為佛形　　復授此真言

[0329b02]  唵  (一)  曳他  (二)  薩婆怛他蘖多  (三)  薩怛他含

以證心清淨　　自見身為佛  
眾相皆圓備　　即證薩婆若  
定中遍禮佛　　願加持堅固  
一切諸佛聞　　金剛界言已  
盡入金剛中　　便說金剛心

[0329b08]  唵  (一)  薩婆怛他蘖多  (引)  (二)  鼻三菩提  (三)  涅里  荼  (四)  麼折囉底瑟姹  (二合)

諸佛大名稱　　纔說是明已  
等覺金剛界　　便證真實智  
時彼諸如來　　加持堅固已  
還從金剛出　　普住於虛空  
行者作是念　　已證金剛定  
便具薩婆若　　我成正等覺  
為令證入佛地故　　當結金剛三昧耶  
十度圓滿外相叉　　忍願如幢皆正直  
印心及額喉與頂　　各誦一遍以加持

[0329b19]  真言曰。

[0329b20]  唵  (一)  麼折囉薩怛嚩  (引)  (二)  地瑟姹  (二合)  薩嚩  (二  合)  [牟*含]

即想虛空諸如來　　持虛空寶灌我頂  
定慧和合金剛縛　　進力禪智如寶形  
以印額上加持已　　五佛智冠在其頂  
便分智拳頂後繞　　當知已繫離垢繒

[0329b26]  真言曰。

[0329b27]  唵  (一)  麼折囉囉旦娜  (二合)  (二)  阿避詵者  [牟*含]  (三)  薩  婆畝捺囉  (二合)  迷  (四)
涅里  (二合)  值句嚧  (五)  嚩囉迦  縛制  (六)  那  [牟*含]

[0329c01]  行者復應作是思惟。我今已成正覺。當於一  切眾生。興大慈心。於無盡生死中。恒被大誓  莊嚴甲冑。為欲淨佛國土。成就眾生。歷事一
切諸如來等。悉令一切眾生。坐菩提樹。降伏  天魔。成最正覺故應被三世如來慈悲甲冑。

智拳繫鬘頂後已　　便復前垂舒進力  
唵砧二度相縈遶　　不絕綠光如繫甲  
心背臍腰兩膝上　　喉頂額前及頸後  
悉以進力三旋繞　　散掌前下垂天衣  
即能普護諸眾生　　一切天魔不能壞

[0329c11]  真言曰。

[0329c12]  唵  (一)  麼折囉迦嚩制  (二)  麼折  [口*(肄-聿+(企-止+木))]  (二合)  句嚧  (三)  麼折囉麼折囉含
(四)

次應結彼歡喜印　　定慧二羽三相拍  
由以指印加持故　　一切聖眾皆歡喜

[0329c16]  真言曰。

[0329c17]  唵  (一)  麼折囉都使斛  (二)

[0329c18]  行者次應以成所作智三摩地。想於己身前。  觀無盡乳海。出生大蓮花王。金剛為莖。量周  法界。上想七寶珍妙樓閣。天如意寶以為莊
飾。花雲香海妓樂歌讚。於寶樓中師子座上  淨滿月中。現妙白蓮花。觀  [牟*含]  字門。放大光  明普照法界。為毘盧遮那如來。身色如滿
月。首戴五如來冠。垂紗縠天衣瓔珞嚴身。  光明普照。無量無數大菩薩眾。前後圍遶以  為眷屬。行者為欲令一切如來。咸集會故。次
以金剛王菩薩三摩地。召集諸聖。

定慧二羽金剛拳　　交臂抱胸屈進力  
彈指發聲遍世界　　諦觀佛海普雲集

[0330a06]  真言曰。

[0330a07]  唵  (一)  麼折囉  (二)  三麼惹  (三)  弱  (四)

次結金剛鉤大印　　一切如來鉤召智  
定慧和合外相叉　　進度如鉤獨三屈

[0330a10]  真言曰。

[0330a11]  唵  (一)  阿夜係弱  (二)

次結金剛索大印　　引入尊身於智體  
前印禪度入定掌　　力智相捻如環勢

[0330a14]  真言曰。

[0330a15]  唵  (一)  阿係吽吽  (二)

次結金剛鉤鎖印　　能令本尊堅固住  
禪智進力相句結　　是名金剛能止印

[0330a18]  真言曰。

[0330a19]  唵  (一)  係薩怖  (二合)  吒  [牟*含]

次結金剛妙磬印　　能令諸聖皆歡喜  
禪智屈入金剛縛　　是名金剛歡喜印

[0330a22]  真言曰。

[0330a23]  唵  (一)  健吒惡惡

次入平等性智定　　捧持閼伽眾香水  
想浴諸聖無垢身　　當得灌頂法雲地

[0330a26]  真言曰。

[0330a27]  唵  (一)  麼折  [口*路]  娜誐吽  (二)

次以金剛法歌詠　　讚揚如來諸福智  
諦觀相好運清音　　以契如如真性理

[0330b01]  真言曰。

[0330b02]  唵  (一)  麼折囉  (二)  薩怛嚩  (二合)  僧蘖囉  (二合)  訶  (三)  麼折囉囉怛娜  (二合四)  麼努怛
㘕  (二合)  (五)  麼折  囉達摩誐也柰  (六)  麼折囉羯麼  (七)  羯  [口*路]  婆  嚩

次結金剛嬉戲印　　成就如來內眷屬  
定慧和合金剛縛　　禪智二度當心竪

[0330b08]  真言曰。

[0330b09]  唵  (一)  摩訶囉底

由以嬉戲供養故　　不久當證金剛定  
次結金剛花鬘印　　觀妙鬘雲普法界  
不改前印捧而前　　想奉寶鬘用嚴首

[0330b13]  真言曰。

[0330b14]  唵  (一)  [口*路]  波戌鞞

由結金剛鬘供養　　當受灌頂法王位  
次結金剛歌詠印　　以妙音聲讚佛智  
前印從臍至口散　　演妙樂音娛聖會

[0330b18]  真言曰。

[0330b19]  唵  (一)  秫  嚧  (二合)  怛囉  (二合)  燥溪

由以金剛歌供養　　不久當具如來辯  
次結金剛舞妙印　　觀妙妓雲普供養  
定慧當心各旋舞　　金剛合掌置頂上

[0330b23]  真言曰。

[0330b24]  唵  (一)  薩婆補而曳  (二合)

由以妙舞供養故　　當得如來意生身  
次結焚香外供養　　以此普熏佛海會  
和合金剛不散掌　　想妙香雲周法界

[0330b28]  真言曰。

[0330b29]  唵  (一)  鉢囉  (二合)  訶羅  (二合)  儞儞

由以焚香供養故　　即得如來無礙智  
次結金剛散花印　　以北莊嚴諸世界  
縛印上散如獻花　　芬馥花雲遍法界

[0330c03]  真言曰。

[0330c04]  唵  (一)  頗攞誐弭  (二)

由結金剛花供養　　速證如來四八相  
次以金剛燈明印　　普照佛會令光顯  
禪智前逼金剛縛　　摩尼燈光照法界

[0330c08]  真言曰。

[0330c09]  唵  (一)  蘇底惹仡哩  (二合)

以此金剛燈供養　　速具如來淨五眼  
次結金剛塗香印　　以用供養諸佛會  
散金剛縛如塗香　　香氣周流十方界

[0330c13]  真言曰。

[0330c14]  唵  (一)  蘇巘盪儗  (妍以反)

由以金剛塗香印　　得具五分法身智  
如是廣作佛事已　　次應諦心為念誦  
先當一緣觀本尊　　四明引入於己體  
知身與尊無有二　　色相威儀皆與等  
眾會眷屬自圍遶　　住於圓寂大鏡智  
定慧二羽金剛縛　　忍願如刀進力附  
先誦金剛百字明　　為令加持不傾動

[0330c22]  真言曰。

[0330c23]  唵  (一)  麼折囉薩怛縛  (二合)  三麼耶麼拏播  攞耶  (二)  麼折囉薩怛嚩底尾  (三)  努播底瑟  姹  (四)
涅里  (二合)  住  (茶護反)  弭婆嚩  (五)  素都使喻  (二合下同)  弭婆嚩  (六)  阿努  [口*洛]  訖都  (二合)  弭婆嚩
(七)  素補  使喻弭婆嚩  (八)  薩婆悉地彌鉢囉  (二合)  也瑳  (九)  薩婆羯麼素遮弭  (十)  止多室利  (二合)  藥句嚧  (十
一)  吽  (十二)  呵呵呵呵斛  (引)  (十三)  薄伽梵薩婆怛他蘖  多麼折囉麼寐悶遮  (十四)  麼折唎婆嚩  (十五)  摩
訶三麼耶薩怛嚩  (二合)  (十六)  惡  (引)

[0331a03]  由以摩訶衍那百字真言加持故。設犯五無  間罪。謗一切諸佛及方廣經。修真言者。以本  尊堅住己身故。現世所求一切悉地。所謂最
勝悉地。金剛薩埵悉地。乃至如來最勝悉地。  不改金剛界大印。便誦本尊根本明真言曰。

[0331a08]  唵  (一)  麼折羅馱都  (二)  [牟*含]

定慧二羽捧珠鬘　　加本真言七遍已  
捧至頂上復當心　　堅住等引而念誦  
舌端微動脣齒合　　逆順循身觀相好  
四時勤修不令間　　千百為限復過是  
一切神通及福智　　現世同於遍照尊

[0331a14]  行者念誦分限畢已。捧珠頂上。勤發大願。然  後結三摩地印。入法界體性三昧。修習五字  旋陀羅尼。

諸法本不生　　自性離言說  
清淨無垢染　　因業等虛空  
旋復諦思惟　　字字悟真實  
初後雖差別　　所證皆歸一  
不捨是三昧　　兼住無緣悲  
普願諸有情　　如我無有異

[0331a23]  行者從三昧出已。即結根本印。誦本明七遍  復以八大供養。供養諸佛。以妙音詞稱揚讚  歎。獻閼伽水。以降三世印。左旋解界即結金
剛解脫印。奉送諸聖各還本土。印者結前三  昧耶印忍願承華。至頂上散。真言曰。

[0331a28]  唵  (一)  訖里  (二合)  姤嚩  (入聲呼之)  薩嚩薩怛嚩  (二合)  㗚  託  (二合)  (二)
悉地捺多曳他努誐  (引)  (三)  蘖瑳特鑁  (二合)  沒馱尾灑焰補娜囉  (引)  誐麼那  (引)  也都  (四)  唵麼  折囉  (二合)
薩怛嚩  (五二合)  穆

[0331b03]  作是法已。重以三昧耶印。誦加持明。以印四  處。然後灌頂。被金剛甲冑。依前四禮。禮四方  佛。懺悔發願等。然後依閑靜處。嚴以香花。住
本尊三摩地。讀誦方廣大乘經典。隨意經行。

若有眾生遇此教　　晝夜四時精進修  
現世證得歡喜地　　後十六生成正覺

金剛頂經瑜伽修習毘盧遮那三摩地法

* * *

【經文資訊】大正藏第 18 冊 No. 0876 金剛頂瑜伽修習毘盧遮那三摩地法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
