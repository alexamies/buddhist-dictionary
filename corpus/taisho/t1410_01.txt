佛說勝幡瓔珞陀羅尼經
西天譯經三藏朝散大夫試鴻臚少卿  傳法大師臣施護奉　詔譯

[0925c07]  如是我聞。一時佛在喜樂山頂。天宮不遠仙  人住處與大比丘眾千二百五十人俱。復有  菩薩摩訶薩。文殊師利童子及賢護菩薩等。
十六大士皆來集會。

[0925c11]  爾時世尊三昧正受。觀彼天上人間。而欲說  法平等施與。當使有情得聞法已。稱讚殊勝  咸令歡喜。

[0925c14]  爾時大梵天王及天龍夜叉乾闥婆阿修羅迦  樓羅緊曩羅摩睺羅伽人非人等亦來集會。

[0925c16]  是時大梵天王前詣佛所。稽首佛足合掌恭  肅而白佛言世尊。一切有情造種種罪業。身  壞命終墮於惡趣。或墮焰魔界或墮餓鬼界
或墮畜生界。既墮如是諸惡趣已受種種苦。  及彼色等輪迴亦然。世尊大慈大悲無量善  巧願施方便。破壞如是一切有情。罪業果報  使得解脫。

[0925c23]  爾時觀世音菩薩摩訶薩。與無數持明天前  後圍繞亦來集會。至佛所已五輪著地。禮佛  雙足合掌肅恭。而白佛言世尊。大威德者十
力具足。惟願方便施諸善巧。救拔一切輪迴  有情令得出離。

[0925c28]  佛言善哉善男子汝等諦聽。今為汝等及未  來世一切有情。宣說最上勝幡明王。若有得  聞此名能稱念者。當得無量無邊功德果報。
即說陀羅尼曰。

[0926a03]  怛儞也  (二合)  他  (引)  迦囉迦囉枳哩枳哩俱嚕俱  嚕娑囉娑囉悉哩悉哩酥嚕酥嚕薩哩嚩  (二合)  沒馱  (引)  嚩路
(二合)  枳帝  (引)  嚩囉嚩囉達哩摩  (二合)  目契  (引)  左囉左囉僧伽  (引)  地瑟恥  (二合)  帝  (引)  婆囉
婆囉阿儞迦沒馱俱  (引)  胝婆  (引)  史帝  (引)  剎拏  (引)  剎  拏  (引)  薩哩嚩  (二合)  羯哩麼  (二合)
嚩囉拏儞薩哩嚩  (二合)  播  (引)  波儞薩哩嚩  (二合)  耨佉  (引)  儞何波曩野  部哩  (二合)  吒部哩  (二合)  吒度哩
(二合)  吒度哩  (二合)  吒  怛吒怛吒薩普  (二合)  吒野薩哩嚩  (二合)  羯哩麼  (二合引)  嚩囉拏  (引)  播  (引)
野訥哩誐  (二合)  底儞薩哩嚩  (二合)  薩怛嚩  (二合引)  喃  (引)  左娑嚩  (二合)  訶

[0926a14]  善男子此勝旛瓔珞陀羅尼。是彼恒河沙等  諸佛同共宣說。我為汝等今復宣說。善男子  此陀羅尼希有難遇。譬彼如來出興於世難
得值遇。此陀羅尼得值遇者倍復甚難。若有  善男子善女人。得聞是勝幡瓔珞陀羅尼名  字。信心受持恒常讀誦者。是人所有五逆重
罪悉皆滅盡。得見果報獲大富貴於當來世  得生上族。若復善男子善女人。以此陀羅尼  殊勝功德。廣宣流布為人解  說  。或勸人書寫
受持讀誦。我即遙知。乃至毘婆尸佛。尸棄佛。  毘舍浮佛。拘留孫佛。羯諾迦牟尼佛。迦葉  佛。如是過去恒河沙等如來應正等覺皆悉  聞知。是人功德無量無邊。

[0926a27]  爾時觀世音菩薩。妙吉祥菩薩。賢護菩薩等。  及大比丘眾乃至一切天。及天人阿修羅乾  闥婆人非人等。聞佛所說皆大歡喜信受奉  行。

佛說勝幡瓔珞陀羅尼經

* * *

【經文資訊】大正藏第 21 冊 No. 1410 佛說勝幡瓔珞陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
