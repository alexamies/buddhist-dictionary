息除中夭陀羅尼經
西天北印度烏填曩國帝釋  宮寺三藏傳法大師賜紫沙門  臣施護奉　詔譯

[0860a08]  如是我聞。一時佛在殑伽河邊。與大眾俱及  於護世四大天王多聞天王最為上首。

[0860a10]  爾時世尊告四王言。有大怖畏深可厭患。汝  等應知若男若女童男童女若人若天。我觀  中夭生大怖畏。恒時擾惱各不相救。乃至老
死甚大怖畏。而無窮盡。吾今為汝說救護法。  即時會中四大天王。而白佛言世尊。我等今  日於世尊前。聞此說已踴躍歡喜。以身命  財奉於如來。願佛哀愍為我演說。

[0860a17]  爾時世尊一彈指間。面東而住說如是言南  無十方。一切如來無上正等正覺。廣大慈悲  憐愍有情。彼皆證得阿耨多羅三藐三菩提。
惟願慈悲同共觀察。著我有情與力加護。息  除中夭敷演解說。如是東西南北乃至上下。  一切如來唱如是言。南無一切如來無上正
等正覺。不捨慈悲而為眾生。證得阿耨多羅  三藐三菩提。惟願慈悲同共觀察著我有情  敷演解說。

[0860a26]  爾時諸佛同共證明。我今宣說救護怖畏息  除難法。如是乃至第二法輪演說之時。此會  眾中皆獲壽命色相具足。悉得離於生死怖
畏而無中夭。乃至老病亦復如是。

[0860b01]  爾時十方一切諸佛。照見一一世界如來形  像。如胡麻量遍滿一切。又彼十方一一如來。  同共發聲乃說呪曰。

[0860b04]  怛儞也  (二合)  他  (去引一)  左禮左攞  (引)  左禮  (二)  尾  [寧*頁]  跓  (傑固反)  娑嚩
(二合)  悉底  (二合)  計  (三)  作訖  [口*闌]  (二合引)  囉  (引)  爾曩  (四)  鉢囉  (二合)  捨滿覩  (五)
薩嚩枲誐  (引入六)  阿曩  矩曩注  (准上切七)  左  [口*(隸-木+士)]  左  [口*(隸-木+士)]  (八)  計麼  [寧*頁]
設焰  (二合九)  儞  麼儞設也  (二合十)  儞呬麼詩悉  (十一)  嬌  (居夭反引)  囉尾曳  (二合十二)  呬矩囉
[口*(隸-木+士)]  (十三)  矩麼底  (十四)  尾灑麼  (引)  抳麼  抳  (十五)  尸數醯嚩  (十六)  阿左禮尾左禮  (十七)
麼  (引)  尾覽嚩  (十八)  母護母  (轉舌)  護  (十九)  娑嚩  (二合引)  賀  (二  十)

[0860b13]  爾時十方一切如來。說此祕密神呪已作如  是言。一切如來無上正等正覺皆同此說。

[0860b15]  爾時北方多聞天王而白佛言世尊。我今聞  彼十方如來威神之力加持擁護。而無中夭  息除怖畏。面於佛前而說呪曰。

[0860b18]  怛儞也  (二合一)  他  (去引)  濕吠  (二合去)  帝  (二)  濕吠  (二合去)  帝  (三)  里里里里
(四)

[0860b20]  爾時東方持國天王。即於佛前乃說呪曰。

[0860b21]  拶哩拶哩娑嚩  (二合引)  賀  (引)

[0860b22]  爾時南方增長天王。在於佛前即說呪曰。

[0860b23]  嚩  (去引)  梨嚩嚩嚩嚩

[0860b24]  爾時西方廣目天王。侍立佛前亦說呪曰。

[0860b25]  麼  (去引)  鄧擬儞蘇麼  (引)  蘇母蘇母

[0860b26]  爾時世尊告四天王言。今此神呪是一切佛  證明觀察。若有族姓男女等輩。晝夜受持志  誠憶念。必獲長命而無中夭。命終之後不墮
惡趣。若復有人利益有情。發誠諦心受持讀  誦。臨命終時無諸怖畏。亦無變怪及諸惡相。  於現在世又無白癩顛狂諸病。及離水火刀
兵疾疫蟲藥等毒。乃至雷雹一切諸難皆悉  遠離。若是經典所在之處。十方諸佛及眾菩  薩悉皆來集。擁護是經令無障難。若復有人
於此經典。書寫莊嚴護淨轉讀。如造佛像種  種嚴飾。所獲功德而無有異。若復有人供養  諸佛精心離慢。獲吉祥福息除災難。若有受
持書寫此經恒離懈怠。所獲功德亦復如是。  一切聖賢常恒擁護離諸災患。爾時世尊說  是經已。四大天王龍神八部阿蘇囉等。及諸  人天一切大眾。聞法歡喜信受奉行。

息除中夭陀羅尼經

* * *

【經文資訊】大正藏第 21 冊 No. 1347 息除中夭陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
