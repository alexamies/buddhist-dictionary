七曜星辰別行法  (自翼計者氐星不當房星當也)
一行撰

[0452b28]  正月十五日  (翼)  二月十五日  (角)

[0452b29]  三月十五日  (氐)  四月十五日  (心)

[0452c01]  五月十五日  (箕)  六月十五日  (女)

[0452c02]  七月十五日  (室)  八月十五日  (婁)

[0452c03]  九月十五日  (昴)  十月十五日  (嘴)

[0452c04]  十一月十五日  (鬼)  十二月十五日  (星)

[0452c05]  玄宗皇帝開元初。對東兵之夜。於兵側離宮  之次。于時玄宗將一行和尚相隨。一行忽作  法。下諸星辰所管之鬼。悉集。被勅法所錄
教治。皆得所以案問。諸星辰二十八宿神。  具通所管行病鬼。總三十鬼。日夜常遊人  間  。  依於衰者即得醉飽。於正王之家無由得其
飲食。于時錄奏玄宗。唯陛下一人受之。此法  後玄宗幸蜀。有人於高力士家傳得本。至今  天下窂過之。萬金不傳。如得之日。分明依
法祭之。方不失一。通遺之道莫過於此矣。  副憂婆鬼王。收禁二十八宿從者諸行病鬼  法。夫欲知人  間  疾患。皆由二十八宿管行病
之所為。此法一一通於神通。名為西國七曜  別行法。七曜即管二十八宿。二十八宿即管  諸行病鬼王。先須記得七曜日。即呪願曰。今
日是密日等二十八宿當。角星等直日。火急  為厶乙收禁其鬼。皆須限當日令差。如違時  不可。即以鐵釘上下釘其手足。如欲知二十
八宿日。但撿前十二月。是何月。得脚下日。即  皆從十五日前後。依宿次第數之。此排宿定  更無失錯。十五前數之。即十四十三。十六日
後數之。即十七十八九。其中有三十箇鬼。  兩宿是文星辰星。即二十八宿中。不列此兩  宿。定名但向日排之。著二十八宿。即是。其
文宿辰宿兩星。所遊行無其定止。所以不定  列名。解者讀尋自會其鬼所畫時。一一皆須  如法。不得見其點畫裝綵。皆須如法酒脯紙
錢。一依向二十八宿脚下次第。賢者過之諸  深祕之。萬金不傳。此乃通遺次道。切須保重  藏之篋笥。莫遣小人得之。天道不許漏泄。此  道精驗世無逾於此法也
副憂婆鬼王領諸  鬼眾。常遊世間造作眾生。多有疾患人壽百  歲。經被此十二人同一甲。若福強者得壽經  終滿百年。命弱者即皆被此摸所躓而死之。
無其數限可哀也　爾時大梵天王並諸星宿  諸神等。我諸眾生等令知善惡。今當與喚鬼  王。應是其間疾之者與我姓名。鬼王對行病
鬼總三十人遊行無定住。常在人間衢路。凡  人莫能　並合二十八宿之所收管。但記得  病日及祭病之時說。即須書取其鬼直日形。
並書其姓令宿直王收禁。其患人則當日須  差。並依此復行用法。則無不差者。但是病皆  須記所得日。一依此法禁之。其書百年之間  永不敢更到門戶矣。

[0453a20]  ![T21p0453_01.gif](/cb_tripitaka_web/figures/T/T21p0453_01.gif)

[0453a24]  昴星直日　其鬼名黑林尼　此日是此鬼行  病。忽於路側打人。倒令失音不語。當畫此鬼  形書其名。於病人家中點燈一盞。以清酒一
盞白脯一疊。祭之於昴宿。其患人當日得語。  更不須別求神祇。當祭之日皆言患人姓名  於昴宿。再拜更不得著別言語。其宿自知。必  與收禁其鬼也。

[0453b02]  ![T21p0453_02.gif](/cb_tripitaka_web/figures/T/T21p0453_02.gif)

[0453b05]  畢星直日　其鬼名多知蔡　是此鬼行病。  令人心中悶熱如火。煩亂轉動不得忘前失  後。是此鬼所為。須煎紙錢五十貫。以清酒白
脯。取日午正南時祭。必須道患人姓名。須七  遍上酒。但拜畢宿莫別言語。其患人當日差。  如忽有黃衣善人來相遇。必不令入門切須  禁止。依前畫鬼形釘之吉。

[0453b12]  ![T21p0453_03.gif](/cb_tripitaka_web/figures/T/T21p0453_03.gif)

[0453b17]  參宿直日　其鬼名伏應參星　此日是此鬼  行病。令人忽惡心翻吐不止或寒熱。此鬼所  為也。以清淨酒白脯。如法祭之參宿。言病人
姓名但拜參宿。行酒九迴即止。書其形禁之  患人差。後其鬼更不敢到人門前。當祭此宿。  後如有僧尼來。輒不得喚入門。令患人二十
一日酒死。切須作意禁忌斷之。再三記念在  心中。莫暫遺忘耳。

[0453b25]  ![T21p0453_04.gif](/cb_tripitaka_web/figures/T/T21p0453_04.gif)

[0453b29]  柳星直日　其鬼名阿舍國　此日是此鬼行  病。令人忽言忽語如失心人。是此鬼所為。若  信患人一年之中必至于死。其鬼屬此。星記
得病日。當以清酒白脯。如法祭柳星。當日有  應。當祭之時不得見妻子面。隔祭一日即得  相見。其鬼永生不敢到門前。令患人延福益  壽百歲。中夭。一生永無災疫
(矣)  。

[0453c07]  ![T21p0453_05.gif](/cb_tripitaka_web/figures/T/T21p0453_05.gif)

[0453c13]  星宿直日　鬼名萬松石　此日是此鬼行  病。令人行不得。或寒熱不定。是此鬼所為。屬  此星宿。以紙錢。一百貫清酒。祭日行酒滿七
遍止。不得令白衣人來縱來不須遣坐。亦不  得令此人知祭法。所來者。鬼替患人代命之  人也。切須知之。

[0453c19]  ![T21p0453_06.gif](/cb_tripitaka_web/figures/T/T21p0453_06.gif)

[0453c24]  張宿直日　鬼名雲公其　此日是此鬼行病。  常愛與人家小男女作患。令人或寒或熱或  水痢不止者。此鬼所為。所病日以紙錢四十
貫清酒白脯。午時設祭。宅內點燈一盞。呪曰。  小男女姓名。但道之當日差。如大人此日得  病者不要祭。三日自差也。

[0454a01]  ![T21p0454_01.gif](/cb_tripitaka_web/figures/T/T21p0454_01.gif)

[0454a05]  翼宿直日　鬼名行音風　此日是鬼行病。  常愛入人家與小男女作患。令忽食上倒失  音不語。是此鬼所為。當以清酒白脯祭之。患
人當日差。如不祭典不得此鬼名。所患者三  日內必死。如知解此祭法喚其鬼名。令此宿  神收禁其鬼。患男女當日差。如大人此日遇  病必不畏。不畏不用求祭法。

[0454a12]  ![T21p0454_02.gif](/cb_tripitaka_web/figures/T/T21p0454_02.gif)

[0454a16]  軫宿直日　鬼名當日流　此日是此鬼行病  忽令人乾漚吐心腸痛不止。是此鬼所為。屬  此軫宿。當以紙錢七貫清酒白脯日午時祭。
行酒七遍止。書其鬼形收禁之。當祭之日如  忽有一女子來。不須喚入。如不祭此宿者七  日必死。如依此法祭之壽命至於百歲。必須  深信之。

[0454a23]  ![T21p0454_03.gif](/cb_tripitaka_web/figures/T/T21p0454_03.gif)

[0454a28]  箕宿直日　鬼名阿之婆　此日是此鬼行病。  喚所人家小男女。忽患熱達夜啼哭不止。  久若不知此鬼求祭之。所患男女二七日必
死。當以紙錢一百貫取申時。於家中當房內  點燈兩盞。以清酒白脯祭之箕宿。其男女當  日便差。如大人此日遇病。三日內自差。

[0454b05]  ![T21p0454_04.gif](/cb_tripitaka_web/figures/T/T21p0454_04.gif)

[0454b10]  女宿直日　鬼名憂夜多　此日是此鬼行病。  令人出於路上走。獨言獨語不識好惡。是此  鬼所為。患人一年內必死。屬女宿當以紙錢
二百一十貫清酒白脯祭之。云清女宿與收  禁之紇。患人當日差。祭日忽有祭人來。切  不得屬入。如不覺來。其法雖祭了終無功。忌  之吉。

[0454b17]  ![T21p0454_05.gif](/cb_tripitaka_web/figures/T/T21p0454_05.gif)

[0454b23]  斗宿直日　鬼名多居耶　此日是此鬼行病。  忽令人脚手不遍行季不得。皆是此鬼所為。  如不知有法。向後三年已來自差。當以紙錢
三百貫文好酒白脯。取辰時於宅中病人房  中。點燈七盞上酒七遍即止。還言患人姓名  拜七拜。患人一七日內行動。當日忽有僧尼  到門。苦酒諮屈入必有逗遛。

[0454c01]  ![T21p0454_06.gif](/cb_tripitaka_web/figures/T/T21p0454_06.gif)

[0454c05]  嘴宿直日　鬼名常無極　此日是此鬼行病。  令人家中無事。夫妻緣小小之事相行行破  家。具是此鬼所為。當與紙錢四十九貫酒脯
祭之。但拜上酒十三遍止。不遇此祭法。其宿  之家必有一人。於宅內自住而死。其祭日忽  有一女人來。不得令入門。如是親眷亦不得  入忌之。

[0454c12]  ![T21p0454_07.gif](/cb_tripitaka_web/figures/T/T21p0454_07.gif)

[0454c16]  角宿直日　鬼名夜居山　此日是此鬼行病。  令人忽患寒不止。喫食不得。是此鬼所為。屬  角宿所管。當以清酒白脯取病人患日與紙
錢七貫祭之。取正午時。其病人當日差。祭星  之日。忽有黃衣人來。當須苦諮屈入。必與患  人相宜。良吉也。

[0454c22]  ![T21p0454_08.gif](/cb_tripitaka_web/figures/T/T21p0454_08.gif)

[0454c27]  井宿直日　鬼名聞度直　此日是此鬼行病。  令人忽倒地置死却活。即是此鬼所為。如不  遇此法。病人七日內須死。記得病日。當以紙
錢四十九貫煎好茶祭之。唯拜此宿七拜。更  不得別言語。當祭之時忽有一女人來人宅。  輒不得屈入。如小男子來。酒苦清入坐煎
好茶設之。必須遣喫一口。即病人亦差。分明  記之。

[0455a06]  ![T21p0455_01.gif](/cb_tripitaka_web/figures/T/T21p0455_01.gif)

[0455a11]  鬼宿直日　鬼名安小啼　此日是此鬼行病。  令人夢中作一女子。迫人精神  間  頻見。是此  鬼本身多時不覺是此鬼日滋。成傳屍之病
染污渾合。直取盡一家人逸相分付。三年之  內病即死切須以此法祭之。及記夢時是鬼  宿。當以佛香紙錢一百貫煎好茶祭之。其鬼  更不敢來相惱。皆須釘之上下永驗。

[0455a18]  ![T21p0455_02.gif](/cb_tripitaka_web/figures/T/T21p0455_02.gif)

[0455a24]  氐宿直日　鬼名難苻　此日是此鬼行病。  忽令人朝寒暮熱。皆是此鬼所為。屬氐宿當  以紙錢四十九貫好酒白脯祭之。須脯各二
行酒九遍。須至心拜宿。不得更別言語。當  祭日忽有小童兒年十歲已來到門前。不得  令入切須禁之。第一須記預防備之吉。

[0455b01]  ![T21p0455_03.gif](/cb_tripitaka_web/figures/T/T21p0455_03.gif)

[0455b05]  房宿直日　鬼名百歲公　此日是此鬼行病。  令人止行之次。如背後有人相隨毛髮豎寒。  是此鬼所為不知有此祭法。不出一年內便
身失精魂之疾。直至狂死路  間  。當以紙錢二  百貫好酒脯祭之。取申時點燈以酒五盞。便  但不得別言語。當祭之日忽有獨入宅。其病  人更差。百歲不死。

[0455b12]  ![T21p0455_04.gif](/cb_tripitaka_web/figures/T/T21p0455_04.gif)

[0455b17]  心宿直日　鬼名常夜建　此日是此鬼行病。  令人忽或寒或熱。一日惡一日心  [至*頁]  不下飯
食。是此鬼所為。當以紙錢一百二十貫清酒  白脯祭之。其病當日即差。的加壽命。如不遇  此法三年內必死於他鄉。

[0455b22]  ![T21p0455_05.gif](/cb_tripitaka_web/figures/T/T21p0455_05.gif)

[0455b27]  尾宿直日　鬼名百黑山　此日是此鬼行病。  令人陰腫男女悉身動轉不得。是此鬼所為。  屬尾宿量當以黃紙錢四十九貫好酒脯祭
之。其患人當日差。更不得別求神鬼。酒三盞  上九遍止。祭之日忽遇有老翁來到門前。必  須苦請入宅與恭禮設之。勿輕。

[0455c04]  ![T21p0455_06.gif](/cb_tripitaka_web/figures/T/T21p0455_06.gif)

[0455c08]  斗宿直日　鬼名木林音　此日是此鬼行  病。令人夜  間  不敢獨行。行便步步似走制之  不得。如不遇祭法。不經一年或百日內須卒。
當以紙錢一百貫好酒白脯祭之。患人當日  差。祭後當夜獨行無畏永不憂懼。祭日不欲  女子來。禁之不可輕易。必須留之。

[0455c14]  ![T21p0455_07.gif](/cb_tripitaka_web/figures/T/T21p0455_07.gif)

[0455c19]  亢宿直日　鬼名園叉鷄　此日是此鬼行病。  令人開眼不得。惡心寒熱起止不得。是此鬼  所為。其鬼屬亢宿。當以錢四十九貫取日午
時。以好清酒白脯祭之。如不遇此法。則病人  至四十九日令死。所祭不得令有外人及小  童兒來入宅。切須忌之。親故一切不得令入  宅切忌。

[0455c26]  ![T21p0455_08.gif](/cb_tripitaka_web/figures/T/T21p0455_08.gif)

[0455c29]  危宿直日　鬼名丘行先　此日是此鬼行病。  令人失却精神恰似癡人。一年之內不遇祭  法禁令。患人必至於死。其鬼屬危宿。當以黃
紙錢一百二十貫好酒脯祭之。當日精神平  復其鬼永不敢到門。皆須釘之身上下。

[0456a05]  ![T21p0456_01.gif](/cb_tripitaka_web/figures/T/T21p0456_01.gif)

[0456a10]  室宿直日　鬼名言破愛　令人患水痢不止。  如不遇祭法。便成惡痢必至於死。當以紙錢  一百貫好酒白脯祭之。其患人當日差。其祭
日忽有等獨鬼入宅者不得損之。但作方便  放出不須令入。即得忌之。

[0456a15]  ![T21p0456_02.gif](/cb_tripitaka_web/figures/T/T21p0456_02.gif)

[0456a19]  壁宿直日　鬼名波由田　令人於廁上倒便  語不得。當以紙錢四十九貫好酒白脯如法  祭之。須書此鬼形類。即不死一七日內漸漸
差。更加年壽延一百歲。切須敬之。

[0456a23]  ![T21p0456_03.gif](/cb_tripitaka_web/figures/T/T21p0456_03.gif)

[0456a28]  婁宿直日　鬼名令尼居　令人兩脚應骨髓  痛坐臥不得。此鬼所為。如不遇祭法其脚便  失。以五色紙錢二百貫好酒白脯如法祭之。
患人一七日內差行季便得。祭日輒不得令  僧尼入宅切須禁之。祭了隔日即得。

[0456b04]  ![T21p0456_04.gif](/cb_tripitaka_web/figures/T/T21p0456_04.gif)

[0456b11]  奎宿直日　鬼名洪宅置　令人小便不出陰  陽疼痛行動不得。三日內不遇祭法。令必至  於危。以黃紙錢一百二十貫好酒脯於未時
祭之。過三日不差女至于死。其鬼一日遊四  天下得遍覺。即火急祭之令收禁必當差。

[0456b16]  ![T21p0456_05.gif](/cb_tripitaka_web/figures/T/T21p0456_05.gif)

[0456b20]  男宿直日　鬼名獨指樓　令人大小便不  通或寒或熱轉動不得。如不遇祭法。三日九  日內必至於死。以紙錢四十九貫好酒脯祭
之。當日平復如故。三日始祭患人即難濟  (矣)  。

[0456b24]  ![T21p0456_06.gif](/cb_tripitaka_web/figures/T/T21p0456_06.gif)

[0456b29]  虛宿直日　鬼名常夜迪　令人通體疼痛  轉動不得。是此鬼所為。別喚師人其三日內  自差。以紙錢一十四貫酒脯如法祭之。當時  平復如故耳。

[0456c05]  ![T21p0456_07.gif](/cb_tripitaka_web/figures/T/T21p0456_07.gif)

[0456c09]  辰星直日　鬼名百破　令人或寒或熱不止  心頭冷。一向叫喚哭聲不絕。如不遇祭法五  日內必死。以紙錢一百二十貫酒脯祭之。如
前法。如至一七日祭。即不得其功。當須死  不可救也。

[0456c14]  ![T21p0456_08.gif](/cb_tripitaka_web/figures/T/T21p0456_08.gif)

[0456c19]  文星直日　鬼名形奉叉　令人後分疼痛如  被箭射。不可忍之。起坐不得。是此鬼所為。纔  覺即酒火急以酒脯如法祭之。當日便差。如
三日外如祭。其病已入四支難療也。

[0456c23]  勅諸星宿鬼神等。無事莫行於人  間  。如違者  當須以法祭之。急急如律令祭星宿之法。令  用脯紙錢等。一一皆依前件法。用不得欠小。
如患人來差。但稱病人姓名並得病之日及  時。更莫道願家口平安之語。唯知志拜星宿  之形。須道患人姓名。竝須一一書取前件諸
行病鬼形貌。教人眼見諸鬼形。於鬼形上下  釘手。明日收禁之。患人當日差訖。與出却其  釘。鬼既得放更不敢到於門焉。每行病之次。
曾被病人知此。於被禁釘之家。每相去五百  步之外。走過竝不敢正眼望此宿家門。當呪  願之時。一一皆須必分明道。云諸星宿竝患
人某乙。望與收禁之勿令病不可。其患人及  平常人。竝不得於星宿露臥。忽遇此病不知  之者狂死矣。慎慎慎。

七曜星辰別行法

[0457a10]  (八家祕錄云。七曜星辰別行法一卷。一行撰運請來。  古德演奧鈔等中引用之。頃日得栂尾山法鼓臺之本
於洛東智積院貫首慈順僧正。與我山妙音之本對挍。  各有可否。擇善者從之。然良有脫落而文義不屬之  處。更請仁和寺甘露王院之本對讀。雖與前二本不大
異。又稍有所得也。然叵以私竊漫定正誤。示異施和  訓上梓。以待整治於通方之士。有疑者云。是此祭法  非紙錢酒脯則不能也。是道家之所為。又禁忌僧尼之
入。豈為佛家之說。今謂不然也。如禁僧尼等者但  禁來者。更問。必不論自家也。太元帥禁兒婦來入之  類亦爾也。於星供地鎮等法。亦用紙錢清酒。實是釋
門之妙術。祕宗之奧旨也。夫祕密之旨趣。寄餘道之  淺近。面顯法性之深遠。如諸部護摩即是也。又有用  魚肉魚膽。或用犬肉犬骨。或取人脂已血。或取人骨
尸屍。或以鵶脛蛇助骨。或以鼠狼猪鹿毛。或已甲蛇  皮為香。或毒藥犬脂為供。或取纏屍衣。人骨為筆犬  首為管。畫聖無動尊。或取男子屍未瘡瘢者。坐其心
上而念誦。或取兵死人血。書惡人名形為符。或以黑  狗舌。和安息香為丸。或進蚯蚓之糞。或獻犢子之糞  等。經軌之說不可具舉。如是等之事皆是金口所說。
而禁見聞於非器。豈其偏疑酒脯乎。金剛童子。聖無  動尊。大威德。烏樞瑟摩。太元帥。不動使者法等所  說是也　時享和二壬戌年夏五月　豐山小池坊　鑒
事役務餘暇挍刻　總持院沙門快道林常　誌)  。

* * *

【經文資訊】大正藏第 21 冊 No. 1309 七曜星辰別行法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
