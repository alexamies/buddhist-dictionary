大宗地玄文本論卷第十二
馬鳴菩薩造

真諦三藏譯

◎一種功德純純無雜大圓滿地道路大決  擇分第二十三

[0685b08]  如是已說摩訶  [玨/覞]  尸梵諾母原主天王大決擇  分。次當說一種功德純純無雜大圓滿地道  路大決擇分。其相云何。偈曰。

功德道路中　　有二千五百  
五十法門海　　五十一位中  
一一皆各各　　具五十位故  
亦一一位中　　有性相本末  
一萬二百數　　修多羅中說  
總一萬二千　　七百五十數  
取彼總本數　　如法應觀察  
以如是數量　　為道路分界

[0685b19]  論曰。就一種功德純純無雜大圓滿地道路  分中。總有二千五百五十法門大海。甚深甚  深廣大廣大。如偈功德道路中有二千五百
五十法門海故。以何義故數如是。成應可了。  知所謂五十一種位中。一一各各具五十故。  此義云何。所謂五十信心五十念心。乃至
五十如來地各差別故。如偈五十一位中一  一皆各各具五十位故。故亦一一位位各各具  足性相本末之四法故。一萬二百數成立而
已。如是四事云何差別。謂如其次第不可思  議說故。明了現覺說故。能生長因說故。所生  長果說故。如偈亦一一位中有性相本末一
萬二百數故。若爾此方說文云何通耶。謂金  剛等地一行三昧修多羅中。作如是說。無雜  無亂一一同同非惡非患吉祥地地軌則門
中。總有一萬二千七百五十法門。彼修多羅  中如是說者。總別總故。如偈修多羅中說總  一萬二千七百五十數取彼總本數如法應觀
察故。今此道路以之為量有別法門。唯以此  數為其極量無別法門。如偈以如是數量為  道路分界故。

一種功德摩訶本地明白離惡品藏大決  擇分第二十四

[0685c13]  如是已說一種功德純純無雜大圓滿地道路  大決擇分。次當說一種功德摩訶本地明白  離惡品藏大決擇分。其相云何。偈曰。

本地品藏中　　有一億三萬  
七千五百數　　廣大法門海  
前說諸位中　　一一皆各各  
攝別五十位　　法門如是廣  
性相本末四　　例此廣通達

[0685c21]  論曰。就一種功德摩訶本地明白離惡品藏  中。總有一億三萬七千五百數廣大法門海。  甚深甚深周遍周遍。如偈本地品藏中有一
億三萬七千五百數廣大法門海故。以何義  故數如是成。如前所說一切位中。一一各各  攝差別轉五十位故。法門之海如是廣大。如
偈前說諸位中一一皆各各攝別五十位法門  如是廣故。性相本末四種事中。以例配當。更  復增數轉勝廣大。應審思擇如偈性相本末  四例此廣通達故。

大宗地玄文本論卷第十二

* * *

【經文資訊】大正藏第 32 冊 No. 1669 大宗地玄文本論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
