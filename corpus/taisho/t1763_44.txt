大般涅槃經集解卷第四十四  (嬰兒行品第二十一)
[0513a19]  佛為阿闍世王說二十法門  辨嬰兒行

梵行品之第九

[0513a22]  爾時佛告諸大眾言  (至)  猶如微妙真金之山。

[0513a23]  案。僧亮曰。猶有疑佛不垂慈救。罪不得滅。當  知無定相者。定罪以煩惱為定也。無定定  者。無定疑心。疑心定者。一斷不起。

[0513a26]  爾時世尊出八種聲  (至)  禮敬畢已却坐一面。

[0513a27]  案。僧亮曰。言大王者。不直稱名。懼其喜過。  漸開其心也。無上大師者。知佛慈等真一切  智也。智秀曰。第五佛命大王以定其心。

[0513b01]  爾時佛告阿闍世王言  (至)  心則放逸無惡不  造。

[0513b02]  案。僧亮曰。王不發菩提心。罪不可滅。發  心者。由見凡夫之過。此二十事。說凡夫之過  也。僧宗曰。第六為王說法也。有十一翻。此即
第一先命觀二十事。就身為其相既淺。如似  伏惑。

[0513b07]  阿闍世言如我解佛所說義  (至)  必定當墮阿鼻  地獄。

[0513b08]  案。僧亮曰。上雖說戒等。五法無常。王  愛罪影。猶未怗也。

[0513b10]  阿闍世王白佛言世尊  (至)  是故當知殺無定  相。

[0513b11]  案。僧亮曰。去其封罪之報。便從理得  解也。寶亮曰。上來至此。且一往總為王說法。  以虛忘也。

[0513b14]  大王如汝所言父王無辜  (至)  若九非者則應無  罪。

[0513b15]  案。僧亮曰。第二為說生法二空。其觀既  深。如似斷惑也。寶亮曰。此下別為王說法。先  開五門。後更以五階。釋此門也。此即第一門。
就假名義中說法。以除其罪。謂若能解萬法  虛假即空。而有為妄有。罪何從生。虛其心故。  則無實罪也。

[0513b21]  大王色有三種過去未來  (至)  云何說言定入地  獄。

[0513b22]  案。僧亮曰。以五門破定罪相。成王所  解也。第一門說是假名。無有定相。僧宗曰。第  三翻就三世分之。則無罪也。

[0513b25]  大王一眾所作罪業  (至)  汝獨云何而得業  耶。

[0513b26]  案。僧亮曰。第二門。明一者心念教能  殺人。二者心口殺。三者具身口殺。王不具  三業。故罪輕也。僧宗曰。第四翻明三業具則
罪重。但有心口。而無身業。罪則輕也。寶亮  曰。第二明罪福不在因緣中。

[0513c02]  大王頻婆娑羅往有惡心  (至)  云何而言定入地  獄。

[0513c03]  案。僧亮曰。第三門。明惡有下中上也。下  者。謂彼怨我。我還以惡報也。中者無恩於  我。以惡加人也。上者有恩於我。又加其惡。王
是下惡也。僧宗曰。第五舉昔業緣起富羅山  事。寶亮曰。第三明先王以宿業所招。非其創  罪之始。

[0513c09]  大王眾生狂惑凡有四種  (至)  若非本心云何得  罪。

[0513c10]  案。僧亮曰。第四門明殺有三。謂重者。邪  見殺也。中者瞋殺也。下者貪殺也。王以狂亂  心殺。故非定也。僧宗曰。第六舉貪狂。以遺其
心也。寶亮曰。眾生作罪。皆由不自在故。若能  識此罪源。則無罪矣。

[0513c15]  大王譬如幻師於四衢道  (至)  諸佛世尊知其非  真。

[0513c16]  案。僧亮曰。第五重門也。僧宗曰。第七  有六譬。證上第二生法二空。故罪不可得也。  寶亮曰。第五有十譬。法體性空無自性。故殺  無定。

[0513c20]  大王殺法殺業殺者殺果  (至)  雖復因王王實無  罪。

[0513c21]  案。僧亮曰。重顯前第二門也。僧宗曰。第  八證上第四王但知殺。而身不自殺。則無罪  也。寶亮曰。釋上第二因緣中。無罪性也。

[0513c24]  大王如王宮中常勅屠羊  (至)  於父先王生重  憂苦。

[0513c25]  案。僧亮曰。重顯前第二門也。寶亮曰。  釋上第三門。宿業中無罪也。

[0513c27]  大王世間之人是愛僮僕  (至)  王不自在當有何  咎。

[0513c28]  案。僧亮曰。重顯前第四門也。僧宗曰。第  九成上第六罪由貪狂。寶亮曰。釋第四門貪  狂也。

[0514a02]  大王譬如涅槃非有非無  (至)  無有見者則無果  報。

[0514a03]  案。僧宗曰。第十舉世諦涅槃。是有說有  罪。

[0514a05]  常見之人則為非有  (至)  非有非無而亦是有。

[0514a06]  案。僧亮曰。重顯前第五門也。寶亮曰。釋上第  五門。萬有體空。無性罪也。於有慚愧者。則是  非有。何以爾。既生慚愧心。達萬法體虛。故於
人為無罪也。若於無慚愧者。是則非無也。受  果報者。名之為有。謂無智人。終日構因得果。  是以不無也。空見之人。則非有者。謂於此人。
便無性報也。有見之人非無者。謂於報相  者。便不無果報也。有有見者。謂計常之人為  有也。無有見者。若無向執相。終無果報也。常
見之人者。此是解常之心。故於此人為無也。  無常見者。若觀生死。令佛盡作無常。則不無  果報之生死也。常常見者。此是計常之人。不
無於惡果也。以見義故者。經云。於解者為  非有。於不解者為非無也。

[0514a20]  大王夫眾生者名出入息  (至)  不入地獄汝云何  入。

[0514a21]  案。僧亮曰。重顯前第一門。僧宗曰。第十  一翻。正說法之宗也。

[0514a23]  爾時阿闍世王如佛所說  (至)  諸法無常苦空無  我。

[0514a24]  案。僧亮曰。既已得解。即於佛所得。不壞  信也。僧宗曰。若解假名是虛者。則無罪而不  滅也。

[0514a27]  世尊我見世間從伊蘭子  (至)  受大苦惱不以為  苦。

[0514a28]  案。僧亮曰。廢其非分。

[0514a29]  爾時摩伽國無量人民  (至)  即是一切諸佛弟  子。

[0514b01]  案。僧亮曰。己身天身者。因中說果耳。  僧宗曰。前言為闍世住者。義現於此。

[0514b03]  說是語已即以種種  (至)  了了見佛性猶如文殊  等。

[0514b04]  案。僧亮曰。初九行半歎佛。次六行自發  心也。前九行半中。初三行。總歎口四業。次一  行半。別歎不惡口。次一行。歎不綺語。次二
行。說語之益物也。次二行。歎慈悲也。

[0514b08]  爾時世尊讚阿闍世王  (至)  天行品者如雜華說。

[0514b09]  案。僧亮曰。讚述所歎也。

嬰兒行品第二十一

[0514b10]  案。僧宗曰。備行三  行。其德則喻如嬰兒。亦是化嬰兒也。此品有  三段。第一譬佛。第二從不知苦樂以下。譬菩
薩。第三又如嬰兒以下。譬眾生。明昔所以須  說五乘之教也。寶亮曰。此品有五段。第一明  佛自作嬰兒。第二明菩薩作嬰兒。第三明佛
方便為化。第四明佛說二乘之果。以為真極。  第五明為斷見者。說有實眾生也。

[0514b18]  善男子云何名為嬰兒行  (至)  斷於無常是名嬰  兒行。

[0514b19]  案。僧宗曰。第一譬也。

[0514b20]  又嬰兒者不知苦樂  (至)  而作聲聞辟支佛乘。

[0514b21]  案。僧亮曰。方便誘引。不即法實。以業為譬。  下是其正體。如來菩薩。以譬嬰兒者。義似嬰  兒。廣其非行體也。何者。解脫中云。如來有嬰
兒行。無有是處。此之證也。亦可佛菩薩是嬰  兒行本。名嬰兒行也。僧宗曰。第二譬也。

[0514b26]  又嬰兒行者如彼嬰兒  (至)  然此黃葉實非金也。

[0514b27]  案。僧亮曰。第三譬。為說三十三天之樂。以  免三塗苦也。

[0514b29]  木牛木馬木男木女  (至)  男女想故名曰嬰兒。

[0514c01]  案。寶亮曰。木牛即第四譬。為說二乘果也。  木男即第五譬。為斷見者。說有眾生也。

[0514c03]  如來亦爾若有眾生  (至)  亦皆同汝得是五行。

[0514c04]  案。僧亮曰。先總以三法為譬。楊葉譬人天乘  四果。牛馬人天等一乘。男女譬眾生。啼哭  譬造惡業。三十三天者。別合楊葉。所以明
者。凡著有不說涅槃。眾生厭時至二乘之實。  則合牛馬。所以然者。以厭生死者。不說人天  因也。有斷不斷者。智煩惱斷。習不斷也。
已下類爾。非金中生金想。至而說為淨總。  合上四果為淨。於非牛馬作牛馬想。至說非  道為道。總合四乘為道。說假名眾生。合男女。
別墮邪見。墮斷滅也。是故如來說有眾生者。  說假名眾生。除其斷見。於眾生中。作眾生  想者說計我者普也。於眾生破眾生見者。明
說假名眾生。亦破常見。不但此也。

大般涅槃經集解卷第四十四

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
