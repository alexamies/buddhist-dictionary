阿毘達磨發智論卷第十九
尊者迦多衍尼子造

三藏法師玄奘奉　詔譯

定蘊第七中一行納息第五

一行六七修　　斷正性二智  
二樂異二起　　相定出定聞  
定不定覺支　　斷知天眼耳  
退得五通果　　此章願具說

[1019c17]  三三摩地。謂空無願無相。若成就空。彼無願  耶。答如是。設成就無願。彼空耶。答如是。若  成就空。彼無相耶。答若得。設成就無相。彼空
耶。答如是。若成就無願。彼無相耶。答若得。  設成就無相。彼無願耶。答如是。

[1019c22]  若成就過去空。彼未來耶。答如是。設成就未  來空。彼過去耶。答若已滅不失則成就。若未  已滅。設已滅而失。則不成就若成就過去空。
彼現在耶。答若現在前。設成就現在空。彼  過去耶。答若已滅不失則成就。若未已滅。設  已滅而失。則不成就。若成就未來空。彼現在
耶。答若現在前。設成就現在空。彼未來耶。答  如是。若成就過去空。彼未來現在耶。答未來  成就現在。若現在前。設成就未來現在空。彼
過去耶。答若已滅不失則成就。若未已滅。設  已滅而失。則不成就。若成就未來空。彼過去  現在耶。答有成就未來空非過去現在。有及
過去非現在。有及現在非過去。有及過去現  在。成就未來空。非過去現在者。謂已得空未  已滅。設已滅而失。不現在前。及過去非現在
者。謂空已滅不失。不現在前。及現在非過去  者。謂空現在前。未已滅。設已滅而失。及過去  現在者。謂空已滅不失現在前。設成就過去
現在空。彼未來耶。答如是。若成就現在空。彼  過去未來耶。答未來成就過去。若已滅不失  則成就。若未已滅。設已滅而失。則不成就。設
成就過去未來空。彼現在耶。答若現在前。如  空歷作六句應知。無願無相亦爾。

[1020a16]  若成就過去空。彼過去無願耶。答若已滅不  失則成就。若未已滅。設已滅而失。則不成就。  設成就過去無願。彼過去空耶。答若已滅不
失則成就。若未已滅。設已滅而失。則不成就。  若成就過去空。彼未來無願耶。答如是。設成  就未來無願。彼過去空耶。答若已滅不失則
成就。若未已滅。設已滅而失。則不成就。若成  就過去空。彼現在無願耶。答若現在前。設成  就現在無願。彼過去空耶。答若已滅不失則
成就。若未已滅。設已滅而失。則不成就。若成  就過去空。彼過去現在無願耶。答有成就過  去空非過去現在無願。有及過去非現在。有
及現在非過去。有及過去現在。成就過去空  非過去現在無願者。謂空已滅不失。無願未  已滅。設已滅而失。不現在前。及過去非現在
者。謂空無願已滅不失。無願不現在前。及現  在非過去者。謂空已滅不失。無願現在前。未  已滅。設已滅而失。及過去現在者。謂空無願
已滅不失。無願現在前。設成就過去現在無  願。彼過去空耶。答若已滅不失則成就。若未  已滅。設已滅而失。則不成就。若成就過去空。
彼未來現在無願耶。答未來成就現在。若現  在前。設成就未來現在無願。彼過去空耶。答  若已滅不失則成就。若未已滅。設已滅而失。
則不成就。若成就過去空。彼過去未來無願  耶。答未來成就過去。若已滅不失則成就。若  未已滅。設已滅而失。則不成就。設成就過去
未來無願。彼過去空耶。答若已滅不失則成  就。若未已滅。設已滅而失。則不成就。若成就  過去空。彼過去未來現在無願耶。答有成就
過去空及未來無願非過去現在。有及未來  現在非過去。有及過去未來非現在。有及過  去未來現在。成就過去空及未來無願非過
去現在者。謂空已滅不失。無願未已滅。設已  滅而失。不現在前。及未來現在非過去者。謂  空已滅不失。無願現在前。非已滅。設已滅而
失。及過去未來非現在者。謂空無願已滅不  失。無願不現在前。及過去未來現在者。謂空  無願已滅不失。無願現在前。設成就過去未
來現在無願。彼過去空耶。答若已滅不失則  成就。若未已滅。設已滅而失。則不成就。

[1020b28]  若成就過去空。彼過去無相耶。答若已滅不  失則成就。若未已滅。設已滅而失。則不成  就。設成就過去無相。彼過去空耶。答若已
滅不失則成就。若未已滅。設已滅而失。則  不成就。若成就過去空。彼未來無相耶。答  若得。設成就未來無相。彼過去空耶。答若
已滅不失則成就。若未已滅。設已滅而失。則  不成就。若成就過去空。彼現在無相耶。答  若現在前。設成就現在無相。彼過去空耶。
答若已滅不失則成就。若未已滅。設已滅而  失。則不成就。若成就過去空。彼過去現在  無相耶。答有成就過去空非過去現在無相。
有及過去非現在。有及現在非過去。有及過  去現在。成就過去空非過去現在無相者。謂  空已滅不失。無相未已滅設已滅而失。不現
在前。及過去非現在者。謂空無相已滅不失。  無相不現在前。及現在非過去者。謂空已滅  不失。無相現在前。未已滅。設已滅而失。及
過去現在者。謂空無相已滅不失。無相現在  前。設成就過去現在無相。彼過去空耶。答  若已滅不失則成就。若未已滅。設已滅而
失。則不成就。若成就過去空。彼未來現在  無相耶。答有成就過去空非未來現在無相。  有及未來非現在。有及未來現在。成就過去
空非未來現在無相者。謂空已滅。未得無  相。及未來非現在者。謂空已滅不失。已得  無相。不現在前。及未來現在者。謂空已滅
不失。無相現在前。設成就未來現在無相。  彼過去空耶。答若已滅不失則成就。若未已  滅。設已滅而失。則不成就。若成就過去空。
彼過去未來無相耶。答有成就過去空非過  去未來無相。有及未來非過去。有及過去未  來。成就過去空非過去未來無相者。謂空已
滅。未得無相。及未來非過去者。謂空已滅  不失。已得無相。未已滅。設已滅而失。及過  去未來者。謂空無相已滅不失。設成就過去
未來無相。彼過去空耶。答若已滅不失則成  就。若未已滅。設已滅而失。則不成就。若成  就過去空。彼過去未來現在無相耶。答有成
就過去空非過去未來現在無相。有及未來  非過去現在。有及未來現在非過去。有及過  去未來非現在。有及過去未來現在。成就過
去空非過去未來現在無相者。謂空已滅未  得無相。及未來非過去現在者。謂空已滅不  失。已得無相。未已滅。設已滅而失。不現在
前。及未來現在非過去者。謂空已滅不失。無  相現在前。未已滅。設已滅而失。及過去未來  非現在者。謂空無相已滅不失。無相不現在
前。及過去未來現在者。謂空無相已滅不失。  無相現在前。設成就過去未來現在無相。彼  過去空耶。答若已滅不失則成就。若未已滅。
設已滅而失。則不成就。如空對無相。應知無  願對無相亦爾。如小七。應知大七亦爾。差別  者。以二對一。如以過去空過去無願對過去  無相有七。

[1021a25]  若修空。彼無願耶。設修無願。彼空耶。答應作  四句。有修空非無願。謂已得空現在前。有修  無願非空。謂已得無願現在前。若未得無願
現在前。不修空。有俱修。謂未得空現在前。  若未得無願現在前修空。若未得無相及未  得世俗智現在前。修空無願。有俱不修。謂已
得無相現在前。若未得無相現在前。不修空  無願。若已得世俗智現在前。若未得世俗智  現在前。不修空無願。一切異生。染污心。無記
心。在無想定滅盡定。生無想天。若修空彼。無  相耶。設修無相。彼空耶。答應作四句。有修空  非無相。謂已得空現在前。若未得空現在前。
不修無相。若未得無願現在前。修空非無相。  有修無相非空。謂已得無相現在前。若未得  無相現在前。不修空。有俱修。謂未得空現在
前。修無相。若未得無相現在前修空。若未得  無願及未得世俗智現在前。修空無相。有俱  不修。謂已得無願現在前。若未得無願現在
前。不修空無相。若已得世俗智現在前。若未  得世俗智現在前。不修空無相。一切異生。染  污心。無記心。在無想定滅盡定。生無想天。若
修無願。彼無相耶。設修無相。彼無願耶。答應  作四句。有修無願非無相。謂已得無願現在  前。若未得無願及未得空現在前。不修無相。
有修無相非無願。謂已得無相現在前。若未  得無相現在前。不修無願。有俱修。謂未得無  願現在前。修無相。若未得無相現在前。修無
願。若未得空及未得世俗智現在前。修無願  無相。有俱不修。謂已得空及已得世俗智現  在前。若未得世俗智現在前。不修無願無相。
一切異生。染污心。無記心。在無想定滅盡定。  生無想天。

[1021b28]  頗有結空所斷非無願無相耶。答無。頗有結  無願所斷非空無相耶。答有。謂見集見道所  斷結。無願斷。頗有結無相所斷非空無願耶。
答有。謂見滅所斷結。無相斷。頗有結空無願  所斷非無相耶。答有。謂見苦所斷結。空無願  斷。頗有結空無相所斷非無願耶。答無。頗有
結無願無相所斷非空耶。答無。頗有結空無  願無相所斷耶。答有。謂學見迹修所斷結。空  無願無相斷。頗有結非空無願無相所斷而  是所斷耶。答有。謂異生所斷結。

[1021c09]  云何作意入正性離生。答或無常。或苦。或空。  或無我思惟。何繫行入正性離生。答欲界繫。  盡智當言於身循身觀念住耶。乃至當言於
法循法觀念住耶。答盡智應言。或於身循身  觀念住。或於受。或於心。或於法。循法觀念  住  。如盡智。無生智亦爾。

[1021c15]  諸無漏初靜慮樂。諸輕安等覺支樂。此何差  別。答無差別。諸無漏第二靜慮樂。諸輕安等  覺支樂。此何差別。答無差別。

[1021c18]  若從等持出。彼所緣耶。設從所緣出。彼等持  耶。答應作四句。有從等持出非所緣。謂如有  一思惟此相。入初靜慮。彼復思惟此相。入
第二靜慮。有從所緣出非等持。謂如有一思  惟此相入初靜慮。彼不出初靜慮。復思惟餘  相。有從等持出亦所緣。謂如有一思惟此相。
入初靜慮。彼思惟餘相。入第二靜慮。有非從  等持出亦非所緣。謂如有一思惟此相。入初  靜慮。住經多時。如說苾芻。乃至想定。能達聖
旨。世尊弟子。生非想非非想處。彼依何定。得  阿羅漢果。答無漏無所有處。

[1021c29]  如說尊者大目乾連言。具壽我自憶住無所  有處定。聞曼陀枳尼池側有眾多龍象哮吼  等聲。彼尊者為在定聞。為起定耶。答起定聞  非在定。

[1022a04]  諸不定。彼一切非聰慧無明趣耶。答諸不定。  彼一切非聰慧無明趣。有非聰慧無明趣而  非不定。謂邪定。諸定。彼一切聰慧明趣耶。答
諸聰慧明趣彼一切定有定。彼非聰慧無明  趣。謂邪定。諸不定。彼一切不成就等覺支耶。  答諸不定。彼一切不成就等覺支。有不成就
等覺支而非不定。謂邪定。諸定。彼一切成就  等覺支耶。答諸成就等覺支。彼一切定。有定  而不成就等覺支。謂邪定。

[1022a13]  諸成就等覺支。彼成就無漏法耶。答諸成就  等覺支。彼成就無漏法。有成就無漏法非等  覺支。謂諸異生。諸不成就等覺支。彼不成就
無漏法耶。答無不成就無漏法。有不成就等  覺支。謂諸異生。諸得等覺支。彼得無漏法耶。  答諸得等覺支。彼得無漏法。有得無漏法非
等覺支。謂諸異生。諸捨等覺支。彼捨無漏法  耶。答無全捨等覺支。亦無全捨無漏法。諸退  等覺支。彼退無漏法耶。答無全退等覺支。亦  無全退無漏法。

[1022a23]  諸未斷。彼未遍知耶。答諸未遍知。彼未斷。有  未斷非未遍知。謂若智遍知故已遍知非斷。  遍知故已斷。諸已斷。彼已遍知耶。答諸已斷。
彼已遍知。有已遍知非已斷。謂若智遍知故  已遍知非斷。遍知故已斷。

[1022a28]  諸有此生眼不見色。彼依何法。引發天眼耶。  答如有一得自性生。念先餘生中。眼曾見色。  彼依此故。引發天眼。諸有此生。耳不聞聲。彼
依何法。引發天耳耶。答如有一得自性生。念  先餘生中。耳曾聞聲。彼依此故。引發天耳。何  故異生退時。見修所斷結增益。世尊弟子退
時。唯修所斷結增益耶。答異生用此道。斷  見所斷結。即用此道。斷修所斷結。故彼退時。  二結俱增益。世尊弟子。用此道。斷見所斷結。
彼於此道。定不退。用餘道。斷修所斷結。彼於  餘道。有退有不退。世尊弟子。設用此道。斷見  所斷結。即用此道。斷修所斷結者。彼亦無退。
何故上三果有退。非預流果耶。答修所斷結。  依有事起。謂有淨相。有不淨相。彼由非理。作  意觀淨相時。便於不淨想退。見所斷結。依無
事起。無有一法是我我所。可令彼觀於無我  見退。

[1022b16]  退上三果時。諸所得無漏根力覺支道支。當  言曾得得。未曾得得耶。答應言曾得得。無色  界沒。生欲界時。諸所得蘊界處。善不善無記
根。結縛隨眠。隨煩惱纏。當言曾得得。未曾得  得耶。答應言善染污法曾得得。異熟法未曾  得得。無色界沒。生色界時。諸所得蘊界處。善
無記根。結縛隨眠。隨煩惱纏。當言曾得得。未  曾得得耶。答應言善染污法曾得得。異熟法  未曾得得。色界沒生。欲界時諸所得。蘊界處  等如無色界沒生欲界說。

[1022b26]  依初靜慮。引發神境通道時。彼極遠至何處  耶。答乃至梵世。依初靜慮。引發天耳通道時。  彼極遠聞。何繫聲耶。答乃至梵世。依初靜慮。
引發他心通道時。彼極遠知何繫心心所法  耶。答乃至梵世。依初靜慮。引發宿住隨念通  道時。彼極遠憶。何繫宿住事耶。答乃至梵世。
依初靜慮。引發天眼通道時。彼極遠見。何繫  色耶。答乃至梵世。如依初靜慮。乃至依第四  靜慮。各隨自處。廣說亦爾。

[1022c06]  若於苦思惟苦。得阿羅漢果。彼思惟何繫苦。  答無色界繫苦。若於集思惟集。得阿羅漢果。  彼思惟何繫集。答無色界繫集。若於滅思惟
滅。得阿羅漢果。彼思惟何繫諸行滅。答或欲  界繫。或色無色界繫諸行滅。若於道思惟道。  得阿羅漢果。彼思惟何繫諸行能斷道。答或
欲界繫。或色無色界繫諸行能斷道。

見蘊第八中念住納息第一

念住有六門　　如實知有八  
貪瞋癡增減　　死受涅槃心  
弟子先涅槃　　佛涅槃出定  
四有三有行　　此章願具說

[1022c18]  四念住。謂身受心法念住。若修身念住。彼受  耶。設修受念住。彼身耶。答應作四句。有修身  念住非受。謂已得身念住現在前。有修受念
住非身。謂已得受念住現在前。若未得受念  住現在前。不修身。若未得心法念住現在前。  修受非身。有俱修。謂未得身念住現在前。若
未得受念住現在前修身。若未得心法念住  現在前。修身受。有俱不修。謂已得心法念住  現在前。若未得法念住現在前。不修身受。一
切染污心。無記心。在無想定滅盡定。生無想  天。如身念住受念住。應知。身念住心念住亦  爾。若修身念住。彼法耶。設修法念住。彼身
耶。答應作四句。有修身念住非法。謂已得身  念住現在前。有修法念住非身。謂已得法念  住現在前。若未得法念住現在前。不修身。若
未得受心念住現在前。修法非身。有俱修謂  未得身念住現在前。若未得法念住現在前。  修身。若未得受心念住現在前。修身法。有俱
不修。謂已得受心念住現在前。一切染污心。  無記心。在無想定滅盡定。生無想天。若修受  念住。彼心耶。設修心念住。彼受耶。答應作四
句。有修受念住非心。謂已得受念住現在前。  有修心念住非受。謂已得心念住現在前。有  俱修。謂未得身受心念住現在前。若未得法  念住現  在
前。修受心。有俱不修。謂已得身法  念住現在前。若未得法念住現在前。不修受  心。一切染污心。無記心。在無想定滅盡定。生
無想天。若修受念住。彼法耶。設修法念住。彼  受耶。答應作四句。有修受念住非法。謂已得  受念住現在前。有修法念住非受。謂已得法
念住現在前。若未得法念住現在前。不修受。  有俱修。謂未得身受心念住現在前。若未得  法念住現在前。修受。有俱不修。謂已得身心
念住現在前。一切染污心。無記心。在無想定  滅盡定。生無想天。如受念住法念住。應知。心  念住法念住亦爾。

[1023a25]  於身修身觀念住。當言法類世俗苦集道智。  當言有尋有伺無尋唯伺無尋無伺。當言樂  喜捨根相應。當言空無願三摩地俱。當言緣
欲色界繫及不繫。於受修受觀念住。當言法  類他心世俗苦集道智。當言有尋有伺等三。  當言樂喜捨根相應。當言空無願三摩地俱。
當言緣三界繫不繫。如於受。於心亦爾。於法  修此觀念住。當言法類他心世俗苦集滅  道智。當言有尋有伺等三。當言樂喜捨根相
應。當言空無願無相三摩地俱。當言緣三界  繫不繫。如說受樂受時。如實知我受樂受。  此四智。謂法類世俗道。受苦受時。如實知
我受苦受。此一智。謂世俗。受不苦不樂受  時。如實知我受不苦不樂受。此四智。謂法  類世俗道。受樂身受苦身受不苦不樂身受
及苦心受時。如實知。此一智。謂世俗。受樂心  受不苦不樂心受時。如實知。此四智。謂法類  世俗道。受樂有味受苦有味受不苦不樂有
味受及苦無味受時。如實知。此一智。謂世俗。  受樂無味受不苦不樂無味受時。如實知。此  四智。謂法類世俗道。受樂耽嗜依受苦耽嗜
依受不苦不樂耽嗜依受及苦出離依受時。  如實知。此一智。謂世俗。受樂出離依受不苦  不樂出離依受時。如實知。此四智。謂法類世  俗道。

[1023b21]  如說有貪心。如實知有貪心。此一智。謂世俗。  離貪心。如實知離貪心。此四智。謂法類世俗  道。如有貪心離貪心。應知。有癡心。離癡心。
染心不染心。略心散心。下心舉心。小心大心。  掉心不掉心。不寂靜心寂靜心。不定心定心。  不修心修心。不解脫心解脫心亦爾。有瞋心。
如實知有瞋心。此一智。謂世俗。離瞋心。如實  知離瞋心。此三智。謂法世俗道。

[1023b29]  如說有內貪欲蓋。如實知有內貪欲蓋。此一  智。謂世俗。無內貪欲蓋。如實知無內貪欲蓋。  此三智。謂法世俗道。如未生內貪欲蓋而生。
如實知。此一智。謂世俗。生已便斷。斷已後不  復生。如實知。此三智。謂法世俗道。如貪欲  蓋。應知。瞋恚惛沈睡眠掉舉惡作疑蓋亦爾。
如說有內眼結。如實知有內眼結。此一智。謂  世俗。無內眼結。如實知無內眼結。此四智。謂  法類世俗道。如未生內眼結而生。如實知。此
一智。謂世俗。生已便斷。斷已後不復生。如實  知。此四智。謂法類世俗道。如眼結。應知。耳  身意結亦爾。鼻舌結如蓋說。

[1023c12]  如說有內念等覺支。如實知有內念等覺支。  此四智。謂法類世俗道。無內念等覺支。如實  知無內念等覺支。此一智。謂世俗。如未生念
等覺支而生。生已住不忘。令圓滿倍增廣智  作證。此四智。謂法類世俗道。如念等覺支。  應知擇法精進喜安定捨等覺支亦爾。

[1023c18]  如說等隨觀自貪瞋癡增。云何貪瞋癡增。答  有下貪瞋癡纏故中。有中故上。是謂增。如說  等隨觀自貪瞋癡減。云何貪瞋癡減。答無上
貪瞋癡纏故中。無中故下。是謂減。

[1023c22]  云何死邊際受。答由此末摩斷命根滅。齊何  當言死邊際受。答齊此末摩斷命根滅。何處  攝。答法處。幾識相應。答身識意識。初末摩
斷受。身識相應。最後受。意識相應。

[1023c26]  阿羅漢般涅槃心。當言善耶無記耶。答當言  無記。

[1023c28]  何故雙賢弟子。先般涅槃。然後佛耶。答彼二  尊者。先長夜中。造作增長感無斷業。勿空無  果異熟故。復次由法爾故。

[1024a02]  如說世尊依不動寂靜定。而般涅槃。世間眼  滅。此為在定。為出定耶。答出定。如說四有。  謂本有死有中有生有。云何本有。答除生分
死分諸蘊中間諸有。云何死有。答死分諸蘊。  云何中有。答除死分生分諸蘊中間諸有。云  何生有。答生分諸蘊。

[1024a08]  諸欲有。彼一切五行耶。設五行。彼一切欲有  耶。答應作四句。有欲有非五行。謂欲界有情。  住不同分心。及住無想滅盡定。有五行非欲
有。謂色界有想天。住同分心。若無想天。不得  無想。有欲有亦五行。謂欲界有情。住同分心。  有非欲有亦非五行。謂色界有想天。住不同
分心。及住無想滅盡定。若無想天得無想。若  生無色界。諸色有有想天。彼一切五行耶設  五行。彼一切色有有想天耶。答應作四句。有
色有有想天非五行。謂色界有想天。住不同  分心。及住無想滅盡定。有五行非色有有想  天。謂欲界有情。住同分心。若無想天不得無
想。有色有有想天亦五行謂色界有想天。住  同分心。有非色有有想天亦非五行。謂欲界  有情。住不同分心。及住無想滅盡定。若無想
天得無想。若生無色界。諸色有無想天。彼一  切二行耶設二行。彼一切色有無想天耶。答  應作四句。有色有無想天非二行。謂無想天
不得無想。有二行非色有無想天。謂欲界有  情。色界有想天。住不同分心。及住無想滅  盡定。有色有無想天亦二行。謂無想天得
無想。有非色有無想天亦非二行。謂欲界有  情。色界有想天。住同分心。若生無色界。諸無  色有。彼一切四行耶。設四行。彼一切無色有
耶。答諸四行。彼一切無色有。有無色有非四  行。謂無色界有情。住不同分心。

[1024b05]  頗有有五行耶。答有。謂欲界有情。及色界有  想天。住同分心。若無想天不得無想。頗有有  四行耶。答有。謂無色界有情。住同分心。頗有
有三行耶。答無。頗有有二行耶。答有。謂欲界  有情。及色界有想天。住不同分心。若住無想  滅盡定。若無想天得無想。頗有有一行耶。答
有。謂無色界有情。住不同分心。頗有有無行  耶。答無。

見蘊第八中三有納息第二

三有隨眠想　　六尋明無明  
對因等有無　　此章願具說

[1024b16]  諸捨欲有欲有相續。彼一切欲界法滅。欲界  法現在前耶。答諸捨欲有欲有相續。彼一切  欲界法滅。欲界法現在前。有欲界法滅欲界
法現在前而非捨欲有欲有相續。謂不命終。  而欲界法滅。欲界法現在前。諸捨欲有色有  相續。彼一切欲界法滅。色界法現在前耶。答
諸捨欲有色有相續。彼一切欲界法滅色界  法現在前。有欲界法滅色界法現在前而非  捨欲有色有相續。謂不命終。欲界法滅。色
界法現在前。諸捨欲有無色有相續。彼一  切欲界法滅。無色界法現在前耶答如是。設  欲界法滅。無色界法現在前。彼一切捨欲
有無色有相續耶。答如是。諸捨色有色有相  續。彼一切色界法滅。色界法現在前耶。答  諸捨色有色有相續。彼一切色界法滅。色界
法現在前。有色界法滅色界法現在前而非  捨色有色有相續。謂不命終。色界法滅色界  法現在前。諸捨色有欲有相續。彼一切色界
法滅。欲界法現在前耶。答諸捨色有欲有相  續。彼一切色界法滅。欲界法現在前。有色界  法滅欲界法現在前而非捨色有欲有相續。
謂不命終。而色界法滅。欲界法現在前。諸捨  色有無色有相續。彼一切色界法滅。無色界  法現在前耶。答諸捨色有無色有相續。彼
一切色界法滅。無色界法現在前。有色界  法滅無色界法現在前而非捨色有無色有相  續。謂不命終。色界法滅。無色界法現在前。諸
捨無色有無色有相續。彼一切無色界法滅。  無色界法現在前耶。答諸捨無色有無色有  相續。彼一切無色界法滅。無色界法現在前。
有無色界法滅無色界法現在前而非捨無色  有無色有相續。謂不命終。無色界法滅。無色  界法現在前。諸捨無色有欲有相續。彼一切
無色界法滅。欲界法現在前耶。答如是。設無  色界法滅。欲界法現在前。彼一切捨無色有  欲有相續耶。答如是。諸捨無色有色有相續。
彼一切無色界法滅。色界法現在前耶。答諸  捨無色有色有相續。彼一切無色界法滅。色  界法現在前。有無色界法滅色界法現在前
而非捨無色有色有相續。謂不命終。而無色  界法滅。色界法現在前。何故欲界隨眠。不於  色無色界法隨增耶。答界應雜亂。及應不可
施設。離欲染故。何故色界隨眠。不於欲界  法隨增耶。答界應雜亂。及彼非此所緣故。  何故色界隨眠。不於無色界法隨增耶。答
界應雜亂。亦不可知。離色染故。何故無色  界隨眠。不於欲界色界法隨增耶。答界應雜  亂。及彼非此所緣故。何故欲界不遍行
隨眠。不遍於欲界法隨增耶。答此應成遍  行。及彼非此所緣故。何故色界不遍行隨  眠。不遍於色界法隨增耶。答如前說無色  界不遍行隨眠說亦爾。

[1025a10]  有十想。謂無常想。乃至滅想。若修無常想。彼  思惟無常想耶。答應作四句。有修無常想不  思惟無常想。謂緣餘法修無常想。有思惟無
常想不修無常想。謂緣無常想修餘想。有修  無常想亦思惟無常想。謂緣無常想。修無常  想。有不修無常想亦不思惟無常想。謂除前
相。如無常想。無常苦想苦無我想亦爾。餘  想亦隨應當知。

[1025a18]  若起欲尋。彼思惟欲尋耶。答應作四句。有起  欲尋不思惟欲尋。謂緣餘法起欲尋。有思惟  欲尋不起欲尋。謂緣欲尋起餘尋。有起欲尋
亦思惟欲尋。謂緣欲尋起欲尋。有不起欲尋  亦不思惟欲尋。謂除前相。如欲尋。恚尋害  尋出離尋無恚尋無害尋亦爾。

[1025a24]  諸法因無明。彼法緣無明耶。答若法因無明。  彼法緣無明。有法緣無明不因無明謂除無  明異熟。諸餘無覆無記行。及善行。諸法因明。
彼法緣明耶。答若法因明。彼法緣明。有法  緣明不因明。謂初明。及諸有漏行。諸法因無  明。彼法緣明耶。答若法因無明。彼法緣明。有
法緣明不因無明。謂除無明異熟。諸餘無覆  無記行。及善行。諸法因明。彼法緣無明耶。答  若法因明。彼法緣無明。有法緣無明不因明。
謂初明。及諸有漏行。諸法因無明。彼法不善  耶。答若法不善。彼法因無明有法因無明非  不善。謂無明異熟。及有覆無記行。諸法因明。
彼法善耶。答若法因明。彼法善。有法善不因  明。謂初明及善有漏行。頗有法。不因明不因  無明。彼法非無因耶。答有。謂除無明異熟。諸
餘無覆無記行。及初明善有漏行。

見蘊第八中想納息第三

想心知等四　　無緣法見疑  
因道等攝三　　此章願具說

[1025b14]  諸法無常想生。彼法無常想相應耶。答應作  四句。有法無常想生非無常想相應。謂無常  想現前必滅。餘想現前必生彼相應法。有
法無常想相應非無常想生。謂餘想現前必  滅。無常想現前必生彼相應法。有法無常想  生亦無常想相應。謂無常想現前必滅。無常
想現前必生彼相應法。有法非無常想生亦  非無常想相應。謂餘想現前必滅。餘想現前  必生彼相應法。如無常想。乃至滅想亦爾。諸
法無常想生。彼法無常想一緣耶。答應作四  句。有法無常想生非無常想一緣。謂無常想  現前必滅。餘想現前必生。彼有餘緣。有法無
常想一緣非無常想生。謂餘想現前必滅。無  常想現前必生。彼有此緣。有法無常想生無  常想一緣。謂無常想現前必滅。無常現前必
生。彼有此緣。有法非無常想生亦非無常想  一緣。謂餘想現前必滅。餘想現前必生。彼有  餘緣。如無常想。乃至滅想亦爾。

[1025c03]  諸法由心起。非不由心。若時心起。爾時彼法  耶。答心先起後彼法。若時心滅。爾時彼法耶。  答心先滅後彼法。若時心得。爾時彼法耶。答
心先得後彼法。若時心捨。爾時彼法耶。答彼  法先捨後乃心。若時心受異熟。爾時彼法  耶。答或爾時。或餘時。

[1025c09]  頗有法是所通達所遍知非所斷非所修非所  作證耶。答有。謂虛空非擇滅。頗有法是所通  達所遍知非所斷非所修是所作證耶。答有。
謂擇滅。頗有法是所通達所遍知非所斷是  所修是所作證耶。答有。謂無漏有為法。頗有  法是所通達所遍知是所斷是所修是所作證
耶。答有。謂善有漏行。頗有法是所通達所  遍知是所斷非所修是所作證耶。答有。謂定  所起天眼耳。頗有法是所通達所遍知是所
斷非所修非所作證耶。答有。謂除定所起天  眼耳。餘無記行不善法。

[1025c20]  頗有法無緣因緣無緣法緣無緣法俱生是  有是有性非無非無性異色異受想識異相應  行耶。答有。謂五識身。彼相應法。及緣。色無
為。心不相應行。意識身。彼相應法。所有生老  住無常。此法無緣因緣無緣法緣無緣法俱  生。是有。是有性。非無非無性。異色。異受想
識。異相應行。此法。於彼法。當言因。當言緣  耶。答當言因。當言緣。此法當言善耶。不善  耶。無記耶。答於善當言善。於不善當言不
善。於無記當言無記。此法幾隨眠隨增。幾  結繫。答三界有漏緣。隨眠隨增。九結繫。見相  應受。幾隨眠隨增。答三界有漏緣。及無漏緣
見。彼相應無明。隨眠隨增。見不相應受。幾隨  眠隨增。答除無漏緣見。彼相應無明。餘隨眠  隨增。疑相應受。幾隨眠隨增。答三界見所斷
有漏緣。及無漏緣疑。彼相應無明。隨眠隨增。  疑不相應受。幾隨眠隨增。答除無漏緣疑彼  相應無明。餘隨眠隨增。因道緣起法幾界。幾
處。幾蘊攝。答十八界。十二處。五蘊。除眼觸  等起想受。心相應法。及耳觸等起想受。心不  相應法。餘法。幾界。幾處。幾蘊攝。答十八界。
十二處。五蘊。乃至除身觸等起想受。心相應  法。及意觸等起想受。心不相應法。餘法。幾  界。幾處。幾蘊攝。答十八界。十二處。五蘊。

說一切有部發智論卷第十九

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
