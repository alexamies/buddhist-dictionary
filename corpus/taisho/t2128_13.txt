一切經音義卷第十三
大唐翻經沙門慧琳撰

[0382b05]  大寶積經音義之三

[0382b06]  音卷從三十七盡五十五凡十九卷

大寶積經第三十七卷

[0382b08]  尸羅  (梵語唐云戒或云律或總云戒律藏也)  。

[0382b09]  不怯  (欠業反顧野王曰怯畏劣也考聲云怯愞也奴亂反說文作  [狂-王+去]  從犬犬多畏會意字也)  。

[0382b10]  洟唾  (上梯計反正體從鼻從弟作  [弟*鼻]  或作啼見韻英鼻液也經中作洟本音夷說文亦誤也為  [卄/(┐@一)/豕]
書夷字與弟字相  亂有此誤也遂相効用之今玉篇考聲及韻英等數家字書並音以脂反周易萃卦云齊咨涕洟足為明證也洟亦是
口鼻汁也下吐臥反說文口液也或從水作涶考聲云口中津沫也)  。

[0382b13]  [犛-ㄆ+(敲-高)]  牛  (夘包反又音毛山海經云潘侯之山有獸狀如牛而四節生毛名曰犛牛郭璞注曰牛背膝髀尾皆有長毛說
文云西南夷長耄音毛牛也從牛從  [犛-牛]  省聲也)  。

[0382b15]  鄔波索迦  (梵語也古譯云優波婆迦或云優婆塞皆訛略也唐云近善男有部律近事男亦云近宿男為  近三寶而住宿承事也或言清信士善宿男者義譯也)
。

[0382b17]  鄔波斯迦  (唐云近善女或云近事女義同前釋言帶女聲云斯迦古譯云優波賜迦或云優婆夷皆訛也)  。

[0382b18]  不鞕  (額更反韻英云堅也俗作硬或作  [革*卬]  同也)  。

[0382b19]  不歰  (師立反王逸注楚辭云澀難也郭璞注方言云歰猶  [希-巾+ㄙ]  也說文不滑也從四止二倒書二正書會意字也經文
上作二刃誤也有從二止從水作澁者俗字非正體也)  。

[0382b21]  易解  (夷地反下行賣反有音下者非也)  。

[0382b22]  易識  (羊益反變易也)  。

[0382b23]  羯羅頻伽  (或云迦陵頻伽此譯云好聲之鳥也)  。

[0382b24]  流涌  (力周反說文水行也從水從  [梳-木]  音他骨反  [梳-木]  忽也說文從林二水並從  [梳-木]  作  [梳*木]
今俗作流訛也下音勇顧野王  曰水波  [滕-月+舟]  涌也或作湧說文云涌  [滕-月+舟]  也徒能反從水甬聲)  。

[0382c01]  莖幹  (上幸耕反博雅草本曰莖說文枝主也從廾音草巠聲也巠音形下岡  [娕*頁]  反說文樹枝也從干倝干岸反聲或
從木從干此二字並通二去聲今取上聲也)  。

[0382c03]  分析  (星歷反或從片作析俗字也)  。

[0382c04]  叵知  (或作頗普我反顧野王云叵不可也語辭也說文闕訓)  。

[0382c05]  一滴  (丁力反或從適作  [泳-永+適]  從帝者非也)  。

[0382c06]  洄澓  (上音回下音澓字書云洄澓水旋流貌也)  。

[0382c07]  螢火  (穴冥反草虫名也爾雅作熒熒火即炤郭璞曰夜飛腹下有火光炤即照字禮記月令曰大暑之日腐草化為  螢韻英作  [虫*熒]  也)  。

[0382c09]  庭燎  (歷弔力召二反周禮注云於門外曰大燭門內曰庭燎皆所以照眾為明也鄭玄曰地燭也從火尞聲尞即  古文燎字)  。

[0382c11]  贍部捺陀金  (梵語也上時焰反字從貝詹音占聲下奴割反字從手奈聲也梵語上色黃金名也舊曰
閻浮檀金起世因本經云此贍部洲大海岸下水中有此金岸上陸地有贍部樹轉輪聖王出世伇使鬼神取此金用是  故人間往往有此金最上殊勝勝一切金也)  。

[0382c14]  衣襟  (錦陰反郭璞注爾雅云交領也亦曰衣袂彌曳反說文作  [袖-由+金]  交袵也從衣禁聲也袵音荏也)  。

[0382c15]  蘇揭多  (居謁反梵語是如來尊號之一名也此云善逝舊云脩伽度亦曰脩伽多又曰脩伽陀皆訛也此有  三義一讚德二不迴三圓滿皆一義)  。

[0382c17]  目脂隣陀  (梵語山名也此有大小二別古目真隣陀皆虜質也正梵音云母止隣上聲那此云脫此山有  龍亦同此名也)  。

[0382c19]  一剎那頃一牟呼囉多頃一羅婆頃  (犬  [(上/示)*頁]  反。考聲云少選也。集
訓云近也少間也。剎那羅婆牟呼羅多皆彼方梵語時分名也。剎那有二別。俱舍論云百二十剎那為怛剎那量臘縛其
實一也。牟呼羅多或云謨呼律多。論曰須曳占書云謨忽皆一名耳。俱舍婆沙等論具明此義音第四卷及第十卷中已  筭計多少具釋訓訖)  。

[0382c23]  顯敞  (唱掌反考聲云開也明也露也理高地以望也從攴普卜反尚聲也)  。

[0382c24]  青翠  (七醉反考聲云碧色之明也從羽卒聲)  。

[0383a01]  迦遮隣地  (梵語也唐言細耎輕妙最上衣也)  。

[0383a02]  氍毹  (上音瞿下霜芻反考聲云織毛為文彩本胡語也此無正翻俗曰毛錦即文罽也居又反或作  [果*毛]  [(〦/(目*目)/大)*毛]
)  。

[0383a03]  綿蓐  (彌編反下音辱綿為褥正從衣作褥也)  。

[0383a04]  之帔  (丕被反字從巾皮聲)  。

[0383a05]  倚枕  (上衣綺反下之荏反大枕也以袋盛耎物而倚憑之)  。

[0383a06]  殟鉢羅花  (青蓮花舊曰優鉢羅)  。

[0383a07]  鉢特摩花  (紅蓮花或云黃蓮花也)  。

[0383a08]  拘畝那花  (赤蓮花深赤色或云如火色也)  。

[0383a09]  奔荼利花  (白蓮花白如雪色舊曰芬陀利訛也)  。

[0383a10]  暎發  (英敬反經作英非也)  。

[0383a11]  阿底目多迦  (丁以反下薑佉反下文亦同舊曰阿提目多加正云阿地目得迦其實一花耳此國無此  花)  。

[0383a13]  瞻博迦  (舊曰旃簸迦或作詹波亦曰瞻蔔又作占波花皆方夏言音之差耳此云金色花大論云黃花樹形  高大花亦甚香其氣逐風甚遠)  。

[0383a15]  蘇末那  (摩鉢反舊云蘇磨那其花色黃白赤甚香纔高三四尺四垂似盍形也)  。

[0383a16]  婆使迦  (舊云婆師迦訛也)  。

[0383a17]  阿輸迦波吒羅迦膩  (尼雉反)  。

[0383a18]  羅花怛羅尼瞿  (具愚反)  。

[0383a19]  怛羅尼  (已上諸花皆是彼國有香氣花經略言耳此國並無也)  。

[0383a20]  萎悴  (委為反情遂反考聲云憂也)  。

[0383a21]  拘胝  (梵語數名也花嚴經云一百洛叉一俱知)  。

[0383a22]  僧佉分迦羅分伽挐那分漚波摩分優波尸商  分  (已上五段梵語數法名也漸多漸廣乃至極無量數喻彼聲聞小聖無量神通將比如來一分神力亦所不及)
。

[0383a24]  颯然  (蘇匝反舊音義釋云疾速皃廣雅颯颯風也風吹葉落聲也)  。

[0383b01]  吠嵐僧伽  (魯含反劫災時大猛風名也此風猛暴能壞世界)  。

大寶積經第三十八卷

[0383b03]  幖幟  (必遙反通俗文云徽號曰幖說文幖幟也桂苑珠叢幟即幡旗之類也從巾票聲也經文從火作熛誤也火飛
也下叱志反廣雅幟幡也史記曰人持赤幟幡也考聲幟頭上記也通俗文云私記曰幟說文同廣雅從巾戠聲也或從  志作  [巾*(土/心)]
亦同經文從火作熾火盛也非經義票音疋遙反戠音之翼反)  。

[0383b06]  陿劣  (咸甲反顧野王曰陿迫隘不廣大也經文從犬從夾作狹非也乃是狹習犬馬也非經意說文正體從  [阜-十]  從匚
音方夾聲也下戀掇反考聲云弱也少也會意字或作寽埒古字也)  。

[0383b08]  循環  (隨遵反郭璞注爾雅云循從也考聲順也善也郭璞又云循巡也說文循行也從彳丑尺反盾聲也又說盾字  從  [虒-虎]
音曳從十從目今經文多誤從人從竪畫作偱非也盾音順下華頑反鄭注周禮云環旋也鄭玄圍也繞也)  。

[0383b10]  鈍根  (  [月*豖]  頓反蒼頡篇云鈍頑也如淳注史記云頑鈍猶無廉隅也聲類不利也形聲字也)  。

[0383b11]  三摩鉢底  (梵語也唐云定或云等至初入定)  。

[0383b12]  混亂  (上魂穩反考聲云水流大皃下鸞段反左傳曰人反德為亂亂則  [女*芺]  災生考聲亂錯也作逆也或作乱古字也  李斯書嶧山碑從寸作
[辭-辛+寸]  說文從又作亂亂治也從乙乙治之也  [辭-辛]  音乱聲也)  。

[0383b14]  暎奪  (於敬反經從央作映非也音烏朗反不明也非經義也)  。

[0383b15]  迫迮  (上音百下爭革反)  。

[0383b16]  毒刺  (此賜反通用正體字也音  [朿*(〦/羊)]  誤也)  。

[0383b17]  灰  [盡-((烈-列)/皿)+火]  (辛進反方言自關而西秦晉之間炊薪不盡曰燼說文  [盡-((烈-列)/皿)+火]
謂為火之餘木也  [盡-((烈-列)/皿)+火]  從聿從火今通作燼誤也)  。

大寶積經第三十九卷

[0383b19]  怡適  (上以之反考聲云喜悅也和也下舒亦反樂也善也)  。

[0383b20]  慠  [慢-又+方]  (五告反考聲云憍倨也蕩也或從女作嫯也)  。

[0383b21]  逃迸  (徒勞反鄭注禮記逃去也王逸注楚辭云竄也說文亡也下百孟反玉篇云散走也或作跰也)  。

[0383b22]  諸徑  (經定反或作逕)  。

[0383b23]  隍池  (胡光反蒼頡篇云城下坑也說文云城池也有水曰池無水曰隍從阝音負皇聲也)  。

[0383b24]  擁閉  (於拱反蒼頡篇擁持也亦形聲字閉字從扌有從下者非也)  。

[0383c01]  [糸*网]  縆  (上音冈下古恒反考聲縆大索也經從亘作絙誤略也玉篇音胡官反緩也又是古文亘字非經義也)  。

[0383c02]  纏裹  (上持連反下音果也)  。

大寶積經第四十卷

[0383c04]  擯遣  (賓印反司馬彪注莊子云擯棄也史記擯排也考聲落也形聲字也)  。

[0383c05]  疲倦  (上音皮賈逵注國語疾勞也考聲云疲極也  [娕*頁]  也下逵願反孔注尚書云惓懈也顧野王云惓止也)  。

[0383c06]  謇吃  (上建偃反易曰謇難也方言謇亦吃也或從虎作諕或從了作  [塞-土+了]  或從干作  [干*力]  或作  [言*蹇]
用並同下謹乙反考聲  云語難也氣急重言也通俗文曰語不通利謂之蹇吃或從欠作  [(赴-卜+欠)-走+(├/乙)]  古字也)  。

[0383c08]  詷疾  (上音動纂文云  [誌-士+公]  詷急也通俗文曰言過謂之  [誌-士+公]  詷考聲云戲詷語也言氣俱急皃也經從周作調書誤也
[誌-士+公]  音忩弄反也)  。

[0383c10]  塵黷  (徒屋反蒼頡篇黷垢反廣雅蒙也或從女作嬻或作  [這-言+賣]  訓義同古字也)  。

[0383c11]  [(木/木)*戈]  穢  (祖來反下威衛反也)  。

[0383c12]  怯憚  (上欠業反或作  [狂-王+去]  鄭箋詩云  [狂-王+去]  難也韓詩云惡也烏固反廣雅驚也說文多  [畏-田+由]
也從心去聲也)  。

[0383c13]  黃鸝  (力知反方言黃鸝鶬鶊也自關而西謂之黃離俗謂之黃鸚或謂之楚雀廣志謂之黃離留或作鵹  [黎*鳥]  古字也)  。

[0383c14]  [挺-壬+(秉-(企-止))]  對  (情葉反速也對字從丵愁學反從土音仕從寸從至非也)  。

大寶積經第四十一卷

[0383c16]  諠譁  (上暉袁反亦作灌俗作喧古作吅廣雅諠鳴也聲類誼亦譁也玉篇志也下音花考聲譁亦諠也互相訓也)  。

[0383c17]  諛諂  (羊朱反丑染反已見前釋舊云不擇是非而言謂之諛希其意道其言謂之諂)  。

[0383c18]  橋飾  (居夭反俗字也正從手從喬作撟鄭注周禮云矯詐也妄也下尸力反考聲整也謹正也)  。

[0383c19]  矜伐  (上居疑反鄭注禮記云矜謂自尊大也諡法曰自賢曰矜說文從矛今聲經文從令作矝誤也)  。

[0383c20]  捐捨  (悅玄反考聲云捐棄也說文從手肙音緣省聲也)  。

[0383c21]  搏逐  (補各反廣雅搏擊也韻詮云手擊也蒼頡篇至也聲類捕也說文索持也從手博省聲也專字作甫從寸經從
專非也下蟲六反顧野王曰逐追也驅也說文逐走也從辵丑略反豖丑錄反聲也又說豖字豖絆也於豕字上加一畫  經從豕作逐俗字)  。

[0383c24]  逃迸  (補孟反韻詮云散走也從辵并聲或作跰也)  。

[0384a01]  嘷叫  (上胡高反左傳豺狼嘷也考聲獸鳴也說文噑咆也從口臯音高聲下驍曜反韻英云大呼也從口  [┴*├]  經由反  聲也從刁者誤也)
。

[0384a03]  圂豬  (上魂悶反蒼頡篇圂豕所居也說文圂廁也會意字也下貯驢反說文豕三毛叢生曰猪從豕形聲字也經文  從犬作猪俗字也)  。

[0384a05]  無智膜  (音莫說文云肉間胲膜也從肉莫聲也)  。

[0384a06]  祗仰  (上旨夷反毛詩傳曰祗敬也從示氐聲也下魚雨反說文仰望也從匕從卩音節作卬古字也今從人作仰)  。

[0384a07]  關鍵  (上古還反說文云以木持門戶也從門  [聯-耳]  古還反聲也玉篇云今所謂門檐者也經從弁作閞音弁非也下渠
彥反鄭眾注周禮云管籥也說文鍵鉉音縣從金建聲也或作闥或從木作楗同方言云自關而東謂之鍵自關而西謂  之鑰鑰牡也)  。

[0384a10]  暱近  (尼栗反爾雅昵亦近也杜注左傳暱親也爾雅昵亟欺記反也考聲云亟數也敬也經作  [日*(弓/一)]  亦遍也)  。

[0384a11]  魁膾  (上苦回反下古外反魁師也膾割也並形聲字也)  。

[0384a12]  囹圄  (上音零下音語周時獄名也)  。

[0384a13]  桎梏  (上真日反下古沃反鄭注周禮云在足曰桎在手曰梏爾雅梏直也說文桎足械也所以桎地也梏手械也
所以告天也並左形右聲字也鄭玄曰加明梏者謂書名姓及罪於梏而著之也)  。

[0384a15]  如毬  (渠尤反字書皮丸也或步或騎以杖擊而爭之為戲也形聲字也經文從匊作毱俗字也)  。

[0384a16]  開闢  (開字從幵音牽下毘亦反說文開闢也從辟並形聲字也)  。

[0384a17]  憍高  (姜妖反從心從喬作憍正也從右或從有作  [憍-(夭/口)+右]  [憍-(夭/口)+有]  並非亦俗字也)  。

[0384a18]  怯下  (羗業反玉篇云怯畏劣也或從犬作  [狂-王+去]  杜林云犬多畏故從犬也)  。

[0384a19]  挑眼  (體姚反聲類挑抉音淵悅反韻英撥也剔除也說文從手兆省聲也)  。

[0384a20]  刖足  (元厥反古之刑名也經史互說不同或名腓刑  [夗-夕+月]  未反或名  [骨*(實-毌+(眉-目))]
毘胤反刑則皆一也民有越關梁踰城墎為掠  盜者其刑刖考聲云斷足也或作  [跳-兆+刖]  說文從刀月聲也)  。

[0384a22]  頻蹙  (上毘寅反今省為下精育反或作蹙  [貝*(戒-廾+步)]  義並同經初第二卷已釋也)  。

[0384a23]  阿遮利耶  (梵語也唐云軌範師或云受教師舊曰阿闍梨訛也)  。

[0384a24]  [圬-土+糸]  欝  (上嫗千考聲云縈曲也說文屈也形聲字也下熅律反孔注尚書云欝哀思也廣雅幽也考聲云長思也滯也  從林從  [午/止]
從一  [必/下/一]  彡)  。

[0384b02]  貶退  (彼撿反鄭注周禮貶者減也何休注公羊傳損也毛詩傳墜也或作卑)  。

[0384b03]  柁那  (唐那反梵語唐云施古曰檀那一也)  。

[0384b04]  羼底  (上察限反下丁以反唐云忍辱或云安忍)  。

[0384b05]  毘利耶  (唐云精進或云勇進)  。

[0384b06]  般羅若  (梵語訛略也正梵音鉢羅二合枳孃二合唐云惠或云智慧)  。

[0384b07]  肴膳  (効交反賈注國語云肴俎也毛詩傳曰豆實也箋云葅  [醢-右+(乞-乙+口)]  也考聲云脯羞餅果之屬也說文啖也從肉爻聲也
俗作餚下音善鄭玄曰膳善也今之美食曰膳說文從肉也)  。

[0384b09]  車乘  (時證反)  。

[0384b10]  車路  (上舉魚反釋名云古者車音如居言行所以居人也下盧固反釋名路亦車也言所以行於道路亦作輅同也)  。

[0384b11]  邀請  (幽遙反杜注左傳邀要也賈注國語云求也漢書音義云遮也說文從辵敫省聲也)  。

[0384b12]  勇勵  (上羊腫反揚雄太玄經云決而斷之勇也諡法曰玄命為仁曰勇知死不避曰勇說文勇氣也從力甬聲也
下力滯反杜注左傳云相勸勵也古今正字云勵勉也從力厲聲也)  。

[0384b14]  薩伐若  (而者反梵語不正略也正梵音薩嚩枳孃二合唐云一切智舊曰薩婆若也)  。

[0384b15]  髓腦  (上雖  [此/束]  反說文云骨中脂形聲字下那老說文頭中髓也象形亦形聲字從肉  [巢-果+(离-禸)]  聲也說文從匕作
[匕*(巢-果+(离-禸))]  衛宏單  作  [巢-果+(离-禸)]  也)  。

[0384b17]  [飢-几+氐]  餬  (上音提從食從氐丁禮反經從互誤也下音胡  [飢-几+氐]  餬即蘇中精醇者不論冬夏常清不凝能入人肌肉或從酉
作醍醐俗用亦通也)  。

[0384b19]  皓齒  (上胡好反爾雅皓白也從自告聲也經從曰俗字通用下昌止反象形字也)  。

[0384b20]  紡績  (上芳冈反考聲云糾  [聯-耳]  令緊曰紡下精亦反爾雅績結也續也說文續也絹也形聲字也)  。

[0384b21]  紡綫  (下先箭反鄭注禮云綫縷也或作線古字也)  。

[0384b22]  一縷  (力禹反縷亦線也)  。

[0384b23]  妒心  (都固反鄭玄注毛詩云以色曰妒說文婦妒夫也從女戶聲也經從石作妬誤也)  。

大寶積經第四十二卷

[0384c01]  鄔波柁耶  (梵語唐云親教師古譯云和上本是胡語訛略此云博士非正翻)  。

[0384c02]  貯水  (知呂反杜注左傳貯主也蓄藏之也說文積也從貝宁聲也宁音除呂反)  。

[0384c03]  癲狂  (上丁堅反韻英云癲病也文字集略云  [身*戈]  風入藏病或作瘨亦通也)  。

[0384c04]  [病-丙+(雍-〦)]  癤  (上音邕下音節文字集略云內殨  [病-丙+創]  也不通為  [病-丙+(雍-〦)]  又云癤者小
[病-丙+(雍-〦)]  也考聲痤癤也)  。

[0384c05]  疽癬  (上七余反集略云久  [病-丙+(雍-〦)]  為疽下仙演反說文乾瘍也音易顏氏云今癬有乾濕二種)  。

[0384c06]  惡癘  (力滯反鄭注周禮云疫氣不和而為疾也郭璞注山海經云惡創也又音盧大反字書大風病也俗作癩非也  說文惡病也從疒音女厄反萬省聲也有從
[虒-虎]  音罕作厲訓用亦別非此義)  。

[0384c08]  洗濯  (幢卓反毛詩傳曰濯滌也說文浣也從水翟音宅聲也)  。

[0384c09]  陶師  (唐勞反集訓窯也音姚窯燒瓦器土室也正作  [匋-山+止]  考聲云瓦竈也昆吾所作從  [午/止]  甫苟反勹音包今經中從阜
作陶陶丘也相承用亦通也)  。

[0384c11]  挻埴  (上商延反宋忠注太玄經挻和也如淳注漢書云擊也從手延聲從土者非也下時力反孔注尚書云黏土曰
埴釋名云土黃而細密曰埴埴膩也御注老子亦云挻和也埴土也陶匠和土為瓦缶之器也從土直聲也)  。

[0384c13]  凝滴  (魚兢反孔注尚書凝成也鄭注禮記堅也易曰履霜堅氷陰始凝也說文水堅也從冫音氷疑聲也疑字從匕  矢從  [甬-用+疋]
音所於反下丁歷反說文云水  [(ㄠ*言*ㄠ)/十]  注從水啇聲也從帝非也)  。

[0384c15]  泡沫  (普包反母鉢反水沫)  。

[0384c16]  [亭*支]  觸  (宅庚反或作  [尚*殳]  揨掁四形並同聲類  [敲-高+亭]  撞也字書從手作揨揨刾也說文闕字從攴亭聲也)
。

[0384c17]  貿易  (莫候反顧野王云交易也爾雅市也賣也經作  [(ㄙ*ㄙ)/貝]  書訛也說文易財也從貝丣音夘聲也)  。

[0384c18]  坏成  (配媒反說文瓦器未燒曰坏從土從丕省聲也)  。

[0384c19]  非撥  (彼未反撥除也)  。

[0384c20]  [馬*橐]  駝  (上郎各湯洛二反並通字書作  [馬*橐]  經文作馲非也下達河反或作  [駝-匕+止]
俗作駞考聲云北方胡畜名也郭璞注山  海經云  [馬*橐]  駝背上有肉  [宋-木+(文/韋)]  力負千斤日行三百里能知水泉之所在並形聲字)  。

[0384c22]  呵  [口*歇]  (呼阿反或作訶周禮曰不敬者呵而罰之古文從止作  [止/可]  下呼遏反經文作喝非也喝音烏介反廣蒼云  [口*歇]
亦  訶也廣雅怒也說文大聲而怒也從口歇聲也)  。

[0384c24]  一鑊  (黃郭注周禮云煮肉器也廣雅鼎也說文  [鑴-儿]  也音携從金蒦省聲也蒦泓虢反)  。

[0385a01]  剉膾  (上倉貨反玉篇剉斫也下公外反廣雅膾割也字統細切生肉也說文細切肉也從肉會聲也)  。

[0385a02]  鋸解  (居御反蒼頡篇云截物鋸也說文槍榶也從金居聲也槍音七羊反榶音唐下庚買反音賈非也)  。

[0385a03]  [((厂@(甘/肉))*犬)/土]  笮  (上於甲反考聲  [壓-(日/月)+(甘/肉)]
鎮也從土厭聲也下莊革反或作笮迮說文迫也從竹乍聲舊音義云以槽笮出汁也)  。

[0385a04]  鞭杖  (補綿反玉篇云用革以朴罪人也考聲擊也說文驅遲也從革便聲也廣雅鞭堅也古文作  [企-止+文]  會意字也)  。

[0385a05]  寱言  (霓計反又音迷閉反考聲云睡中語也通俗文曰夢中之語曰寱說文瞑語也從  [寐-未+夢]  省臬聲也臬音蘖蘖  [寐-未+夢]
者夢也)  。

[0385a07]  愚戇  (卓降反又濁巷反音訓云無知專愚曰戇考聲云精神不爽皃也說文愚也從心  [竷-ㄆ+貝]  聲也  [竷-ㄆ+貝]  音貢又音紺從章
從夅下江反貝也)  。

[0385a09]  憤亂  (枎問反下音亂)  。

[0385a10]  愚騃  (五駭反蒼頡篇無智曰騃方言疲癡也)  。

[0385a11]  頑嚚  (上五關反下魚斤反前音義第三卷般若經第一百八十一中已具釋也)  。

[0385a12]  驅伇  (羗虞反蒼頡篇云隨後曰驅廣雅驅奔也古文作敺逐之也)  。

[0385a13]  邪僻  (匹亦反考聲云側也避也誤也從人辟聲也)  。

大寶積經第四十三卷

[0385a15]  逆旅  (迎戟反說文迎也從辵丑略反屰聲屰音逆今通作  [這-言+羊]  訛也下力貯反賈逵注國語云旅客也杜注左傳云逆
旅客舍也說文旅軍也五百人也古文作  [山/(企-止+?)]  從  [方*人]  於蹇反從二人古從字也經從作旅非也)  。

[0385a17]  中殀  (央矯反杜注左傳短折曰殀舊音義亦云不盡天年曰殀說文夭屈也從大頭曲象形從歹音殘夭聲也從犬  者非也)  。

[0385a19]  羸顇  (上力追反說文疾也從羊  [嬴-女]  聲也  [嬴-女]  音與上同下情遂反蒼頡篇云顇憂也或作忰也)  。

[0385a20]  [揵-聿+(疌-人)]  慧  (情葉反考聲揵健也疾也速也揵亦慧也說文從手建聲也建音同上也)  。

[0385a21]  嶷然  (疑力反字指云仡嶷山峯皃也從山疑聲也仡音魚訖反疑字從匕從矢也)  。

[0385a22]  繚戾  (靈鳥反  [黎-(暴-(日/共))+(恭-共)]  結反)  。

[0385a23]  不傴  (  [圬-土+糸]  禹反廣雅傴曲也考聲曲  [要/曰]  也爾雅作  [佰-白+虫]  說文傴僂也從人區聲僂音力禹反也)
。

[0385a24]  栽  [檎-离+羊]  (我割反爾雅  [檎-离+羊]  餘也說文或作  [檎-离+羊]  伐木餘也從木  [企-止+羊]  聲經文從
[企-止+羊]  誤也或作木古字木無頭象形字也或作蘖  從薛從木)  。

大寶積經第四十四卷

[0385b03]  悲噎  (煙結反說文飯窒字書氣塞胸喉食不下也衛宏作饐)  。

[0385b04]  机隥  (飢擬反下多亘反案机蹬小坐物也)  。

[0385b05]  黑駮  (補角反白黑文間曰班駮皃也)  。

[0385b06]  重擔  (當監反從手詹省聲從木非也)  。

[0385b07]  山狖  (由救反集訓云似猿獼猴類也楚辭云猿狖之所居蒼頡篇云似狸能捕鼠出河西未詳此說)  。

[0385b08]  猨猴  (上音袁下音侯山海經云堂庭之山多白猿郭璞曰似獼猴而大長臂便捷鳴則聲哀又猴說文即獿也今謂  之猴孫俗曰胡孫)  。

[0385b10]  蜫蟲  (上音昆正體作  [虫*虫]  文字集略作蜫集訓云蜫虫總名下逐融反爾雅曰有足曰蟲今經文從省作虫非本字虫  音毀也)  。

[0385b12]  不肖  (小要反廣雅云肖似也類也說文骨肉相似曰肖禮記曰人無德義曰不肖說文從肉小聲也)  。

[0385b13]  撮摩  (倉捋反韻詮云手撮取也從手從繓聲也繓音宗栝反捋音盧括反也)  。

[0385b14]  麁獷  (虢猛反已具前釋也)  。

[0385b15]  綺繪  (墟倚反說文云有文繒也下胡外反孔注尚書云繪五  采  也鄭注論語繪畫也或作繢也)  。

[0385b16]  不呰  (資此反呰毀也或作訾也)  。

[0385b17]  強戾  (下音麗也)  。

大寶積經第四十五卷

[0385b19]  虵蠍  (常耶反正體作蛇下軒謁反經作蝎非也蝎音揭義訓已具前釋)  。

[0385b20]  蚊虻  (上音文下莫耕反義訓如前第三卷)  。

[0385b21]  忿懟  (長淚反考聲云  [死/心]  而且忿曰懟或作譵也)  。

[0385b22]  箭矟  (上將線反爾雅箭竹名也郭璞曰似篠而小可以為  [乏-之+夫]  因名  [乏-之+夫]  為箭方言云自關而西謂
[乏-之+夫]  為箭下山卓反廣  雅矟矛也埤蒼云長丈八也矛音莫侯反湔音薦矢音始俗作矢篠庭曆反)  。

[0385b24]  生涯  (五家反說文水畔也或作厓)  。

大寶積經第四十六卷

[0385c02]  而攜  (戶圭反玉篇攜持也說文攜提也從手巂聲也巂音同上考聲云巂字從  [艸-屮]  象其冠俗作携訛也)  。

[0385c03]  驍勇  (皎堯反廣雅驍健也許叔重注淮南子云驍勇急也說文從馬堯聲也)  。

[0385c04]  抗拒  (上康浪反考聲抗拒也遮也正字辨惑云抗極也張也強高也說文扞也扞音旱從手亢聲亢音上同下渠語  反考聲拒捍也敵也從手巨聲也)  。

[0385c06]  勍敵  (上巨迎反廣雅勍武也考聲多力也說文強也從力京聲也下庭曆反以見前文也)  。

[0385c07]  親姻  (一寅反爾雅  [(工*几)/耳]  之父曰姻又曰  [(工*几)/耳]
之黨為姻族兄弟也白虎通云婦人因夫而成故謂夫黨為姻會意字也)  。

[0385c08]  摶挽  (上徒欒反鄭注禮記摶固也圓也廣雅著也或作  [打-丁+(十/田/ㄙ)]  從手專聲也下冏板反聲類挽引也或作輓從手免聲)  。

[0385c09]  挫辱  (祖過反鄭注禮記挫折也說文摧也從手坐聲下如欲反賈注國語云辱恥也說文從寸在辰下古者失耕時  則封壃上戮之故為辱也或從心作
[辰/心]  古字)  。

[0385c11]  憤恚  (扶問反鄭注禮記云怒氣充實也說文懣也盈也從心貴聲也懣音悶賁音奔)  。

[0385c12]  商佉  (梵語也古譯云霜佉或云傷佉或作儴佉皆梵音訛轉也唐云蠃貝或曰珂皆異名也)  。

[0385c13]  [口*(一/巾)]  食  (  [外/曰]  臘反考聲嗍也淺入口而味之也從口帀聲也帀音迊說文作  [口*替]
衘也經文作唼此字有二音玉篇音所甲  反非經意今不取下食字說文從入從皂經從良俗字也亼音精入反皂音彼立反也)  。

[0385c15]  不遑  (音皇或作惶廣疋遑暇也言無閑暇也)  。

[0385c16]  究槃荼  (梵語鬼名也或云恭畔荼又作弓槃荼皆一也此譯為形面似冬瓜此鬼陰囊長大常於膞上擔行)  。

[0385c17]  驚愕  (五各反俗字也或作咢驚也或作諤訟譁也從心咢聲說文愕字從吅從  [前-刖+(┴*├)]  吅音喧  [前-刖+(┴*├)]
音戟經從亐俗字訛也)  。

[0385c18]  烏曇跋羅  (梵語花名舊云優曇波羅花或云優曇婆羅花葉似梨果大如拳其味甜無花而結子亦有花  而難值故經中以喻希有者也)  。

[0385c20]  何羅怙羅  (胡古反。古譯或云曷羅怙羅。或云羅吼羅又吼羅。或言羅雲或言羅睺羅皆梵語障日時生因
以為名。叉譯為覆障。以六年在母胎為胎所覆也。經云七年在母腹中一由往業二由現緣。往業者昔曾作國王制斷獨
覺不聽入境。令獨覺在山居七日不得乞食。因此業故墮於地獄。餘報猶經七年在母胎中。二由現緣者。耶輸陀羅懷羅
怙羅後。太子出家六年苦行方得成道。於六年中耶輸憂惱四大贏弱不能得生。太子既成道已。耶輸歡喜四大有力方
乃能生。故首尾共經七年也。如來還國七日先度羅睺出家也)  。

[0386a01]  法祠  (似茲反何休注公羊傳祠食也白虎通祠嗣也爾雅祠祭也詩百神廟皆曰祠說文春祭曰祠從示司聲也)  。

[0386a02]  烏瑟膩沙  (尼致反梵語如來頂髻也古譯或云嗢瑟尼沙或云鬱瑟尼沙此譯云髻案無上依經云頂骨  涌起自然成髻也)  。

[0386a04]  懈癈  (上耕隘反或作  [解/心]  怠墮也音嫁非也下扶吠反韻英云休也止也捨也停也從广音魚撿反經從疒音搦非也)  。

大寶積經第四十七卷

[0386a06]  師傅  (府務反顧野王云傅附也相附近也審父子君臣之道以示之曰傅說文相也人尃聲也又說尃字音與上同  從寸寸法度也甫聲也經作尃非也)  。

[0386a08]  祈請  (渠宜反鄭注周禮祈禱也毛詩傳曰祈求也報也爾雅告也說文從示斤省聲也)  。

[0386a09]  舘舍  (公翫反顧野王云逆旅舍名侯周禮五十里有候候舘舘有委積以待朝聘之官說文從食官聲或作舘  俗字)  。

[0386a11]  臧賕  (上佐郎反顧野王云納受財貨曰臧說文臧善也從臣戕聲也或作贓戕音情羊反下音求韻詮云枉法受財  曰賕說文以財枉法相謝也從貝求聲也)
。

[0386a13]  [瑙-囟+貝]  骨  (桑果反廣雅瑣連也字書亦連環也說文玉聲也從玉  [巢-果+貝]  聲  [巢-果+貝]
音桑果反下骨字從冎音寡下從肉)  。

[0386a14]  涎流  (似延反賈誼新書作漾說文作  [盜-皿]  口液也形聲字)  。

[0386a15]  或  [齒*堯]  (五狡反說文齧也或作齩亦通或作咬俗字也  [齒*堯]  齩並形聲字也)  。

[0386a16]  或齧  (霓結反說文齧噬也從齒從劫省聲也)  。

[0386a17]  或吮  (徐兖反說文嗽也又音絕兗反亦同)  。

[0386a18]  調謔  (上徒吊反廣雅調欺也求也啁也下鄉虐反毛詩傳曰謔喜樂也爾雅戲謔也郭璞曰相啁戲也說文謔即戲  也並形聲字也)  。

[0386a20]  微隙  (鄉逆反壁際小孔也從阜從二小夾一曰會意字)  。

[0386a21]  恬怕  (亭閻反孔注尚書云恬安也方言恬靜也說文從心從甜省聲也下普白反廣雅怕靜也說文無為也從心白  聲)  。

[0386a23]  鎣飾  (縈暝反韻英磨拭也考聲云發器光也俗用從玉作瑩誤也說文器也從金從熒省聲)  。

[0386a24]  寶屐  (渠逆反考聲云木屩也欺矯反蒼頡篇  [尸@(糸-?)]  也補格反今之草屩下有齒者說文屩也從履省支聲也)  。

[0386b01]  淳濃  (上順倫反廣雅淳漬也鄭注禮記云淳沃下尼龍反考聲汁厚也露多也或作  [雷/辰]  形聲字也)  。

[0386b02]  能捐  (悅娟反棄也娟音恚緣反)  。

[0386b03]  蹲踞  (上音存下居御反二字互相訓蹲踞也踞蹲也)  。

[0386b04]  一摶  (徒完反聲類搏捉也考聲握也附持也古今正字云圜也從扌音手專聲也專字從寸  [十/田/〦/ㄙ]  聲  [十/田/〦/ㄙ]
亦專字也)  。

[0386b05]  窣覩波  (上蘇沒反古譯云藪斗婆又云偷婆或云兜婆曰塔婆皆梵語訛轉不正也此即如來舍利塼塔也
或佛弟子緣覺聲聞及轉輪王等身皆得作塔或石或塼或木塔是也或曰方墳或曰廟皆一義耳也)  。

[0386b07]  譏刺  (上居宜反廣雅譏諫也問也鄭注禮記呵察也說文誹也從言幾聲下此恣反毛詩傳曰刺責也韓詩刺非也
廣雅刺惌也書也釋名云書姓名於奏上曰刺書說文云君殺大夫曰刺從刀朿聲也束音與刺同字書云朿木芒也銛  銳也俗作  [利-禾+夾]  訛也)  。

[0386b10]  依泊  (傍博反王逸注楚辭云泊止也顧野王曰今謂舟止於岸曰泊)  。

大寶積經第四十八卷

[0386b12]  時縛迦  (梵語也此譯云能活或言更活古譯云時婆或云耆婆皆一言耳也)  。

[0386b13]  [病-丙+生]  癤  (上殂羸反下音節文字集略云內殨  [病-丙+創]  也又云小  [病-丙+(雍-〦)]  腫也古作
[病-丙+截]  音與節同也)  。

[0386b14]  號訢  (上音豪考聲云大器也痛聲也說文呼也從号虎聲經中作號俗用變謬也下蘇固反俗字也玉篇訴告  冤枉也說文作  [蝷-虫+言]
告也從言  [蝷-虫]  聲  [蝷-虫]  音尺從广音儼從屰音逆經從斥是籀文平  [罩-卓+十]  非是尺字也)  。

[0386b16]  資稸  (忡六反考聲稸積也舊音義釋云貨也資財也古今正字聚也從禾畜聲或作蓄)  。

[0386b17]  芳羞  (相由反周禮膳夫掌王之膳羞鄭玄曰羞有滋味者也郭璞注方言云熟食也說文進獻也從羊羊者所進也  從丑丑亦聲也)  。

[0386b19]  仇匹  (上渠牛反錯用也正體作逑毛詩云君子好逑傳曰逑匹也爾雅述合也郭璞云對合也說文聚  [僉*殳]  也從辵求
聲也辵音丑略流目為走繞經文作仇仇讎也仇怨也非匹合義下篇密反有作疋俗字訛也考聲匹偶也輩也韻英  云偶合也說文四丈也從上匕音稧俠藏義也從八八者匹有八牒也)  。

[0386b22]  苦綸  (律屯反郭璞注方言云綸索也今江東通呼為綸宋忠注太玄經云綸絡也說文紺青絲綬也從糸倫省聲也  糸音覓)  。

[0386b24]  薑羯羅  (梵語數法名也案俱舍論六十種數法中有矜羯羅以此國九章等中數會之計當一百萬億若以  人間小數會之數極於載也)  。

[0386c02]  毘伽摩  (雪山中大良藥名也)  。

[0386c03]  亭館  (徒丁反漢因秦制十里置一亭行者止息停留也)  。

[0386c04]  纔出  (在來反廣雅纔  [斬/力]  也顧野王云僅能也不久也)  。

[0386c05]  村墟  (寸尊反集訓云聚落也古今正字從木寸聲或作邨下去居反廣雅墟居也風俗通墟虛也周禮墟盧也從土  虛聲也)  。

[0386c07]  豁然  (歡栝反廣雅豁空也字書豁大也玉篇大度量也說文作豁形聲字也考聲作豁豁開也或作奯說文空大也  從大從歲形聲字也)  。

[0386c09]  開  [捱-圭+于]  (下丑摘反並俗字也經文作  [打-丁+(后-口+┬)]  誤也既有開字即合是  [打-丁+(后-口+┬)]
考聲作捇捇開也正體作  [打-丁+庠]  俗作  [打-丁+(后-口+┬)]  非也說文作捇  裂也從手赤聲)  。

大寶積經第四十九卷

[0386c12]  魯樸  (盧覩反考聲云魯拙也廣雅通也論語鈍也說文從魚從曰古文作  [止/(力*力)]  下普剝反王弼注老子云樸真也孔注
尚書云樸治也音持說文木素也從木菐聲也菐音卜考聲云凡物未彫刻樸拙也俗用或作朴)  。

[0386c14]  摩訶諾伽那力  (舊音露身大力神名)  。

[0386c15]  阿末羅果  (滿鉢反舊曰菴磨羅果亦名阿磨勒果其葉似棗其花白小果如胡桃其味酸而且甜可入藥  用經中言如觀掌中菴摩勒果是)  。

[0386c17]  三摩呬多  (馨以反此云等引謂平等引諸功德令其證入也)  。

[0386c18]  三摩半那  (初欲入定名三摩鉢底正在定中名三摩半那定之前後異名)  。

[0386c19]  迦囉吠羅  (梵語時分名也)  。

大寶積經第五十卷

[0386c21]  瞚眼  (木閏反考聲云開閉目而數搖也或作眒俗作瞬有作眴非也此字音縣)  。

[0386c22]  无  [打-丁+夒]  (上音無古文無字也下而沼反考聲  [打-丁+夒]  攬也煩也因此煩彼從欲之皃也說文云亂也從扌音手夒聲也夒音
奴高反經從憂非也)  。

大寶積經第五十一卷

[0387a01]  瞖膜  (上伊計反眼瞖也經從羽作翳亦通非本字也考聲云瞖蔽也盖也下音莫眼暈膜也)  。

[0387a02]  水泡  (普包反水上浮漚也)  。

[0387a03]  芭蕉  (上音巴下音焦)  。

[0387a04]  齅香  (休救反說文以鼻就臭曰齅)  。

[0387a05]  籌議  (上長流反考聲云量也度也下音義考聲議也商量也)  。

[0387a06]  訥鈍  (上奴骨反苞咸注論語云訥遲鈍也說文訥語難澀也下徒嫰反蒼頡篇鈍頑也聲類不利也從金屯聲也)  。

[0387a07]  梗澀  (上耕杏反考聲梗強也有  [利-禾+夾]  榆木也從木更聲下澀字前文已具釋)  。

[0387a08]  關  [門@龠]  (上古還反考聲隔也礙也閉也說文以木橫持門也從門從  [聯-耳]  聲也  [聯-耳]  音同上說文又說
[聯-耳]  字從  [茲-卄]  音幽從丱  古患反下羊灼反考聲  [門@龠]  鍵也說文關也牡也從門龠聲牡音母)  。

大寶積經第五十二卷

[0387a11]  栽忿  (再來反考聲栽植也危也始也從木  [木/又]  聲也戔音災)  。

[0387a12]  詭詐  (俱葦反廣雅詭欺也隨惡也說文責也下莊亞反字書詐偽也妄也不實也)  。

[0387a13]  營構  (古候反顧野王曰構合也成也說文交積材考聲結架也葢屋也或冓會意字也)  。

[0387a14]  制多  (梵語也此云聚相謂聚纍甎石高以為相舊曰支提或云制底或云脂帝或曰浮圖皆前後翻譯梵語訛轉也
此即摽記如來化跡之處皆置大塔或名窣覩波也)  。

[0387a16]  饕餮  (上他高反杜注左傳云貪財曰饕貪食曰餮音天結反俗作叨餘皆非也)  。

大寶積經第五十三卷

[0387a18]  策勵  (上楚革反考聲策杖也字書籌也說文馬箠也從竹從束音責亦聲也)  。

[0387a19]  諒難  (良尚反方言眾信曰諒考聲云以信自効曰諒諒智也說文信也從言從涼省聲也)  。

大寶積經第五十四卷

[0387a21]  [聽-(德-彳)+((囟-乂+夕)/心)]  叡  (倉公反下營惠反博雅叡知也集訓聖也惠也說文深明也從
[(├/(同-(一/口)+、))*又]  音殘從目從谷省聲)  。

[0387a22]  渧泣  (天禮反韻詮涕淚也或作  [浮-子+(同-(一/口)+(爻*〡*爻))]  下欽立反)  。

[0387a23]  [口*(丙/(敲-高))]  噎  (庚猛反又櫻猛反通或作骾見聲類下煙結反郭璞注方言咽痛也說文飯窒也音貞栗反形聲字聲類  或作饐字也)
。

[0387b01]  尼揵荼書計羅婆論  (外道世俗智論)  。

[0387b02]  迷伽伐瑳悉伽  (並未詳)  。

[0387b03]  羯利沙鉢那  (金名也計直可當四百錢一顆金也一切有部律中說亦與此同其金顆顆圓大如江豆  也)  。

[0387b05]  賫持  (濟齊反俗字也正體從貝從齊作齎顧野王曰齎持也考聲云持財以與人也廣雅賫逆也說文持遺也從貝  齊聲或作
[泳-永+(喪-(畏-田)+(冗-几+貝))]  也)  。

[0387b07]  藉如來  (情夜反考聲藉薦也)  。

[0387b08]  [山/一/虫]  [孛-子+(巾/貝)]  (上齒之反廣雅  [山/虫]  輕也亂也釋名癡也聲類騃也考聲醜惡也說文  [山/虫]
笑也蟲名也從虫音毀從  [屮/一]  古之字也  [屮/一]  亦聲也經中作  [山/虫]  訛略也下莊革反考聲徵也求也經作責俗字也正體從貝從束省聲也
[孛-子+巾]  音責)  。

[0387b10]  蹈躡  (徒到反廣雅蹈行也劉兆注公羊傳云履行也說文蹈踐也從足舀聲也舀音羊小反下女輒反廣雅躡履也  方言登也蒼頡篇蹀也說文蹈躡也從
[口/止]  聶聲也聶音女輒反)  。

[0387b12]  忩遽  (渠御反考聲急速也懼也說文傳也窘也從辵豦聲也經文作  [雨/匆]  謬也辵音丑略反豦音渠也)  。

[0387b13]  馱都  (梵語也唐言法界生如來碎身靈骨舍利從法界體性生也)  。

大寶積經卷第五十五  (出胎藏會第十三兩卷經此上卷)

[0387b15]  晡時  (補謀反申時也)  。

[0387b16]  醎病  (厘巖反書曰潤下作醎北方味也形聲字也)  。

[0387b17]  蟻腰  (宜起反集訓云大曰蚍蜉小曰蟻子說文作螘形聲字或作蛾)  。

[0387b18]  駝口  (徒河反畜名也俗名駱駝能負千斤也)  。

[0387b19]  車轅  (上昌遮反象形字下音袁車前雙轅)  。

[0387b20]  車軸  (冲竹反兩頭陀  [金*截]  為鎋能制車輪也文字集略云軸持輪也)  。

[0387b21]  [竺-二+(舟*絭)]  笋  (上特能反蔓生如竹類也下荀尹反竹牙)  。

[0387b22]  麥  [卄/(└@人)]  (上莫迫反說文芒穀也秋種厚薶故謂之麥麥金也金王時生火王時  [(餐-食)-又+人]  從來從夂夂穗也下
[絅-口+乂]  方反薶音埋  也夂音雖)  。

[0387b24]  多泄  (先節反泄漏也)  。

[0387b25]  上尖  (井閻反會意字)  。

[0387c01]  流胤  (寅印反說文云子孫相承續嗣也從肉從八從厶象重壘也流字從云音土骨反從川從水也)  。

[0387c02]  歌邏羅  (梵語初受胎時父之遣泄也)  。

[0387c03]  生蟲  (逐融反爾雅云有足曰蟲經文作虫訛略也借用字本音毀也)  。

[0387c04]  乾  [麩-夫+少]  (昌沼反俗字也廣雅  [麩-夫+少]  食也埤蒼云炒米麥為  [麩-夫+少]  也正體從酋作  [麩-夫+酋]
桂苑珠叢云軍粮曰  [麩-夫+酋]  )  。

[0387c05]  潤沃  (上蕤順反下瓮穀反灌也)  。

[0387c06]  滋茂  (上子思反從二玄從水下莫布反)  。

[0387c07]  稠酪  (上池流反下音洛臥醋乳凝成也)  。

[0387c08]  諸皰  (疱皃反韻詮云面瘡也或作  [酉*包]  )  。

[0387c09]  開剖  (開字從幵音牽經從井俗字謬也下普口反訓集判也)  。

[0387c10]  掌縵  (莫槃反經從万作縵俗字也正作鞔訓釋已見前文)  。

[0387c11]  堅鞕  (額更反堅實也)  。

[0387c12]  脹滿  (張亮反)  。

[0387c13]  藕絲  (五垢反蓮根也下絲字二系音覓經作絲訛也)  。

[0387c14]  緊紡線  (上經引反次妨冈反下先薦反或作綫)  。

[0387c15]  虛羸  (力追反中從羊)  。

[0387c16]  百筋  (居銀反說文肉之力也經或從草或從角誤也)  。

[0387c17]  交絡  (郎各反郭璞云絡繞也爾雅絡綸也綸繩也形聲字也)  。

[0387c18]  枝派  (普賣反俗字也正作爪說文云水之邪流別從爪水字也象分流也)  。

[0387c19]  商佉  (梵語唐言蠃也即太常樂器名也似蝸牛而大吹為聲胡樂也)  。

[0387c20]  窯師  (音姚陶師窯燒瓦竈也從穴也)  。

[0387c21]  髦牛  (音毛又音莫包反作氂犛同西南夷牛名也)  。

[0387c22]  [土*尃]  [(姊-女)-?+?]  (拙緣反燒土墼也)  。

[0387c23]  覆蔽  (上芳務反下卑袂反)  。

[0387c24]  足跟  (岡恩反足後也)  。

[0388a01]  髆有  (補各反說文肩甲也從骨從尃省聲也經文從月作膊非也)  。

[0388a02]  肋二十四  (即得反說文  [劦/貝]  骨也從肉力聲)  。

[0388a03]  頷有  (含紺反俗字也正從函作顄說文  [(厂-一)*臣*頁]  也從頁函聲頁音頡函音含也)  。

[0388a04]  髑髏  (上音獨下盧侯反說文人之頂骨也並從骨蜀婁皆聲形聲字也)  。

[0388a05]  皮膚  (甫亐反說文作臚身皮也從肉從盧籀文從肉從盧省聲)  。

[0388a06]  調勻  (聿均反均調也從勹從二會意字)  。

[0388a07]  聾  [(└@人)/目]  (祿東反麥彭反)  。

[0388a08]  瘖瘂  (上於今反下鵶賈反訓義如前經作喑啞非也)  。

[0388a09]  攣躄  (上力傳反下卑亦反字書手足屈弱病也)  。

[0388a10]  右脇  (香業反說文脇肋也從三力經從三刀誤也)  。

[0388a11]  革囊  (乃郎反革皮也囊袋也從  [襄-〦]  音儜)  。

[0388a12]  牀榻  (上士莊反安身具也從木爿聲也爿音墻經作床非也下貪納反榻長牀也)  。

[0388a13]  剝牛  (補角反說文剥裂也廣雅去其皮也)  。

[0388a14]  蚊  [蠢-春+(└@人)]  (上音文俗字也下作蟁說文嚙人飛蟲也從民從  [虫*虫]  或從昬作  [民/日/(虫*虫)]
以昬時而出故從昬下莫耕反經文作  [亡/虫]  俗  字非也從  [虫*虫]  [虫*虫]  音昆也)  。

[0388a16]  [口*(一/巾)]  [企-止+皂]  (上  [外/曰]  臘反前經已釋)  。

[0388a17]  杖棰  (住累反廣雅捶擊也打也杖字從木捶從手或作唾)  。

[0388a18]  鞭撻  (上必綿反撾馬杖也下他怛反廣雅撻打也尚書曰不懃道業則撻之從手)  。

[0388a19]  [舌*氐]  髻  (上時尒反人身中蟲名也說文舌取食也或作舓  [舌*也]  [舌*彖]  四形此三古字下音計鄭注禮記云結髮也從昬作
[髟/民/日]  [髟/民/日]  潔髮也從髟昬也聲也髟音必遙反昬音氏)  。

[0388a21]  有腭  (五各反變體字也正作  [月*(遻-(這-言))]  從肉從吅音喧從屰音逆屰亦聲也韻詮云  [月*(遻-(這-言))]
齗也口中上面曰腭齗音銀也)  。

[0388a22]  依膽  (當敢反說文連肝之府也從肉從擔省聲也)  。

[0388a23]  依胏  (妨癈反從肉從  [姊-女]  也)  。

[0388a24]  為荻  (亭歷反從草狄聲狄從火)  。

[0388b01]  依脾  (婢彌反脾胏反膽已見前釋也)  。

[0388b02]  兔腹  (上吐固反說文獸名也兔頭似象頭因從象省後象兔尾下風伏反顧野王曰腹所以包裹五藏也說文肚也  從肉复聲也复音復)  。

[0388b04]  臆皺  (上於力反胸前也下鄒瘦反考聲皮聚也經文作  [(雪-雨+(雪-雨))*皮]  謬略也從芻皮也)  。

[0388b05]  風癎  (音閑風病)  。

[0388b06]  涕唾  (上天計反說文自口而出曰涕正作  [鼻*弟]  從鼻從弟下吐貨反說文口液也從埵省也)  。

[0388b07]  淋瀝  (上林下歷小便難澀病也)  。

[0388b08]  疥癩  (上音介下音賴風  [寐-未+倉]  病)  。

[0388b09]  [病-丙+(雍-〦)]  疽  (上音雍下七余反瘡腫病)  。

[0388b10]  痃癖  (上音弦下匹壁反腹中冷氣病也)  。

[0388b11]  痔瘻  (上持理反腹中血病也下郎豆反惡瘡病也)  。

[0388b12]  痰病  (徒南反胸中宿水氣病)  。

[0388b13]  撾打  (嘲瓜反馬策也捶也撾從木從手)  。

[0388b14]  楚撻  (他怛反笞也從手達聲)  。

[0388b15]  杻械  (上音丑或作抙考聲梏也在手曰杻在足曰械並從木也)  。

[0388b16]  枷鎻  (上音加玉篇云頸梏也從木下桑果反考聲鎻錄也連環也從金  [巢-果+貝]  聲經從巢非也)  。

[0388b17]  劓耳  (冝冀反韻英云割截耳鼻也說文作劓從刀臬聲臬音蘖)  。

[0388b18]  刖手  (音月說文刖絕也截手足也從刀月聲也)  。

[0388b19]  牆塹  (上匠羊反考聲垣也說文垣蔽也從嗇爿聲或作牆經從土作墻非也下僉艷反韻英小坑也案壍園畔坑也  說文從土斬聲或從斬作塹亦通也)  。

一切經音義卷第十三

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
