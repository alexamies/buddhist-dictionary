文殊師利菩薩六字呪功能法經
[0778b11]  南無一切利益尊者文殊師利童子菩薩摩訶  薩呪曰。

[0778b12]  闇婆計陀那  (上)  摩

[0778b12]  於此文殊師利  菩薩六字呪功能法。我今說。若有人每日誦  此呪七遍。決定罪業得除滅。若有人能每
日誦此呪一百八遍。其人臨命終時。現前見  文殊師利菩薩。若有人受持此呪得成法者。  先食菜或食乳糜。或食大麥子粥。或食大麥  麨
或乞食。每日平旦日午日沒三時洗浴。別  著一具淨衣。即誦此呪六十萬遍法即成就。  於後不割斷漊楨上。其畫匠人受八戒。不
用膠畫文殊師利菩薩。於蓮華上座說法之  像。一切莊嚴具足。作童子形天衣褡左肩。於  右應畫作聖觀自在菩薩。坐蓮華座手執拂。
左邊應畫聖普賢菩薩。像上兩邊虛空。於  雲中出呪仙手執花鬘作。畫像下應畫持呪  人手執香爐。瞻仰文殊師利菩薩。其像四邊
皆應作山峯。於菩薩座下。應作花池充滿蓮  華。已後於舍利塔前面向西。安楨廣大供養  已。用蘇燃燈。取闍提花一千八枚。取一一花
各呪一遍於像面散。即有聲出聞微妙聲  或楨動。若聞妙聲時得稱心。若楨動時一切  諍論中得勝。一切世間言教皆通達。一切眾
生皆愛樂。若不成此法。餘一切事業皆不得  成就。

[0778c05]  又法沈香長八指任麁細。於蘇合香油  塗。於以却陀羅木炭無姻火中各呪一遍。從  初夜至明相出時燒。即見文殊師利菩薩親
自來。於呪師前隨所求皆與滿足。唯除婬欲。

[0778c09]  又法於楨前以檀香晝夜燒不斷。誦此呪。  文殊師利菩薩親來。為說甚深法皆得勝解。  永離一切病得自在。得入菩薩地。

[0778c11]  又法以  紫檀長六指剋作蓮華。更研紫檀末和水。  塗之誦百千遍。至十五日夜滿月時。於楨  前取花葉兩手葉花誦呪。至於頂上光出
即取其花。令彼人成如二八十六歲人身相  端嚴。金色光明過於千日。威光如天童子一  切成就。呪仙皆恭敬壽命一劫。劫盡已後往  生極樂世界。

[0778c18]  又法於月蝕時。取白昌蒲根。  以瞿妹耶糞乳酪蘇。比五和洗昌蒲根。洗  已。賓鉢羅樹葉果禮  (下安四葉上著三葉)  呪至或烟出或
煖火焰出。若煖氣時。得眾生歡喜及一切論  難皆勝。若烟出時。得安達底壽一萬年。若火  焰出得昇阿迦舍。壽一大劫。

[0778c23]  又法取黃牛  有犢子者。攢乳酪取蘇置熟銅器中。以賓鉢  羅七葉覆之呪之。如上烟等三事成就。即服  此蘇。或多聞或安達羅。或昇阿迦舍。

[0779a01]  又  法取布央迦羅子於月蝕。置日中含誦此  呪。至子動時。取三種銅作珠作孔。內子於  珠孔中含住。即安陀利出口。即見之。

[0779a04]  又法  取釘香口含。誦此呪六十萬遍已。隨共人  語所求皆得。

[0779a06]  又法食乳大麥子或  麨  。誦呪  一百二十萬遍。得成呪仙。

[0779a07]  又法乞食不得  語。滿十萬遍得安達地多。若誦呪滿一俱  胝。即見聖者文殊師利菩薩如是說法。決定
令得入一生補處大菩薩眾。若每常誦此呪。  一切蒙利皆得成就。

[0779a11]  又法取安悉香擣末。  以蘇和為丸。如小棗作十萬丸。一一皆呪一  遍。火中燒之至盡。即金錢十萬枚。

[0779a13]  又法於  流入海大河中。以一萬蓮華各呪一遍。擲置  河中至盡。如彼蓮華數量寶伏藏見。得其藏  受用無盡。

[0779a16]  又法油麻以酪蘇和。一撮各各  呪一遍。置火中至十萬遍。其人得財富。能  施與一切物。

[0779a18]  又法取未墮地瞿妹耶泥地  作壇。以種種花散其上坐。每日誦呪一千八  遍。即讀大乘經。至滿一月即得聰慧。

[0779a20]  又法  取牛黃呪一千八遍塗額上。一切眾生見者  皆歡喜。於頂上髮呪七遍結之。一切惡人不  能損害。

[0779a23]  又法取鷄知摩羅果一萬顆。一一  呪一遍。置火中燒至盡。一切諸病皆得除愈。

文殊師利菩薩六字呪法一卷

[0779a26]  以栂尾山高山寺之本。於洛北大報恩寺  遺教會之砌寫之。八家錄云。六字神呪經  一卷。註云或云六字呪經。貞元。梵釋欠。註
亦云六字呪法。題云文殊師利菩薩六字  功能法。薄草子二。引用此經。

[0779b02]  時天明五乙巳年二月八日　智積輪下東  武慈忍識　享和改元仲秋八月。請求慈  忍師之本令寫之　當山慈心院傳燈等挍
驗加。訓予更再訂授於工公于天下。

[0779b06]  豐山長谷總持蘭若沙門快道誌

[0779b07]  享和三年癸亥四月朔日一校加筆畢慈順

* * *

【經文資訊】大正藏第 20 冊 No. 1179 文殊師利菩薩六字咒功能法經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
