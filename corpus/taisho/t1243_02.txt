佛說出生一切如來法眼遍照大  力明王經卷下
西天中印度摩伽陀國那爛陀寺  三藏賜紫沙門臣法護奉　詔譯

[0211b14]  爾時金剛手菩薩摩訶薩顧  [辦-力+目]  曼拏攞眾。目  如師子威德自在。為伊舍那天步多主說大
力明王曼拏攞法。告言聖者若有入此大忿  怒曼拏攞中者。即能成就一切事業命無中  夭。遠離一切惡病纏身不生魔界。一切眾生
見者歡喜。復能遠離一切冤家。於後一切真  言教法悉得成就。復能成就一切忿怒。得一  切灌頂中福故吉祥莊嚴。是時先安布此大
忿怒曼拏攞。念此經一萬遍得善境界。得覩  此曼拏攞教主印可。然後方學此真言壇法。  先須八日不食。歸命三寶發大慈悲菩提心
故。依時作法成就事故。關閉冤家死者還活。  此忿怒大威德。能令大業魔王歸依三寶佛法  僧眾。況復一切惡魔鬼魅而不殄滅。此大力
明王若有受持之者。即能降伏一切冤魔。一  切藥叉洛　乞叉  (二合)  畢哩  (二合)  哆。羯吒布怛曩。  拏倪寧。娑  [亭*夜]  (切身)
薩嗘攞。迦波三麼  (二合)  囉。離  如是等一切怕怖。一切枷鎖一切中天。一切  迷惑一切疫病禁繫貧窮。此正法若有讀誦受
持。復得一切財寶無所乏少。若天早時於七  晝夜中。讀誦此大力明王即降大雨。若不降  雨令彼天眾破壞殄滅。羯哩  (二合)  瑟拏  (二合)  龍王
設羯囉  (二合)  龍王阿難多龍王。如是等龍王眾  令降大雨。若不降時亦令彼死。又復此經如  前依法。於四方河岸海岸池潭四邊舍利塔
前。以金剛手大菩薩。以赤栴檀迦囉尾囉花  紅蓮花阿底目羯哆  (二合)  花。繒綵幢幡皆以赤  色。香水滿瓶如法依時。精勤念誦得大福聚。
又復或以樺皮。書此大力明王真言。安於旌  旗之上或以頂戴。即得入陣無傷相敵得勝。  弓箭槍刀如花被體。見者歡喜而生愛敬。爾
時魔王遶佛三匝退坐一面。白佛言世尊云何  名大力。佛告魔王如來名大力。法藏名大力。  法名大力法眼名大力。大乘名大力。金剛手
名大力。爾時魔王讚金剛手祕密主言。善哉  善哉祕密主。我從今向去不敢惱亂一切修  行之者。誓歸三寶佛法僧眾。願為優婆塞常
持淨戒。願天解脫為我安樂。我為法眾擁護  受持大力明王及諸眾生。

[0211c24]  爾時世尊告魔王言。業種此經若有受持讀  誦。即得遠離地獄餓鬼畜生閻羅王界種種  苦惱當得生天。經二十千劫常為天主。下生
閻浮後為金輪王王四天下。於未來世復得  阿耨多羅三藐三菩提。此大力明王乃至清淨  不清淨。食與不食。淨戒不淨戒俱無障礙。但
持此真言所求皆得。何況依法淨戒無所不  從。爾時尊者須菩提與自眾俱來在會坐。從  座而起白佛言。世尊云何受持此大力明王
心陀羅尼而得解脫。佛言須菩提汝問金剛手  祕密主。故時須菩提即白金剛手言。祕密主  云何受持此大力明王心所得何果。金剛手
言。得倉庫盈滿名衣上服金銀珍寶象馬牛羊  所求施與。須菩提言。有如是等廣大果報。金  剛手言須菩提如是如是。乃至盡眾生煩惱
果報故。為住功德果故。至阿耨多羅三藐三  菩提功德道故。須菩提言善哉善哉金剛手。  以祕密相種種莊嚴。有大智力灌頂辯才得
無相施。大戒大智慧。大福大力。大威德大功  德頂。此大力明王經。得十方諸佛同來灌頂。  金剛手此經威德為。諸如來摩頂授記得大
安樂。此陀羅尼或於山間石壁曠野陂湖江  河池潭。受持讀誦遠離一切怖畏。爾時金剛  手菩薩摩訶薩。白世尊言此經若有持者復
為他說。壽命百歲無諸橫苦。金剛手復白世  尊言。此正法得福如是。當何名之復云何受  持。佛言金剛手此經名出生一切如來故。亦
名法遍照故。亦名法眼故。亦名一切義成就  故。亦名一切如來法雲故。亦名盡一切業障  總持故。亦名成就一切明王故亦名般若波
羅蜜多故。亦名一切如來最初。法界故亦名  大力明王故。金剛手若有聞此正法。能受持  讀誦書寫供養。如供養過去未來現在諸佛
世尊全身舍利塔故。金剛手言善哉善哉。佛  說如是甚深微妙正法功德變化莊嚴我。當  受持佛言金剛手若有善男子善女人。受持
此正法者。彼諸業障如河岸樹速疾破壞。應  以塗香燒香及眾妙花。種種幢幡等而作供  養。即獲廣大無量無邊福德藏故。離諸障難。
若受持讀誦解說此經之地。彼諸天龍阿脩  羅乾闥婆等。一切人天常以守護供養一切  魔王不敢違越。此大力明王心若常憶念。即
得八千菩薩及諸如來。諸大神仙天人龍王。  阿脩羅乾闥婆等稱揚讚歎。于時釋迦牟尼  如來。復告金剛手言。若有輕慢生高舉心者。
當墮八大地獄。金剛手若有受持讀誦。為他  解說供養恭敬尊重讚歎。即得無量無邊伏  藏故若聞一字一句。即得究竟不退菩薩道。
時金剛手言。如來之法極大甚深微妙難測。  不可量不可思不可。議時諸眾生心自迷惑  而不能了。佛言金剛手此經為一切眾生說。
為勸誘一切眾生故。為欲安樂一切眾生故。  為增益一切眾生故。為令一切眾生得灌頂  故。為一切眾生離諸貧窮。滅諸業障得大吉
祥故。為令一切眾生得阿耨多羅三藐三菩  提故。時八千菩薩聞是說已。遶佛三匝合掌  恭敬。讚言善哉善哉釋迦牟尼如來善說此
法。彼諸菩薩為釋迦牟尼如來名故。復作是  言。如是如是世尊此實善說。

[0212b25]  爾時世尊告金剛手言。祕密主我說此大力  威德法門。攝諸魔王眷屬皆悉來集。一切障  難更不復作。一切所求皆得圓滿。乃至阿耨
多羅三藐三菩提。爾時世尊復說此陀羅尼。  即說呪曰。

[0212c01]  曩謨  (引)  囉怛曩  (二合)  怛囉  (二合)  夜  (引)  野曩莫  (入)  室  戰  (二合)  拏嚩日囉
(二合引)  播  (引)  拏曳魔賀  (引)  藥叉  細  (引)  曩  (引)  跋跢曳怛儞也  (二合)  他  (引)  唵  (引)
賀曩賀  曩嚩日囉  (二合)  那賀那賀嚩日囉  (二合)  末他末他  嚩日囉  (二合)  入嚩  (二合)  攞　八嚩  (二合)  攞　嚩日囉
(二合)  鉢囉  (二合)  入嚩  (二合)  攞　鉢囉  (二合)  入嚩  (二合)  攞　嚩日囉  (二合)  蘇嚕蘇嚕母嚕母嚕割  [登*丁]
割  [齒*來]  (陟皆反)  惹曳  (引)  尾惹曳  (引)  阿  [口*爾]  帝  (引)  阿波囉  (引)  [口*爾]  帝  (引)
摩  (引)  囉賽  (引)  [寧*頁]  野  (二合)  鉢囉  (二合)  摩  [口*栗]  那  (二合)  寧  (引)  曳婆嚩
(二合)  賀  (引)  婆誐嚩  (引七可反)  曩  (引)  賀  (引)  嚩日囉  (二合)  播  (引)  抳  (入)  虞　醯野
(二合)  割地鉢  底薩  [口*栗]  嚩  (二合)  尾垠曩  (二合上苦恨反)  尾曩  (引)  野迦  (引)  喃  (引)  怛
[口*栗]  惹  (二合)  怛  [口*栗]  惹  (二合)  滿馱滿馱  尾特嚩  (二合)  娑曩迦囉阿悉馱  (引)  喃  (引)  悉弟迦囉
迦囉悉馱  (引)  喃  (引)  阿尾曩  (引)  舍迦囉薩  [口*栗]  嚩  (二合)  沒馱  冐  地薩　怛嚩  (二合引)  喃  (引)
麼  (引)  尾舍迦  囉薩  [口*栗]  味  (二合)  禰  (引)  嚩  (引)  曩  (引)  誐遏誐蹉摩賀  (引)  麼攞嚩日囉
(二合)  [口*(骨-「+人)]  嚕  (二合引)  馱囉  (引)  惹鉢囉  (二合)  怕  (引)  微  (引)  曩麼麼  (稱名)  薩
[口*栗]  嚩  (二合)  薩　怛  嚩  (二合引)  喃  (引)  佐洛　乞叉  (二合)  洛　乞叉  (二合)  娑  嚩  (二合)  悉釘
(二合)  婆  挽  覩

[0212c22]  佛告金剛手菩薩摩訶薩。一切魔王并諸眷  屬。聞此大力威德法時。各各心生恐怖悚慄  慞惶。如是以此大力忿怒明王威德力故。常
用護持一切眾生。作大安樂息諸災難。憐愍  饒益毀諸惡毒破壞蠱魅。為發大乘心者演  說妙法者。於佛法僧令得久住。爾時文殊師
利法王子從座而起。偏袒右肩右膝著地。合  掌向佛白佛言。世尊云何佛說一切緣行為  無常相。佛告文殊師利。汝今諦聽。一切緣行
如乾闥婆城無有實相。如電光如浮雲。如霧  如舍宅。風中燭水上漚。芭蕉心如。諸畫相如。  空中花如。夢幻影響如。苦樂輪迴如一切瀑
河如一切海波如是如是。此一切眾生從緣  所生。而不能知不能見。不能思惟不能解了。  唯佛能知。如是見如是思惟如是解了。何以
故一切緣行即空相故即真實空故畢竟空故  即三空故空空。應如是解。何以故即大空故  即如來空故。如是如是知。如是見如是思惟
如是解了。菩薩摩訶薩得如是相故。佛復告  文殊師利法王子言。若菩薩摩訶薩。行檀波  羅蜜多羼提波羅蜜多精進波羅蜜多禪波羅
蜜多般若波羅蜜多。亦應如是相而解了故。

[0213a15]  爾時觀自在菩薩摩訶薩白佛言。世尊云何  此經名出生如來相。佛語觀自在。此經若如  來滅後廣作佛事。是故此經名生如來相。若
此經滅後佛法隨滅名生如來相。此經若住  佛法亦住是故名生如來相。何以故此經一  切菩薩恒時奉事禮敬故。以是義故名生如
來相。是時觀自在菩薩摩訶薩。復白佛言世  尊。此經若有受持讀誦為他解說。我即為彼  而來護持。佛言此經威德。能令一切菩薩摩
訶薩及諸天人皆悉來集。是諸菩薩同時讚  言。善哉善哉世尊。我等樂聞當為說之。佛言  此金剛手大力祕密心。能施一切眾生安樂  故。

[0213a28]  爾時金剛祕密主。白佛言世尊。此經云何名  最初法界相。佛言善男子諦聽。此經一切如  來出生已。經三十二日。坐大目真隣陀山。入
大力三摩地說之故。名最初法界相。此經一  切眾生初發心即住菩提道故。名最初法界  相。此經威德能令無量無邊菩薩摩訶薩。得
一切現前三摩地。名最初法界相。又此經威  德能令無量無邊眾生得聲聞道故。名最初  法界相。金剛手若有受持讀誦為他解說一
切如來皆如一子。遠離輪迴命終之後至涅  槃道故。金剛手言。諸佛大悲心常救度一切  眾生令離輪迴脫諸苦難。常說牟尼大智慧
法滌盪眾生煩惱穢種。佛言善哉善哉祕密  主。若有受持讀誦。為他解說供養恭敬。自書  若使人書。諦觀思惟常時憶念。是人即得俱
胝三摩地。復見俱胝如來并諸菩薩一切眷  屬。應以廣大供養尊重恭敬。衣服臥具飲食  湯藥。一切所須皆悉奉施得大安樂。是善男
子所種善根。得阿耨多羅三藐三菩提故。皆  是得聞彼諸如來應正等覺所說妙法憶持不  忘。復得金剛手菩薩威德力故。此大力威德
忿怒王。常以護持成就安樂一切眾生。爾時  世尊說是經已。十方來會金剛手菩薩觀自  在菩薩文殊師利金剛藏等。一切悲智菩薩
摩訶薩。尊者須菩提諸大聲聞及諸眾生。一  切世間天人龍王。阿脩羅乾闥婆等。聞佛所  說歡喜而退。

佛說出生一切如來法眼遍照大力明王經卷  下

大力明王心真言

[0213b29]  怛　儞也  (二合)  他  (引)  唵  (引)  嚩日囉  (二合)  [口*(骨-「+人)]  嚕  (二合)  馱摩賀
(引)  麼攞賀曩那賀鉢左末他尾枳囉  尾特嚩  (二合)  娑野惹徵攞耄  (引)  那羅塢麁澁麼  (二  合)  [口*(骨-「+人)]  嚕
(二合)  馱吽  (引)  [口*癹]  吒遏阿  (引去)  鴦  (鳥剛反)  惡  (入)  [牟*含]  (引)  醯  (引)  娑嚩
(二合)  賀  (引)

* * *

【經文資訊】大正藏第 21 冊 No. 1243 佛說出生一切如來法眼遍照大力明王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
