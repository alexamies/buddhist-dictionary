佛說陀羅尼集經卷第七(金剛部卷上)
大唐天竺三藏阿地瞿多譯

佛說金剛藏大威神力三昧法印呪品第一(印有五十七呪有三十二讚文有一十八印十一呪是主餘者伴)

[0841a07]如是我聞。一時佛在毘富羅山。與阿僧祇諸大菩薩摩訶薩眾并及無數諸阿羅漢天龍八部。前後圍遶俱共會。說陀羅尼印祕密法藏。

[0841a10]爾時會中有一菩薩摩訶薩。名金剛藏。在大眾中即從座起。五體投地頂禮佛足。禮佛足已前白佛言。世尊我有眷屬十四部眾一一
眷屬各有無量徒眾。相隨現在會中。為我驅使。從昔已來曾持呪法。深奧明了嚴祕清淨。是故而共讚成我法。稱我名為摩訶跋
折羅波尼囉闍。以是名故稱為上首。我等亦願堅成助護佛之正法。是諸眷屬。在我左右行列威侍。說諸方便多所利益。為欲降
伏一切諸魔惡鬼神故。唯願世尊證明我眾。聽許我稱眷屬名字。方敢稱名。

[0841a21]爾時世尊告金剛藏。善哉善哉汝今愍念諸眾生故。稱其名字我亦印可。汝今隨意稱其名字。時金剛藏蒙佛聽許。稱其名曰。跋折囉
蘇摩訶。跋折囉蘇皤(二合)私地(二合)迦囉。跋折囉蘇婆(去音)呼跋折囉迦尼矩嚧馱跋折囉阿蜜哩多軍茶利。跋折囉烏蒭沙摩。跋折囉
吒訶娑。是菩薩等皆居我左。跋折囉摩麼雞。跋折囉嚧醯多木企(平音)跋折囉商迦羅。跋折囉鴦俱尸。跋折囉母瑟低。跋折囉施迦囉。跋
折囉尼藍婆羅達囉。是菩薩等皆居我右。是諸會中。若天若人及諸魔王并鬼神等。聞是我稱金剛名字。各各無色皆悉默然。心懷恐
怖憂愁不快。懼有大事恐失性命時金剛等遙知彼意。慮在會中而生輕慢。鬼神暴亂不遵敬法。又恐謗毀墮於三途。受諸苦惱。而告
彼言。我有密意具諸法相。佛已知之助成印可。非是汝等所知境界。是故稱云祕密法藏大陀囉尼神呪法印。利益無量如佛所證。時
佛讚言善哉善哉。爾時金剛菩薩眾等。蒙佛讚成歡喜踊躍。頂禮佛足繞佛三匝。告彼一切魔鬼等言。我等今以法成。幸蒙十方一切
諸佛同時印可利益一切。汝等今者莫驚莫[懦-而+((看-目)*月)]莫起惡念。在此會中若天若人。若有沙門若婆羅門。若諸人王若天帝釋。并及八部鬼
神部眾人非人等。若善男子善女人。及諸外道仙人眾等。悉皆諦聽。我今上佛難思議深祕密法藏可貴教法。汝等皆當信受共護是
經。即是同於諸佛大乘妙藏希有之法。即是成就陀羅尼印神呪法門。如來慈悲設諸方便。救護一切眾生之類。汝等若有故生違逆。
而不隨順我正法者。破汝等頭而作七分如阿梨樹枝。大眾人民聞佛所說。應皆歡喜信受奉行。

畫金剛藏菩薩像法

[0841b26]一切金剛藏菩薩像。通身黃色。而以左脚偏加。斜垂右脚。欲似下座而復起形。在於百寶蓮華座上。如令斜身面向右視而坐。頭戴
七寶莊嚴華冠。身有重光。其像背倚寶繡枕上。其像左手屈臂覆左髀上。右手屈臂在右膝上。以手大指頭指相捻。而屈中指及無名
指在於掌中。小指直竪。其像頸下有寶珠瓔珞。像兩臂腕各著寶釧。以單素白褺絡其膊上。兼二色縚附其褺上。復以寶縚繫臍腰
上。其縚當肚。結縚之上作一黃色。圓如錢大。以朝霞錦縵其胯上。著黃白色華褺之裙。其裙青裏脚踁映露。寶縚為帶以繫其腰。像左
右廂。各有一大侍者菩薩立蓮華上。通身黃色。以朝霞錦縵於腰跨。連覆膝上。總同頭戴七寶華冠。其左廂侍者菩薩。唯以左手屈
臂。近右乳房把於白拂。拂頭正當臨左膊上。右手申臂少曲在髀。手指少捲。臂腕有釧。其右廂侍者菩薩。華冠衣服與其左廂
菩薩一種。唯以左手屈臂。近左乳房把跋折囉。右手屈臂向上。腰間仰手手把白拂。散懸其拂拂頭垂下。其像左廂。近像髀側有一菩
薩。通身碧色。於其頭上出三股跋折囉形。其跋折囉下有緋縵。縵其頭上。次下復有黃縵。纏頭。覆臍鬢額唯出面眼。其眼睛角如
帶。少赤似斜看視。其像形狀如瞋怒相。以兩手臂相交叉著。以右押左附入腋間。其脚偏交側坐。竪左脚髀。其髀間出一赤蛇。絞肚
及脚。髀間出頭。向左臂肘。看映像身。其像身坐赤蓮華上。其像左右廂各有四菩薩。上下皆坐而作威儀。助金剛藏降伏一切。次
左上一菩薩通身黃色。頭戴華冠耳有白環。其像頂後有圓赤光。以華白褺絞其右臂。向後而出左腋間上。絞絡其膊。右手屈臂在右
髀上。以大母指頭指相捻。中指無名指屈在掌中。小指直竪。左手屈臂。橫在左脚髀[桼-木+(日*木)]間。
覆手把一物。物作綠色。其物向上。頭少漸尖。向下漸麁方而且圓(如唐靴箄)中心一道青色。竪頭向其身上。著朝霞裙偏加而坐赤蓮華上。
次下一菩薩通身黃色。頭戴華冠作青圓光。其像兩耳各有寶璫。赤裹脣白穿在耳中。以華白褺袜絞。肚上。右手屈臂以大母指頭
指相捻。餘三指散。以手覆在右乳房上。左手屈臂。正當押在左髀膝間。仰承把前菩薩手中所把似靴箄者。著朝霞裙。偏跏而坐青
蓮華上。次下有二菩薩前後竝坐。後一菩薩通身黃色。頭有少許。作青圓光。耳有白環頭戴鬘華。其乳房大。以華白褺橫袜嬭上。右
手屈臂。以大母指頭指相捻。三指握拳。左手屈臂舒展手掌。把前菩薩手中所把似靴箄者。著華黃褺裙。雙膝跪坐赤蓮華上。次前一
菩薩通身黃色。迴面向左。狀似共後菩薩語形。頭有金線一道。絞髻作赤圓光。左一耳中穿一寶璫。狀如瓦桶。赤裹白脣作赤圓光。右
手屈臂近乳房側。屈其中指及無名指在於掌中。大指頭指小指散竪。仰其手掌。左手屈臂。以手仰在於左膝上。還承把前菩薩手中
似靴箄者。其箄向身。頭傍偏有似作鉤形。向外少曲臂腕有釧身著朝霞裙。偏跏而坐紫蓮華上。其像左廂上一菩薩。通身黃色。
其頭髻上以少赤色絞之。向後作赤圓光。耳有一雙赤色寶物。短小如櫡。插在耳中。其物兩頭各有白點。以綠色褺絡其膊上。著華
白褺裙。映出腰間少許朝霞。左手屈臂在左膝上。仰掌向身。以大指食指兩指竪。挾一跋折囉。仰其手掌。右手屈臂舒掌。纔近左髀脚
脛之間。交脚而坐赤蓮華上。次下菩薩通身紅色。頭戴花冠作青圓光。耳有白環形貌肥滿。身著間綵色褺。縵跨。又從右腋下及
膊上。有一道間褺。向後而出。絞左臂肘間。右手屈臂在右膝上。手掌向身。以大指頭指挾一隻箭。羽向上竪。左手屈臂近其肚上。手把
一塊黃色寶物。兩脚相拄。恭身而坐赤蓮華上。次下有二菩薩前後並坐。後一菩薩通身黃色。頭上有金華冠作青圓光。耳有白環。
以華白褺絡其膊上。右手屈臂在右膝上。舒掌向外。以手把前菩薩手中所把似靴箄者。右手屈臂向前竪之。屈無名指竪其大指頭
指小指。其身上著黃華褺裙胡跪而坐赤蓮華上。次前一菩薩通身黃色。頭有少許黃菊華冠。右一耳中有白寶環。迴面向後。狀似
共後菩薩語形。中乳房大。以輕白褺絡其膊上。右手屈臂。引向外邊把一黃物。其所把物狀似斷繩。其物兩頭有小菊華。相連成
絛。俱垂向下。左手屈臂在於心上。手掌向外。以大母指頭指相捻。中指無名兩指皆屈。小指直竪。著朝霞裙。交脚而坐青蓮華上。其
像側相。布以綠地。像上側相兩邊。畫著須陀會天。在青雲間。各以華鬘兩手垂把。來趣像上而作供養。其像兩邊有貝多樹及山形
等。其像華坐下著寶池。次右廂著一小童子。頭戴華冠通身黃色。以雜綵褺間色縵跨峻跪而坐。將以華鬘來助供養。

金剛囉闍一切見法印呪第一

[0842c03]仰右手掌。以捺左手掌背。即以右大指。逆叉左小指下。以左大指叉右小指上。手背相著。餘三指皆直申博手背。呪曰唵(一)跋折
[口*路](二)波婆(去音)夜(三)莎訶(四)。

[0842c07]是法印呪。若作金剛法。先以此法而作供養。一切金剛皆生歡喜。

金剛藏大心法印呪第二

[0842c10]反鉤二無名指在掌中。右押左合掌。二中指二小指直竪頭相拄。小曲開二頭指。二大指直竪竝著呪曰。

[0842c13]那(上音)謨(上音)囉(上音)怛那(二合)跢囉(二合)夜耶(一)那謨室旃(二合)
茶跋折囉波拏曳(二)摩訶藥叉斯那波多曳(三)唵(四)跋折囉戰茶(五)薩婆突瑟吒(二合)安馱迦(上音六)
訶(上音)那馱訶鉢者思(二合上音七)唬嗚𤙖(八)泮泮泮泮(九)

[0842c18]是法印呪。名金剛藏大心法印呪。一切皆用。若人欲作金剛法者。先作此印誦呪護身。一切無畏。若治一切鬼病時氣牛馬等患疫病
之時。於城門外作大水壇。壇中心著一大水罇受四五升許。滿盛淨水。以此印呪一百八遍。其壇四角安四盤食。於壇四邊散種種
花。其壇左右各安一柱。柱上橫延繩子一條。於其繩上懸青柳枝。於左柱邊布著一座。呪師坐上誦呪。壇中飲食盡擎棄却。將其水罇
移著柱下。驅患牛馬。過於壇中心。呪師取其柳枝呪。以柳枝取其罇中水。次第灑其牛馬身上。其病即愈。

金剛藏結界法印呪第三

[0843a02]仰兩手以四指相鉤。仍以右鉤左。即以大指。各捻自無名指甲上呪曰。

[0843a04]唵(一)枳唎枳唎(二)跋折囉藥叉(三)盤陀盤陀(四)𤙖(五)訶(上)(六)

[0843a06]是法印呪。若作金剛法。當作此印呪。結界護持然後作法。一切無畏。若以是呪印。或呪灰水白芥子等。皆須以印印拄。呪之三遍七遍。
並皆得用。若於四方及之上下。所有一切諸惡鬼神。悉散出去。後作前印更重結界。起立正面向東。從身左邊。以左脚頭在前竪著。
次以右脚橫博左跟。如丁字形而行右轉。每至一會一匝。頭時及之門戶皆作金剛大瞋形勢。怒眼咬齒面作瞋色。如是三匝。後用
軍荼利大身法。重結其界是法成就。

金剛藏法身法印第四(亦名五股印也)

[0843a17]反鉤二無名指在掌中。右押左合掌。以二中指二小指。直竪頭相拄。二頭指小曲。附中指側。二大指直竪並著。頭指來去(呪同前護身呪)
。

[0843a20]是一法印若有人受持金剛法者。日日洗浴著新淨衣。而作此印誦前護身。呪在於佛前供養一切諸佛菩薩。諸佛菩薩常生歡喜。感
得十方一切金剛。常來加護助行者力。

金剛藏心法印呪第五

[0843a25]反叉左右頭指已下四指在掌中。左大指直申。右大指屈入掌中合腕呪曰。

[0843a27]唵(一)跋折囉直迦(二)三摩咩鳩魯(輕呼三)莎訶(四)

[0843a28]是法印呪。若欲作一切金剛法者。先請金剛安置坐竟。即作此印誦呪後。作金剛法者皆得有驗。

金剛藏散華法印呪第六

[0843b03]兩腕側並二大指。各捻二小指甲上。以二無名指側頭相拄。二中指頭指各直向前。磔竪不相近呪曰。

[0843b06]唵(一)跋折路(二)波婆(去音)夜(三)莎訶(四)

[0843b07]是法印呪。若欲供養金剛。無香華時。當作此印而誦呪者。一切金剛皆悉歡喜。

金剛藏吉唎法印呪第七(亦名須婆印呪唐云印王)

[0843b10]反叉後二指於掌中。竪二中指頭相拄。兩頭指各屈在中指背。離中指一分許不著。並二大指。各捻中指中節上。頭指來去呪曰。

[0843b13]唵(一)蘇雄(二合去音)婆(上音)儞(二)蘇雄(二合去音)婆(上音三)嗚𤙖
吽吽吽(四)泮泮泮泮(五)莎訶(六)

[0843b15]是法印呪。若能日日在於佛前及道場所。而作此印誦呪之時。常得一切金剛歡喜。若供養竟。發遣一切佛菩薩已。呪師即以右手大
指與無名指。捻取少灰呪之七遍。用點頂上及左右膊心頸眉間髮際等上。名作護身。一切無畏。一切鬼神不得近人。又以此印治一
切鬼病。若欲臥時洗手漱口。即用此印呪三七遍。護身臥者。夜臥之處一切不畏。若人夜夢共女交通失不淨者。取五色線而作呪
索。一呪一結如是結滿一百八結。著新淨衣。用前呪索繫其腰上。護身誦呪而臥眠者。即無此事。又用此法而作結界。又作此法一切歡喜。

金剛藏呪王印呪第八

[0843b29]反叉後二指在掌中。並竪二中指頭相拄。小曲二頭指。各在二中指背。頭當中指第三節背。莫著少許。並二大指頭捻中指第二節。
頭指來去呪曰。

[0843c04]唵(一)蘇皤(二合)悉地(二合)迦囉(二)囉(上音)叉(初沙反三)莎訶(四)

[0843c06]若呪師日日作一切供養法時。發遣已竟。以右手大指無名指。捻灰少許呪七遍已。如前點頂左膊右膊心上頸下眉間髮際。而護身
者一切無畏。

金剛藏大身法印呪第九

[0843c11]左右二手總反叉。後四指在掌中。以二大指屈入掌中。露節背。二肘向下相拄呪曰。

[0843c13]那(上音)謨(上音)跋折囉西(上音)若(若冶反下同)耶(一)薩婆帝哩(二合)盧迦
(吉阿反)奢闍(二合)若耶(二)鉢羅涉筏(二合)唎多奢闇(二合)若耶(三)跋折囉迦那迦(四)目
底伽稜(輕呼)吉唎(二合)多(五)設唎(二合)囉(去音)耶(六)摩訶婆羅(去音)耶(七)
摩訶毘陀(地夜反)耶(八)翳醯翳醯(九)緊之囉也栖(十)婆伽婆(上音)底(十一)跋折囉跋尼必唎
(二合)曳(十二)摩訶跋折囉娑儞醯(十三)阿那(去音)夜阿那(去音)夜(十四)伽羅曳囊卑迭(十五)
羝登(大登反)揭羅詌(十六)阿那(去音)夜阿那(去音)夜(十七)試揭[口*藍](二合下同)試揭
[口*藍](十八)曳遲提(去音)婆(十九)那(去音)伽(二十)藥叉(二十一)乾闥婆(二十二)
阿素囉(二十三)迦嚕荼(二十四)緊那(上音)囉(二合)(二十五)摩睺囉伽(二十六)囉剎娑(二十七)
毘舍遮(二十八)鳩槃茶(二十九)憂摩陀(三十)阿婆三磨(二合)囉(三十一)毘那夜迦(三十二)布單那
(三十三)夜多囉(二合)悉鐵(二合)多(三十四)夜多囉(二合)怛那(二合)怛杜卑(三十五)阿那
(去音)夜阿那(去音)夜(三十六)施揭[口*藍]施揭[口*藍](二合上下皆同三十七)俱盧俱盧(三十八)末盧
都盧(三十九)訖柳(二合)噓拏(二合)訖柳(二合)噓拏(二合)(四十)摩他摩他(四十一)鉢他鉢他
(四十二)跛陀跛陀(四十三)馱(重呼)摩馱(重呼)摩(四十四)富羅富羅(四十五)娑(上音)陀
(上音)娑陀(四十六)稜(輕呼)伽稜(同上)伽(四十七)阿比舍阿比舍(四十八)跋折囉西(上音)若
(尼遮反四十九)阿知若(二合)波夜提(五十)莎訶(五十一)

[0844a08]是法印大呪。通一切用。若有人能日日洗浴。入道場內。佛菩薩前。作印誦呪供養之時。是人感得一切諸天及諸魔王及鬼神等。若
聞是呪。一切皆發菩提之心。慈悲柔善不生惡念。是諸金剛威神力故。亦通療治一切鬼病。一切諸佛菩薩等眾皆大歡喜。又若病人
口中血出。若婦人身月水不絕日日數來。印粳米呪。洗取其汁。汁中和蜜。與婦女服即得除愈。呪之三遍。

金剛藏頭法印第十(誦前大呪)

[0844a18]反鉤二無名指在掌中。右押左合掌。以二中指二小指竪頭相拄。屈二頭指頭。以押二大指甲。

[0844a21]是一法印。若有人患頭痛者。應作此印誦前呪。打頭痛即差。

金剛藏頂法印第十一(誦前大呪)

[0844a24]準前頭印。上唯改二頭指。捻著二中指背上第三節。

[0844a26]是一法印。若人欲步遠道行者。先私房中作此印已誦前大呪二十一遍。即以此印摩自脚底。然後行者脚即不痛。若騎馬去者。亦依
前法印摩馬脚。然後行者馬脚不痛。

[0844b02]又若在道及一切處。欲喫食時。先以椀中滿盛淨水。兼著少食。攪水食呪。泮與鬼等一切眾生悉令飽滿。數數誦呪然後去者。一切
水陸道路中賊。禽獸等難即無所畏。

金剛藏口法印第十二(誦前大呪)

[0844b07]準前頂印。上唯改。於二虎口中。各出二無名指頭。二大指並小屈頭。二頭指相離。復勿著於大指頭。作此印已。起以左脚指頭向前。
右脚指頭向右。斜身而立(如唐丁字)即舉此印當右乳上。莫令著乳。面向左斜。開口又大張眼。大殺怒形如金剛面。

[0844b13]是一法印。可用降伏一切天魔及諸外道。一切大力鬼神見者。皆生恾怕一時散滅。亦可療治一切鬼神病者大驗。

[0844b16]若十月十三日臘月十五日。於淨室中莊嚴道場。而作水壇懸諸幡蓋。於壇中心著一水罐。滿盛淨水中著五穀。青柏竹葉塞其罐
口。以絹片束。然後安金剛像。結界護身。復安火鑪。取薰陸香沈水香安悉香三種。擣和為丸。大如小棗一千八箇。至日午時。呪師
洗浴著新淨衣。入於道場結界護身。請金剛王安置壇中。種種供養。於火鑪中畫作華座。於華座上請金剛王。安置座已。取上香丸。一
丸一呪投火中燒。如是燒盡一千八丸。金剛像上金剛王現。問行者言汝欲何法。是時行者即把香鑪。隨意答者即得大驗。

[0844b28]金剛藏降魔法。

金剛藏跋折囉法印呪第十三

[0844c01]先以右手大指。捻小指無名指中指等甲上。左手亦然。相環竪二頭指　呪曰。

[0844c03]唵(一)[虎*牛][虎*牛](二)闍(三)

[0844c04]是法印呪。療一切鬼病用之大驗。

金剛藏縛法印第十四(誦前大呪)

[0844c06]準前頂印。上唯改二頭指。向中指後。絞頭相捻著。

[0844c08]是一法印。若療病時。用此印縛一切鬼神。誦前大呪鬼病即差。

金剛藏箭法印呪第十五

[0844c11]左右頭指相逆鉤之。以中指已下三指。握大指為捲。以右腕背。押左腕上。其兩頭指頭。形如箭筈。跪地呪曰。

[0844c14]摩婆雞那(去音)悉底(二合)羝跛範(布蔭反一)跋折囉波(去音)尼(二)阿羅詌(三)
跢姪他(四)目企卑呬(喜伊反下同)尼(五)都呬尼(六)跋囉摩(去音)唎(七)富囉末唎(八)
阿吒(九)末吒(十)摩吒尼(十一)都囉都囉(十二)都吒都智尼(十三)莎訶(十四)

[0844c19]是法印呪。若人患一切鬼病。作此印已。左膝跪地。印當痛處。呪師心中。作破鬼想。與其誦呪皆悉除差。

金剛藏矟法印呪第十六

[0844c23]屈右手無名指小指。以大指押甲上。中指頭指直竪。左手亦爾。屈右臂。手腕覆當胸上橫著。左臂直申向左。一如執矟形呪曰。

[0844c26]唵(一)帝哩(二合)布囉(二)那舍尼(三)莎訶(四)

[0844c27]是法印呪。若人患神鬼等病者。用結此印。即起以左脚斜立。如捉矟形。心作破鬼想。至心誦呪鬼病即差。

金剛藏刀法印第十七(誦前矟呪)

[0845a02]准前矟印。上唯改左手。屈臂向身。當胸上橫著。指頭向右肩。右手申臂向上。腕向前立地。是一法印。若人患鬼神等病。當結此印。
即起立以右脚斜立。似向病兒斫之即差。

金剛藏可吒(二合)傍伽印呪第十八(亦名期剋一切鬼印呪上可字全吒字半音)

[0845a08]以左右二手後三指。俱把捲。以大指押中指節上。頭指直竪。以左手印。中立著跋折囉。屈肘覆掌。當心上橫著。以右手側直竪之。當
右肩外。起立乃左脚向左。曲膝立之。右脚直立溢身面向左呪曰。

[0845a13]那(上音)謨(上音)囉(上音)怛那(二合)跢囉(二合)夜耶(一)那謨(上同)
室旃(二合)茶跋折囉波拏曳(二)摩訶藥叉斯那波跢曳(三)跢姪他(四)唵(五)加吒加吒(六)摩吒摩吒
(七)盤闍盤闍(八)吉唎(二合)吒吉唎(二合)吒(九)阿比舍阿比舍(十)者囉者囉(十一)朱摩(去
音)耶朱摩(去音)耶(十二)朱[口*藍]訖柳(二合)噓拏(二合)(十三)莎訶(十四)

[0845a20]是法印呪。若人患鬼神病者。當作此印。以起瞋色。當病人前。立誦呪者。是諸為病鬼神等類。悉皆散走。

[0845a23]又呪鉢。時取一淨銅椀。滿盛淨灰。呪三七遍。令一小兒淨洗浴已。著新淨衣峻坐其上。當令兩手牢捺椀脣。呪師右手把香鑪。燒
安悉香呪之彈指。如是數數誦呪彈指。更加訶之。若欲捉賊。隨所疑人坐鉢四邊。若鉢至身更呪不去。當知此人即是賊也。如其身無。
以意標記賊坐之處。所呪之鉢隨意住處知即是賊。若總不知處。隨鉢至處知即是賊。

金剛藏眷屬法印呪品第二(丹無第二)

金剛摩磨(去音)雞法印呪第十九(名金剛母丹第一)

[0845b04]以二無名指頭指。各右押左屈在掌中。二小指各並直竪頭相拄。以二大指齊並竪之。勿令與頭指相著。大指來去呪曰。

[0845b07]唵(一)孤蘭怛哩(二)盤陀盤陀(三)莎訶(四)

[0845b08]是法印呪。名為金剛母法。若作金剛法。乃至欲作軍茶利等金剛法者。先請此母安置供養。即得一切金剛歡喜行法有驗。

摩磨雞法幢印第二十(丹第二不見呪)

[0845b12]左右中指以下三指。屈在掌中。左頭指少曲竪。右頭指大曲竪。頭離大指二分許。並竪二大指。

摩磨雞戟印第二十一(丹第三不見呪)

[0845b16]左右頭指中指小指。反叉在掌右押左曲竪。二無名指頭相拄。二大指向外相叉。右押左合腕。

金剛母瑟羝法印呪第二十二(丹第四亦名金剛兒法亦名使者法亦名摩帝那法)

[0845b21]以兩手相背。以右腕押左腕。以頭指中指無名指。各押大指為捲。兩手俱同。以二小指逆相拓絞呪曰。

[0845b24]那(上音)謨(上音)囉(上音)怛那(二合)跢囉(二合)夜耶(一)那(上音)謨
(上音)室旃(二合)茶跋折囉波拏曳(二)摩訶藥叉栖那波跢曳(三)摩羝跋折唎(四)跋折唎尼(五)跋折囉嚟
(六)三摩(去音)羅(七)三摩(去音)炎(八)毘離毘離(九)支離支離(十)主嚕主嚕(十一)加吒加
吒(十二)那(上音)謨(上音)蘇都(二合)羝(十三)摩訶社地阿目劍迷(十四)羯網俱(上音)嚧
(十五)訶(上音)那訶(上音)那(十六)馱(去音)訶馱(去音)訶(十七)般者般者(十八)
跋折囉馱(去音)唎(十九)跋折哩尼(二十)虎嚕虎嚕(二十一)悉陀室旃(二合)茶(二十二)跋折囉傍(去
音)尼(二十三)囉(上音)怛若(二合)波夜提(二十四)莎訶(二十五)

[0845c06]是法印呪。名為金剛兒法。若有人能日日誦是呪。滿十萬遍者。當於道場作四肘水壇。其壇無門。於壇中心作一華座安母瑟羝金剛。
著五水罐。四角各一中心一罐。其罐口中。皆以柏葉梨枝塞之。以生絹三尺束其柏葉。唯燒安悉香。然十盞燈。種種飲食共盛十盤。
壇西面外如近南邊。安著火鑪。胡麻稻穀華相和。燒之供養。請母瑟羝安置座已。呪師手把胡麻等物。誦呪一遍一投火中。如是數滿
一千八遍。即得靈驗。一切鬼病亦悉除愈。如不差者三日作法。第三日夜縛三草篆。其草篆中多插松明。與作大法。種種法盡。將其
病人至於寬處。面向西坐。呪師把草以拄取火。急急誦呪呪聲莫絕。把火右遶病人三匝。令病人舉頭看呪師。呪師兩手把火。面作瞋
色。至心誦呪。以草火略病人頭上。竄過後更續拄火。度與呪師。呪師把取依前繞竄。盡三草竟。其病當時決定即差。與作護身。若是
鬼神病無不差者。如不差者即是業報也。

金剛商迦羅大心法印呪第二十三(丹第五此是金剛藏大女法印有十呪有四)

[0845c27]反叉兩手中指以下三指。在掌中右押左。並竪二大指。附著右中指上。以二頭指。雙屈中節。頭相去一分許。不相到。又去二大指亦一
分許。不相著頭指。合腕。大指來去呪曰。

[0846a02]那(上音)謨囉(上音)怛那(二合)跢囉(二合)夜耶(一)那(上音)謨(上音)
室旃(二合)茶跋折囉波拏曳(二)摩訶藥叉(初沙反下同)栖那波跢曳(三)那(上音)謨跋折囉商迦羅(去音)
耶(四)拔折囉波尼(去音)寫(五)磨(去音)怛[口*梨](二合)怛寫那無悉訖梨(三合)埵(六)
一曇阿毘舍南(七)跛囉(二合)薄叉咩(長音八)曳那毘勤叉(九)阿毘室哩(二合)底(十)跛羅耆婆
(十一)醯(上音)哩跋折梨(十二)徙哩跋折[口*梨](十三)阿那(去音)夜跋折[口*梨](十四)悉怖
(二合)吒耶拔折[口*梨]那(十五)囉(上音)叉囉(上音)叉(十六)麼麼(十七自名)阿謨迦(上音)
寫(十八他名)徙殿覩曼跢囉(二合)跛陀(十九)莎訶(二十)

[0846a13]是法印呪。名為金剛藏大女心法。若有人能受持者。可於佛前日日燒香。供養誦呪滿十萬遍。得種種利益。亦能除滅一切諸病。悉皆有驗。

又商迦羅心法呪第二十四(丹第六用前印)

[0846a17]呪曰。

[0846a18]唵(一)拔折囉(二)跋折唎儞(三)婆伽婆(去音)底(四)跛折囉商迦禮醯(上音五)
盤陀盤陀(六)僧伽吒耶(七)跋多囉囉(上音)帝(八)莎訶(九)

[0846a21]是一法呪。若人欲作商迦羅法及療病者。日日供養燒安悉香。亦著餅果種種盛盤。至夜然燈。於道場中即作身印。應當至心誦此呪。
滿一百萬遍。其法即成。後但欲用。舉心作印誦呪即來。若不遣去。終不去離。若欲發遣。須誦此呪發遣。即知大大有驗。

商迦羅小心法印呪第二十五(丹第七)

[0846a28]仰右手四指。屈密相著。以大指近頭指相附。一如盛水不漏呪曰。

[0846a30]唵折跋囉商迦(上音)里(二)訶(上音)那(上音)訶(上音)那(上音三)盤陀盤陀
(四)訖柳(二合)噓拏(二合)訖柳(二合)噓拏(二合)(五)𤙖(六)泮泮(七)莎訶
(八)

[0846b03]是法印呪。若有人卒得鬼病。不知好惡痛痒之處。以印盛水誦呪七遍已。泮打病人面及心上。但有痛處皆得除愈。其人便得蘇息
平復如故。大大有驗。

商迦羅法身印第二十六(丹第八誦前小心呪)

[0846b08]反叉兩手中指無名指小指。右押左在掌中。竝竪二大指。又屈二頭指中節。頭相拄。以押二大指頭合腕。大指來去。

[0846b11]是一法印。若人欲作商迦羅法。先作此印誦前小心呪。以印護身。然後方作餘法。無畏亦得諸驗。

商迦羅頭法印第二十七(丹第九從此以後五印皆誦前大心呪若作壇時即誦後大呪有驗)

[0846b16]准前身印。上唯改二頭指頭。右押左。側著左大指上合腕。

[0846b18]是一法印。若有人病頭痛者。作此法印印其痛處。數數呪之。後用柳枝打病即差。

商迦羅鎖法印第二十八(丹第十)

[0846b21]准前身印。上唯改各屈二頭指。甲背相著。即於二大指背上。著之合腕。

[0846b23]是一法印。若有人被鬼神著者。作此法印誦呪。鎖著一切鬼神。其病即差。

商迦羅療病法印第二十九(丹第十一)

[0846b26]准前身印。上唯改各屈二頭指甲相著。又以二大指。竝押於二頭指側上合腕。

[0846b28]是一法印。若有人患一切鬼病。即作此印誦呪療之。其病速差。

商迦羅縛一切鬼法印第三十(丹第十二)

[0846c02]准前身印。上唯改申二中指。頭相著。二大指竝竪。二頭指各屈中節。頭相拄。以押大指頭上合腕。

[0846c05]是一法印。若有人患心腹刺痛。以此法印至心繫念。印其痛處一心誦呪。一切鬼神皆死病差。

商迦羅大結界法印第三十一(丹第十三)

[0846c09]准前身印。上唯改開頭指。小曲竪之。如牛角形。

[0846c11]是一法印。若有作壇供養療病。手結是印。從壇西門却退而行。即以此印抱於左膝。一脚繞壇行至一角。即旋一匝。四角皆然。次入壇
中心。以頭指相拄作印。印壇中心。誦小心呪七遍已。後作軍茶利法。一切無畏。

商迦羅羂索法印第三十二(丹第十四誦前小心呪)

[0846c17]准前結界印。上唯改各屈二頭指。其頭各入於大指內根底合腕。

金剛商迦羅大呪第三十三(丹第十五)

[0846c19]呪曰。

[0846c20]那(上音)謨(上音)囉(上音)怛那(二合)跢囉(二合)夜耶(一)那(上音)謨
(上音)室旃(二合)茶跋折囉波拏曳(二)摩訶藥叉栖那波跢曳(三)那(上音)謨(上音)跋折囉商迦羅
(去音)耶(四)遲泮多跢耶(五)摩訶婆羅(去音)耶(六)毘陀(地耶反)囉闍(上音)耶(七)婆
(二合)羅涉婆(二合)哩多(八)摩訶迦利曳(九)讚檀那陀摩迦露摩(上音)曳(十)難地雞濕婆(二合)囉
(十一)商俱吒(二合)羯剌那(十二)比唎(二合)耶曳(十三)毘陵岐唎致麼(十四)奴知(二合)
若跢曳(十五)提婆(十六)那(去音)伽(十七)藥叉(十八)乾闥婆(十九)阿素囉(二十)伽
[口*路]羅(二十一)緊那(去音)囉(二十二)摩休囉(上音)伽(二十三)[口*梨]師伽(去音)那
(二十四)布自多(去音)曳(二十五)阿徙母娑羅(二十六)跋折囉婆(去音)羅首波賒(二十七)苛吒(二合)
謗伽(二十八)姪唎(二合)首羅(二十九)賒吉羝(二合)(三十)佉頞伽(二合)波賒(三十一)婆囉
(二合)輸訶(上音)悉多(二合去)曳(三十二)婆衍那伽(去音)曳(三十三)姪哩(二合)儞跢囉曳
(三十四)遮咄波多囉(二合去)曳(三十五)遮咄鄧瑟吒(二合)吒吒曳(三十六)烏嚕陀雞師曳(三十七)婆羅涉婆哩
(二合)多(三十八)儞多羅曳(三十九)尸皤(二合)娑(去音)那婆私儞曳(四十)迦婆羅訶悉陀(二合去)
曳(四十一)部多閉[口*例](二合)多(四十二)茶枳尼毘[口*梨](二合)夜曳(四十三)夜摩婆岐儞曳
(四十四)伽迦(上音)那昨[口*梨]儞曳(四十五)期羅于瑳遲迦曳(四十六去音)囉嚧遲囉(四十七)婆娑奴立多
(上音四十八)伽怛唎(二合)曳(四十九)那(去音)囉那(去音)唎(五十)波首摩醯(去音)賒
(五十一)婆娑(長引)悉癡(癡阿反二合)末侘(茶訶反五十二)斫迦唎(二合)拏(五十三)迦婆羅訶悉陀(二合去)
曳(五十四)思蠅(二合)伽(五十五)毘耶(二合)羯(二合)(五十六)地比迦(五十七)摩利謝嚕嚕迦
(五十八)婆休毘比陀(五十九)羯唎多(六十)部多波羅訶悉多(二合)(六十一)吒訶婆那陀(去音)曳(六十二)
摩達唎(二合)伽那(六十三)布自多(去音)曳(六十四)那麼悉羝(六十五)翳(去音)醯翳(去音)醯
(六十六)婆伽婆(去音)帝(六十七)跋折囉謗儞摩羝那(六十八)跋折囉寫那摩羝那(六十九)跋折囉設儞摩羝那(七十)
跋折囉央俱(去音)施摩羝那(七十一)跋折囉謗尼摩羝那(七十二)跋折囉商迦囉耶毘知耶(二合)摩羝那(七十三)
跋折囉商迦羅毘知耶(二合)囉闍摩羝那(七十四)登施摩(二合)羅(七十五)三麼焰婆伽婆(去音)帝(七十六)
薩多陀吉唎擔(七十七)倍娑量怛他伽(上音)多(七十八)娑彌輩(七十九)提婆(八十)那(去音)伽(八十一)
藥叉(八十二)乾闥婆(八十三)阿素囉(八十四)伽[口*路]羅(八十五)緊那(上音)羅(八十六)
摩休囉(上音)伽(八十七)悉馱毘知耶(二合)陀囉(八十八)三摩婆曳(八十九)擔三摩羅醯(九十)羝那薩羝那
(九十一)羝那三摩曳那(上音)醯(九十二)婆伽婆帝(九十三)伽羅賒(九十四)伽羅賒(九十五)伽羅賒
(九十六)羯吒(九十七)羯吒(九十八)羯吒(九十九)麼吒(一百)麼吒(一百一)麼吒(一百二)泮
(一百三)泮(一百四)泮(一百五)跋折囉商迦羅耶(一百六)莎訶(一百七)素跋折囉商迦羅耶(一百八)莎訶
(一百九)迦利曳(一百十)莎訶(一百十一)摩訶迦利曳(一百十二)莎訶(一百十三)迦唎迦唎(一百十四)
摩訶迦唎曳(一百十五)莎訶(一百十六)摩利曳(一百十七)莎訶(一百十八)摩訶摩利曳(一百十九)莎訶
(一百二十)摩利摩利(一百二十一)摩訶摩利曳(一百二十二)莎訶(一百二十三)翳(去音)醯翳(去音)醯
(一百二十四)婆伽婆(去音)帝(一百二十五)跋折囉商迦禮(一百二十六)施迦[口*藍](一百二十七)伊曇咩
(一百二十八)羯網俱嚕(一百二十九)跋折囉商迦羅(一百三十)阿知若(若冶反二合)波夜底(一百三十一)莎訶
(一百三十二句)

[0847b21]是大法呪。用前五印作法受持。即得成辦。若諸持戒行者。能發慈悲憐愍一切。廣為救護可立道場。日日洗浴著新淨衣。對佛菩薩前
設弘誓願。願我救度一切眾生。及能拔除自身苦惱。啟白已竟燒安悉香。及著華水餅果油燈種種供養。以至誠心七日七夜誦此大
呪。及以時時作前五印數數懺悔。日滿以後即記遍數。要數滿足十萬遍。掐珠為記。遍數滿已。然後取日作受法壇。供養作法竟。於後即得種種有驗。

[0847c04]商迦羅受法壇。

[0847c05]若人欲得跋折囉商迦羅驗者。先日日作種種供養。燒安悉香。請商迦羅安置坐竟。當誦心呪滿十萬遍。發願救護一切眾生。然後
豫覓清淨之處。置立道場一如上法。其法當取月十五日。香湯洗浴著新淨衣。於道場所懸諸幡蓋。及供養具華香等物備辦已竟。
其道場中作四肘壇。用白赤黑三色作之。壇中心安商迦羅像。若無像者。作印請喚商迦羅。坐蓮華座上。安置亦得。或於地上畫著
亦得。東方畫著跋折羅形。北方畫著鐵連鎖形。南方畫著可吒謗伽印形。其印形者。畫作人面形。其面頭上畫著跋折囉形。立著
頭上。勿作其身形代其。身者畫作杖形其杖。頭上著彼面形。作其杖形如錫杖莖。其面頭上畫作頭髮。散垂下之。右耳畫著金釧。形
如壇法上火天神面上著金釧。似細腰鼓。西方安呪師座。於其壇上安八盤食。種種上味飲食共盛。燈十二盞水罐九口。其罐各別
滿盛淨水。用青柏葉梨枝竹葉塞其罐口。各以三尺生絹繫枝。其壇中心著一水罐。四門四角各著一罐。壇西門南安一火鑪。頗俱木柴取兩三朿(唐云穀木)
胡麻粳米酥蜜相和。用前心呪一百八遍。亦用此呪呪安悉香一百八遍。擬燒供養。種種辦已。月十五日。呪師更以香湯洗浴著新淨衣。入道場中作印
護身結界已竟。燒香發願法事已訖。作印誦呪。請商迦羅金剛安置。即以種種香華供養。作供養竟。更請商迦羅坐火鑪中。呪師心想。
於火鑪中有大蓮華。商迦羅身坐蓮華上。作是想已。取前所呪胡麻粳米酥蜜食等。於火鑪中然頗俱柴。少分取前所和胡麻等物。
一呪一燒。如是燒呪一百八遍。又呪安悉香。一呪一燒如是燒滿一百八遍。後燒酥蜜一呪一燒一百八遍。如是香華香水等物。種種
飲食供養已竟。其道場西。去壇可有三四步地。作一水壇。其壇之上著一床子。令受法人坐床子上。即擎水罐灌。其頂上。令受法人
心口發願。願我弟子某甲。當行商迦羅金剛法。救護一切眾生之類。願諸金剛。皆賜弟子某甲種種信驗。發是願已。即與護身著新
淨衣。將入道場三禮佛訖。更與護身作印誦呪發遣已竟。從此以後種種用之皆得効驗。若欲療病。猶如猛火燒於乾草。若湯沃雪有如是力。

[0848a20]呪師若欲治病者。於病人邊作二肘水壇。呪白芥子散於十方結界。壇中心著一盤餅食。著一鉢飯一鉢淨水。病人於壇西門邊住。面
向東坐。呪師手把白芥子。呪三七遍以打病人頭上。然後火燒白芥子。并呪三七遍已。更誦大呪。以柳枝打病人者。其病即差。若一日不差三日作法。決定即差
(從此以下央俱施法)。

金剛央俱施法身印呪第三十四(丹第十六名金剛藏小女法有七印唯有二呪)

[0848a29]反叉二無名指二小指。在於掌中。竪二中指頭相拄。以二頭指[打-丁+必]在二中指背後。當第三
節下頭相拄。並二大指。各附中指上合腕。大指來去呪曰。

[0848b04]那(上音)謨(上音)囉(上音)怛那(二合)跢囉(二合)夜耶(一)那(上音)謨
(上音)室旃(二合)茶跋折囉波拏曳(二)摩訶藥叉栖那波跢曳(三)唵(四)跋折囉央俱施(五)阿迦(上音)
茶(六)毘迦(上音)茶(七)阿迦[口*梨]沙(上音)耶(八)跋折囉央俱施那(九)莎訶(十)

[0848b09]是法印呪。名為金剛王小女法身印呪。若人欲作央俱施法事供養者。先以此印。誦呪護身及結界已。又作是印即誦此呪。請央俱施
坐。種種供養。即得一切金剛歡喜。

央俱施口法印第三十五(丹第十七誦後大呪)

[0848b14]以左右小指。內雙直竪右無名指。[打-丁+必]在左無名及中指背已。即向頭指中指岐間入。又以
左無名指。從右中指無名指岐間出之。即入食指中指間。二中指直竪頭相拄。二食指各屈。鉤無名指頭。並二大指。直竪頭相拄。與二小指相離半寸許。

[0848b20]是一法印。制伏一切鬼神言語妄說諂曲。作此印已誦後大呪。更不敢語神病即差。

央俱施牙法印第三十六(丹第十八亦名急縛鬼印)

[0848b23]竝竪二小指頭相著。反叉二無名指。在於掌中右押左。頭向虎口出。竝竪二中指頭相著各。[打-丁+必]
二頭指。在中指背上。頭當第三節捻之竝竪二大指合腕。

[0848b27]是一法印。有人病患。所有痛處。當作此印誦後大呪。以印痛處其病即差。

央俱施鉤法印第三十七(丹第十九誦前心呪)

[0848c01]屈左右二小指於掌內。以大指押其甲上。直申中指。纔屈頭指附中指側上舉臂。當眼耳中間。指頭橫著向前勿著面。

[0848c04]是一法印。若有鬼神難調屈伏。不受追喚者。當立地作印。誦前心呪七遍追喚。應聲而至。到已任為別法。示語降伏。事了然後發遣。持
法之人必須解此。其法印呪於師大要。

央俱施索法印第三十八(丹第二十誦後大呪)

[0848c09]二手掌相背著。以二無名指相交。申之如繩。二中指亦爾。二小指各屈如鉤。又各屈二大指。更屈二頭指。各鉤二大指上。狀如鉤形是
一法印。若有鬼神。心生違逆不從佛法者。先應用前鉤印喚來。來已即當作此印法誦後大呪。縛之勘問。鬼神皆伏不敢縱暴是法大驗。

央俱施口印第三十九(丹第二十一亦名解放印)

[0848c16]以二小指。內雙直竪。右無名指。[打-丁+必]左無名指中指背。向頭指中指岐間入。左無名指。從
右中指無名指間出之。即入食指中指岐間入。二中指直竪頭相拄。二食指各屈。鉤無名指頭。竝二大指。直竪頭相拄。與小指離半寸許
(是印與前不空羂索口印無別)是一法印。欲解放其前所縛鬼。用前心呪放之。

央俱施療病法印大呪第四十(丹第二十二亦名縛鬼印誦後大呪)

[0848c24]准前身印。上唯改二頭指。各當中指第二節前文。著之。又各屈二大指頭。入掌中合腕是一法印。若欲降伏一切鬼神。及欲療治一
切病者。當作此印印其病處。誦後大呪七遍。即差。

[0848c29]央俱施大呪呪曰。

[0849a01]那(上音)謨(上音)囉(上音)怛那(二合)跢囉(二合)夜耶(一)那謨(同上)
室旃(二合)茶跋折囉波拏曳(二)摩訶藥叉栖那波跢曳(三)唵(四)跋折囉央俱施(五)迦比羅雞施(六)
跢智跢智(七)遮智遮智(八)麁智母智儞(九)迦嚧迦(上音)知(十)摩嚧迦(上音)知(十一)
武知跋折唎(十二)摩訶毘住嚕例(十三)豆鳩豆鳩(十四)素武素武(十五)素嚕素嚕(十六)娑囉娑囉(十七)
毘娑囉毘娑囉(十八)嗚𤙖嗚𤙖(十九)嗚𤙖嗚𤙖(二十)泮泮泮泮(二十一)
欝住呼(二合)遲羝(二十二)訶羅訶羅(二十三)憑(比應反)伽(去音)例(二十四)遮智毘遮智(二十五)
娑婆(去音)羅(二十六)毘狄(去音)例薩婆地婆那(去音)伽(二十七)波囉(二合)訶囉(去音)那
(二十八)麼夜三麼地(二十九)[口*梨]地(二合)陀翼計治(二合下同三十)素狼(去音)計冶(二合)
(三十一)俱狼(去音)計治(二合)(三十二)跋折囉胡泥(上音三十三)跋折囉遲唎馱娑(上音)羅波羅訶囉(上音)
若(若冶反三十四)囉(上音)怛那(二合)跢囉(二合)夜地(三十五)羯囉(二合)磨致唎(二合)
[怡-台+孚]羝(三十六)跋折囉陀(去音)囉(三十七)毘濕婆(二合)娑(上音)儞(三十八)阿跋囉智訶
(上音)跢(上音三十九)跋囉摩囉(二合)陀(去音)儞(四十)跋折囉央俱施(四十一)阿怛若(二合)
波夜底(四十二)莎訶(四十三)

[0849a21]是大法呪。異常操烈。不可卒誦。療病至驗。若有人能受持者。必須淨身。護持戒行。無至染著。遠離塵俗及諸穢污一切雜思。若
能如是護持行者。當於日日香湯洗浴著新淨衣。入道場中。燒安悉香及種種物。飲食供養結界護身。七日七夜誦是呪。滿十萬遍
已。然後更入金剛受法壇竟。於後用法療病之時。當立水壇。燒安悉香。多少飲食而供養已。作印誦呪療病即差。若呪師向鬼病人
邊。正到之時。鬼避去者。呪師即立地。作前央俱施身印。喚其鬼神近著治之。其病即差。

[0849b04]金剛藏隨心法印呪(印有十一呪有四)。

金剛隨心身法印呪第四十一(丹第二十三)

[0849b06]竪右手。從中指以下三指。直竪並相著。屈頭指上節。附著中指上節。又以大指屈。押中指下節文。頭指來去呪曰。

[0849b09]唵(一)枳唎枳唎(二)跋折囉摩羅(去音)耶(三)雞利繫羅(去音)耶(四)莎訶
(五)

[0849b11]是法印呪。若欲作大法請隨心金剛。先作此印。并誦此呪。請坐供養。即得一切金剛歡喜。後用諸法悉皆有驗。

金剛隨心擲鬼法印第四十二(丹第二十四誦前小心呪)

[0849b15]以左手無名指。共大指相捻。向上擲手。即成擲印。

金剛隨心輪法印第四十三(丹第二十五誦前小心呪)

[0849b18]平右手掌。向下摩病人頭上。即成輪印。

金剛隨心矟法印第四十四(丹第二十六誦前小心呪)

[0849b20]以右手小指。直竪。餘三指屈向掌。以大指押上。

金剛隨心降魔法印第四十五(丹第二十七誦前小心呪)

[0849b23]以右手押左手背。仍以右大指向左小指下。左大指向右小指上。皆上下相叉。

[0849b25]是四法印。皆誦前小心呪。悉能降伏一切諸魔。一切大毒惡鬼神等。亦能摧碎百千萬億野叉羅剎。及行病鬼。并諸外道勞度叉等。
皆悉退散。若有病者。以印作法誦呪。印病即當除差。

金剛隨心縛鬼法印呪第四十六(丹第二十八)

[0849c02]以左右手後二指。向內相叉右押左竪。二中指頭相拄。以二食指[打-丁+必]在中指背。頭相掩。以二大指附著二中指下節文呪曰。

[0849c05]唵(一)跋折囉但地(二)陀囉尼車夜多(三)濕閉(二合)底(四)呼盧呼盧(五)曼怛囉
(二合)跛陀(六)莎訶(七)

[0849c07]是法印呪。若有病者。當用此印誦呪。縛鬼已。次更呪白芥子一呪一燒。如是燒滿一百八遍。一切鬼神皆悉退散更無住者。病即除差。

金剛隨心大法身印呪第四十七(丹第二十九)

[0849c11]先以右手。把左臂肘後。復以左手。把右臂肘後已。起立舉印。安頭上。勿令著頭。並脚齊指端身呪曰。

[0849c14]那(上音)謨(上音)囉(上音)怛那(二合)跢囉(二合)夜耶(一)那謨(同上)
室旃(二合)茶跋折囉波拏曳(二)摩訶藥叉栖那波跢曳(三)跢姪他(四)只跢囉(二合)(五)只跢囉
(二合)(六)迦比囉氷伽(去音)羅(七)忽嚧(二合下同)跛娑皤嚟拏(上音八)忽嚧撲拏阿伽(上音)車
(九)莎訶(十)跢姪他(十一)娑(上音)羅(上音)娑羅(十二)徙唎徙唎(十三)素嚕素嚕
(十四)訶(上音)囉(上音)訶囉(十五)醯唎醯唎(十六)虎嚕虎嚕(十七)跛囉(上音)跛囉
(上音十八)比哩比哩(十九)布嚕布嚕(二十)麼囉(上音)麼囉(上音二十一)蜜哩蜜哩(二十二)姥嚕姥嚕
(二十三)者囉(上音)者囉(上音二十四)只哩只哩(二十五)主嚕主嚕(二十六)冶囉(上音)冶囉(上音
二十七)逸哩逸哩(二十八)愈嚕愈嚕(二十九)伽囉伽囉(三十)祇(去音)哩祇(去音)哩(三十一)瞿
(去音)嚕瞿(去音)嚕(三十二)迦(上音)囉(去音)迦(上音)囉(上音三十三)枳哩枳哩(三十四)
矩嚕矩嚕(三十五)跢囉(上音)跢囉(上音三十六)底哩底哩(三十七)覩嚕覩嚕(三十八)羅(上音)瞿(上音)
羅(上音)瞿(上音三十九)訶(上音)那訶(上音)那(四十)馱(去音)訶(上音)馱(去音)
訶(上音四十一)跛者跛者(四十二)訖柳(二合)噓拏(二合)訖柳(二合)噓拏(二合)(四十三)跢麼跢麼
(四十四)瞋馱瞋馱(四十五)麼他(上音)麼他(上音四十六)頻馱頻馱(四十七)制厭(二合)婆制厭(二合)婆
(四十八)盤闍盤闍(四十九)盤馱盤馱(五十)麼唎馱麼唎馱(五十一)跛囉(二合)麼唎馱跛囉(二合)麼唎馱
(五十二)嘮馱囉(上音)嘮馱囉(上音五十三)訶(上音)那訶(上音)那(五十四)薩婆比知那(上二合)
毘那藥迦𤙖(二合)(五十五)婆(上音)施迦嚕迷(五十六)薩婆悉怛哩(二合)(五十七)補嚕(二合)
沙(上音)(五十八)跢囉(二合)迦(上音)(五十九)陀唎迦(去音)那𤙖(二合)(六十)
虎嚕虎嚕(六十一)徙馱室旃(二合)荼皤闍囉達(去音)囉(上音)(六十二)跋闍囉波拏曳(六十三)羅(上音)
腎若(若冶反)波夜底(六十四)莎訶(六十五)

[0850a21]是法印大呪。能伏一切若天若龍。若諸外道若神若鬼。若藥叉若羅剎若乾闥婆鳩槃荼等。種種雜類為不善者。及與人作病患鬼神
為障難者。聞是呪聲。皆悉倒地悶絕而死。雖有蘇者。遠走他境。不敢侵暴作諸留難。一切之法起心作者。立皆成辦誦呪之時。必須
當作後大身印。須與瞋色。為此悉能摧伏一切。大有靈驗。

[0850b02]若人欲得受持此呪。應當詣於舍利塔前。以好香花供養金剛。日月蝕時當誦此呪。乃至日月還放復生。方可休息。其法即成。一切所
求疾得稱遂。若欲作法。燒安悉香。種種妙花飲食供養。莊嚴壇法如下所說。

金剛隨心療一切難伏鬼病大法身印第四十八(誦前大呪)

[0850b09]先以左右手。各屈頭指已下四指。作捲入掌中。竪二大指已。起立。舉右手印。努向頭上。以向下打一切鬼勢。以左臂覆。正當心上。
莫令著心。又以左脚直努而斜。以右脚屈膝溢身。向右努之。面向左看。而努兩眼。是一法印。若作伏除一切天中飛行大魔羅剎
鬼神。及有上下四方住者。作此一法。一切皆滅無能成辦作障礙事。治病處用作是法時。呪聲莫絕仍起瞋色。一切有驗。

金剛大瞋結界法身印第四十九(丹第三十一誦前大呪)

[0850b19]先以左右手中指以下三指。向外相叉。令指博著手背。竪二頭指。屈二大指。努勿著頭指已。起立舉印。向右膊上。而斜努左脚。屈
右膝纔溢身。向右作大瞋面。

[0850b23]是大法身印。名大瞋法。若壇結界用護其處。一切諸鬼神天魔等眾。皆悉倒地。各當散走而出境外。

金剛隨心大瞋法身印第五十(丹第三十二誦前大呪)

[0850b27]先以左右手。從中指以下三指。皆向外相叉。令指皆著手背。又以二頭指。向裏相叉。右押左。竝二大指各附二頭指上已。起立舉
印。在右膊上。斜努左脚。屈右脚膝。努溢身向右。面向左視怒眼。

[0850c03]是大法身印。悉能摧伏一切惡魔鬼神等難。亦用治病。若以此法降伏一切鬼神天魔。皆自被縛。悉靖自死身為微塵。是三法印。皆
共同誦前大呪已。通一切用種種法事。悉皆有驗。

金剛藏密號法印呪第五十一(丹第三十三)

[0850c09]以右手叉腰。四指向前。母指向後。屈左肘在左膊上已。屈中指無名指在掌中。又竪大指頭指小指已。側頭向左邊。顧眄瞻視已。便作
一聲。狀如彈舌在於頰。裏作一聲。已即寬步大。行右遶壇。外誦讚呪文呪曰。

[0850c14]室哩(二合)智跋折囉謗尼婆羅(上音)馱(一)摩訶毘知耶(二合)囉闍(二)波囉(二合)
殿(殿爛反)多羅(三)摩訶戰茶毘知耶(二合)囉闍(四)翳(去音)醯翳(去音)醯(五)婆伽畔
(六)試伽囒(上音七)

[0850c18]是法印讚呪。若作一切壇法之時。種種安置已。當作此法密號一切金剛。其法每須三迴作聲。三度寬步。遶壇誦讚。感得十方一切
金剛。一時來到助成其法。種種作者皆當有驗。

金剛隨心大惡都身印第五十二(丹第三十四)

[0850c24]右手小指入左手小指無名指岐。從後而入。右無名指在掌內。直出左手中指無名指岐。又捉其二大指。竝押中指側。

[0850c27]此印降伏八部一切所有諸鬼神等。都縛。八部諸大惡鬼。都攝一千六百諸金剛印。

都身印第五十三(丹第三十五)

[0851a01]右手無名指。入左手無名指背。右中指小指在下。列左腕。右手頭指。相拄左手小指頭。右手中指。共左手頭指相鉤。右手小指。共左
手頭指相鉤。左大指入右小指無名指岐。右大指。押左頭指第二節背下。

[0851a06]此印總縛一切諸鬼。又攝六百諸小印等。

身印第五十四(丹第三十六)

[0851a08]右手中指。入左手無名指背。橫出列左腕。右手頭指拄左手小指。右手大指拄左手頭指。右手無名指小指。向左手掌中。及出左大
指。向外掌出。

[0851a12]此印總攝八百小印。此印亦用縛一切鬼。

又召請隨心印第五十五(丹第三十七)

[0851a14]以右手掌。押左手背。向下相叉。左手五指來去。

棒印第五十六(丹第三十八)

[0851a17]反叉二小指。在掌中。無名頭指相叉。右押左合腕。二大指竝押二頭指上。

捉疰印第五十七(丹第三十九)

[0851a20]右手四指把捲。大指押上。左手亦爾。右捉矛助。左手捉痛處(大惡都身印以下六印與大隋大業八年十二月八日三藏曇摩岌
多於洛陽上林苑譯印文異印同)。

金剛藏受法壇

[0851a24]若有沙門若婆羅門善男子等。專心愛樂我是祕密法藏神呪功德之時。可於十月十三日或復臘月十五日。清淨之處。或於露地或
在室中。當淨修理其地。如上所說佛菩薩法。一種無別。莊嚴道場懸諸幡蓋。種種寶物莊嚴之具。具辦種種華香之類。於道場中
作方四肘五色法壇。其壇四角四門。各著一口新淨水罐。其壇中心作蓮華座。其壇中心亦著一罐。其火鑪邊亦一水罐。其五罐等各
滿盛淨水。兼著五穀。於其罐口。各以柏葉梨枝塞之。仍各生絹三尺繫上。迎金剛像。安著中心水罐之後。若無畫像。作印法請金
剛。安置亦得無咎。次第安置四十九燈。五十盤中盛種種食。又以薰陸香沈水香安悉香。是三種擣共和為丸。大如小棗。一千八丸。
及燒胡麻粳米酥蜜乳酪等物。其壇西門南置火鑪。其鑪入地作之。四面各一肘深一肘。其火鑪中畫作蓮華。種種辦訖。香湯洗
浴著新淨衣。入道場中。作印護身結界畢已。作印召請金剛菩薩。安置坐竟。先作華香法事供養。次作諸法印呪供養。次燒胡麻粳米
酥蜜相和供養。一如上法。然後取前香丸。用大心呪。一一各別呪七遍已。投火中燒。如是燒盡一千八丸。當爾之時。金剛像上。現
金剛藏王菩薩之身。問行者言。汝欲何法。是時行者即把香鑪隨意報答。時金剛藏王滿其願已。忽然不現。行者當時即得其驗。供
養畢已。次第取其壇中水罐。出道場外。詣水壇上。次第灌其受法人頂。各灌頂已。著新淨衣。引入道場頂禮佛已。與作護身一如上
法。發遣金剛藏王菩薩掃除處所。殘食散施一切眾生。爾時佛告金剛藏等菩薩摩訶薩眾言。汝等眷屬今獻諸呪。微妙甚深希有祕
密法藏。得有如是利益之事。我亦從昔已來。曾學是法皆得成就。汝等亦須堅持梵行常無退轉。得無生法忍歸佛法僧。恒巡六道而
作護念。勸發菩提莫辭勞憚。由是汝等誓願力故。我等讚成一切歡喜。時諸大眾聞佛印可。皆大歡喜作禮而去。

佛說陀羅尼集經卷第七

***

【經文資訊】大正藏第18冊No.0901陀羅尼集經
【版本記錄】CBETA電子佛典2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，北美某大德提供
【其他事項】本資料庫可自由免費流通，詳細內容請參閱【[中華電子佛典協會資料庫版權宣告
](http://www.cbeta.org/copyright.php)】

***




本網站係採用CreativeCommons姓名標示-非商業性-相同方式分享3.0台灣(中華民國)授權條款授權.
Copyright©1998-2016CBETA
