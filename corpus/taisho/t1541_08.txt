眾事分阿毘曇論卷第八
尊者世友造

宋天竺三藏求那跋陀羅  共菩薩提耶舍譯

千問論品第七之一

[0663a08]  戒、淨、果、通、種、斷、如意足、念、諦。

[0663a09]  戒者，謂優婆塞五戒。問：云何五？答：謂優婆塞  受盡形壽不殺生，是優婆塞學迹。盡形壽不  偷盜、不邪婬、不妄語、不飲酒，是優婆塞學
迹。問：此優婆塞五戒，幾色幾非色、幾可見幾  不可見、幾有對幾無對、幾有漏幾無漏、幾  有為幾無為、幾有報幾無報、幾因緣生世所
攝幾非因緣生非世所攝、幾色攝幾名攝、幾  內入攝幾外入攝、幾智知幾非智知、幾斷知  知幾非斷知知、幾斷幾不斷、幾應修幾不
應修、幾穢污幾不穢污、幾果幾非果、幾有  果幾非有果、幾果亦有果幾非果亦非有  果、幾受幾不受、幾四大造幾非四大造、幾
有上幾無上、幾是有幾非是有、幾因相應幾  因不相應？

[0663a23]  有六處善攝，謂善色、善受想行識及數滅。問：  為善處攝五戒、為五戒攝善處？有五處不善  攝，謂不善色、不善受想行識。問：為不善處攝
五戒、為五戒攝不善處？

[0663a27]  有七處無記攝，謂無記色、無記受想行識及  虛空、非數滅。問：為無記處攝五戒、為五戒攝  無記處？

[0663b01]  有三處漏攝，謂欲漏、有漏、無明漏。問：為漏處  攝五戒、為五戒攝漏處？

[0663b03]  有五處有漏攝，謂有漏色、有漏受想行識。問：  為有漏處攝五戒、為五戒攝有漏處？

[0663b05]  有六處無漏攝，謂無漏色、無漏受想行識及  數滅。問：為無漏處攝五戒、為五戒攝無漏  處？

[0663b08]  問：此五戒，幾過去、幾未來、幾現在、幾非過去  非未來非現在？幾善、幾不善、幾無記？幾欲界
繫、幾色界繫、幾無色界繫、幾不繫？幾學、幾  無學、幾非學非無學？幾見諦斷、幾修斷、幾不  斷？幾心、幾心法、幾非心、幾非心法、幾心相
應、幾惟心？幾心隨轉非受相應、幾受相應  非心隨轉、幾心隨轉亦受相應、幾非心隨轉  亦非受相應。幾心隨轉非想行相應、幾想行
相應非心隨轉、幾心隨轉亦想行相應、幾非  心隨轉亦非想行相應？幾覺隨轉非觀相應、  幾觀相應非覺隨轉、幾覺隨轉亦觀相應、幾
非覺隨轉亦非觀相應。幾見非見處、幾見處  非見、幾見亦見處、幾非見亦非見處？幾身見  因非身見、幾身見非身見因、幾身見因亦身
見、幾非身見因亦非身見？幾業非業報、幾業  報非業、幾業亦業報、幾非業亦非業報？幾業  非業隨轉、幾業隨轉非業、幾業亦業隨轉、幾
非業亦非業隨轉？幾造色色非可見色、幾可  見色非造色色、幾造色色亦可見色、幾非造  色色亦非可見色？幾造色色非有對色、幾有
對色非造色色、幾造色色亦有對色、幾非造  色亦非有對色？幾甚深難了、幾難了甚深？

[0663c01]  幾善非善因、幾善因非善、幾善亦善因、幾非  善亦非善因？幾不善非不善因、幾不善因非  不善、幾不善亦不善因、幾非不善亦非不善
因？幾無記非無記因、幾無記因非無記、幾無  記亦無記因、幾非無記亦非無記因？幾因緣  緣非有因、幾有因非因緣緣、幾因緣緣亦有
因、幾非因緣緣亦非有因？幾次第緣緣非次  第、幾次第非次第緣緣、幾次第緣緣亦次第、  幾非次第緣緣亦非次第？幾緣緣緣非有緣、
幾有緣非緣緣緣、幾緣緣緣亦有緣、幾非緣  緣緣亦非有緣？幾增上緣緣非增上、幾增上  非增上緣緣、幾增上亦增上緣緣、幾非增上
緣緣亦非增上？幾流非隨流、幾隨流非流、幾  流亦隨流、幾非流亦非隨流。如是一切修多  羅廣問。

[0663c16]  問此優婆塞五戒，幾色幾非色者，今當答。謂  一切是色，一不可見、四分別，謂四作可見、無  作不可見，彼一切作有對、無作無對，一切是
有漏，一切是有為，一切是有報，一切從因緣  生世所攝，一切是色所攝，一切是外入所攝，  一切是智知，一切是斷知知，一切是斷，一切
是應修，一切不穢污，一切是果亦有果，一切  是不受，一切是四大造，一切是有上，一切是  有，一切因不相應。

[0663c25]  善一處少分攝五戒，五戒亦攝善一處少分，  不善處所不攝、無記處所不攝、漏處所不攝。  有漏一處少分攝五戒，五戒亦攝有漏一處
少分，無漏處所不攝。一切或過去或未來或  現在，一切是善，一切是欲界繫，一切是非學  非無學，一切是修斷，一切是非心非心法非
心相應，一切是非心隨轉非受相應，一切是  非心隨轉非想行相應，一切是非學隨轉  非觀相應，一切是見處非見，一切非身見因
身見亦非彼因，一切是業非業報，一切是業  非業隨轉。一是造色色非可見色、四分別，謂  四若作是造色色可見色，若無作是造色色
非可見色，一切若作是造色色有對色，若無  作是造色色非有對色。一切是甚深難了、難  了甚深。  一切是善亦善因，一切非不善亦非不善因，
一切非無記亦非無記因，一切是因緣緣亦  有因，一切非次第亦非次第緣緣，一切是緣  緣緣非有緣，一切是增上緣緣及有增上，一  切是隨流非流。

[0664a16]  淨者，謂四不壞淨。問：云何四？答：謂佛不壞淨、  法不壞淨、僧不壞淨、聖戒不壞淨。

[0664a18]  問：此四不壞淨，幾色幾非色？答：一是色、三非  色。一切不可見，一切是無對，一切是無漏，一  切是有為，一切是無報，一切從因緣生世所
攝，一是色所攝、三是名所攝，一切是外入所  攝，一切是智知，一切非斷知知，一切是不斷，  一切是應修，一切不穢污，一切是果及有果，
一切是不受，一是四大造、三非四大造，一  切是有上，一切是非有，一因不相應、三因相  應。善二處少分攝四不壞淨，四不壞淨亦攝
善二處少分，不善處所不攝、無記處所不攝、  漏處所不攝、有漏處所不攝。無漏一處及一  處少分攝四不壞淨，四不壞淨亦攝無漏一
處及一處少分。一切或過去或未來或現在，  一切是善，一切是不繫。

[0664b03]  問：不壞淨，幾學、幾無學、幾非學非無學？答：一  切應分別。佛不壞淨，或學、或無學。云何學？  謂學意思惟相應佛不壞淨。云何無學？謂無
學意思惟相應佛不壞淨。如佛不壞淨，法、僧  不壞淨亦如是。  聖戒不壞淨，或學、或無學。云何學？謂學身  口業。云何無學？謂無學身口業。一切是不斷，
一非心非心法非心相應、三心法心相應，一  心隨轉非受相應、三心隨轉亦受相應，一心  隨轉非想行相應、三心隨轉亦想行相應，除  其自性。

[0664b14]  問：不壞淨，幾覺隨轉非觀相應？答：一切應分  別。佛不壞淨，或有覺有觀、或無覺有觀、或無  覺無觀。云何有覺有觀？謂有覺有觀意思惟
相應佛不壞淨。云何無覺有觀？謂無覺有觀  意思惟相應佛不壞淨。云何無覺無觀？謂無  覺無觀意思惟相應佛不壞淨。如佛不壞淨，  法、僧不壞淨亦如是。
聖戒不壞淨，或覺隨轉非觀相應、或非覺隨  轉亦非觀相應。云何覺隨轉非觀相應？謂覺  隨轉身口業，餘非覺隨轉亦非觀相應。一切
非見亦非見處，一切非身見因身見亦非彼  因，一是業非業報、三非業亦非業報，一是  業亦業隨轉、三業隨轉非業，一是造色色非
可見色、三非造色色亦非可見色，一是造色  色非有對色、三非造色色亦非有對色，一切  是甚深難了、難了甚深。  一切是善亦善因，一切非不善亦非不善因，
一切非無記亦非無記因，一切是因緣緣亦  有因。

[0664c04]  問：不壞淨，幾次第非次第緣緣？答：一非次第  亦非次第緣緣、三分別。佛不壞淨，或次第非  次第緣緣，作三句。次第非次第緣緣者，謂未
來現前必起佛不壞淨。次第亦次第緣緣者，  謂過去現在佛不壞淨。非次第亦非次第緣緣  者，謂除未來現前必起佛不壞淨，若餘未來
佛不壞淨。如佛不壞淨，法、僧不壞淨亦如  是。

[0664c12]  一是緣緣緣非有緣、二是緣緣緣亦有緣，一  切是增上緣緣及有增上，一切非流亦非隨  流。

[0664c15]  果者，謂四沙門果。問：云何四？答：謂須陀洹果  乃至阿羅漢果。

[0664c17]  問：此四沙門果，幾色、幾非色？答：謂沙門果所  攝身口業是色，餘非色。一切不可見，一切是  無對，一切是無漏。

[0664c20]  問：沙門果，幾有為、幾無為？答：一切應分別。謂  須陀洹果，或有為、或無為。云何有為？謂須陀  洹果有為五陰。云何無為？謂須陀洹果所攝
數滅。如須陀洹果，乃至阿羅漢果亦如是。

[0664c24]  一切是無報沙門果，若有為從因緣生世所  攝、若無為非因緣生非世所攝。沙門果所攝  身口業是色所攝，餘是名所攝。沙門果所攝
心意識是內入所攝，餘是外入所攝。一切是  智知，一切非斷知知及不斷，若有為是應修、  若無為是不應修，一切不穢污，若有為是果
及有果、若無為是果非有果，一切是不受，沙  門果所攝身口業是四大造、餘非四大造，若  有為是有上、若無為是無上，一切是非有，沙
門果所攝身口業及心不相應行及數滅因  不相應、餘因相應。

[0665a06]  善六處少分攝四沙門果，四沙門果亦攝善  六處少分。不善處所不攝、無記處所不攝、漏  處所不攝、有漏處所不攝。無漏六處少分攝
四沙門果，四沙門果亦攝無漏六處少分。若  有為或過去或未來或現在、若無為非過去  非未來非現在，一切是善，一切是不繫。

[0665a12]  問：沙門果，幾學、幾無學、幾非學非無學？答：一  切應分別。謂須陀洹果，或學、或非學非無學。
云何學？謂須陀洹有為果。云何非學非無學？  謂須陀洹無為果。如須陀洹果，斯陀含果、阿  那含果亦如是。  阿羅漢果，或無學、或非學非無學。云何無學？
謂阿羅漢有為果。云何非學非無學？謂阿羅  漢無為果。一切是不斷，沙門果所攝身口業  心不相應行及數滅非心非心法非心相應，
沙門果所攝受陰想陰彼相應行陰是心法  心相應，心意識即心也。

[0665a23]  問：須陀洹果，幾心隨轉非受相應？答：作四句。  心隨轉非受相應者，謂心隨轉身口業，心隨  轉心不相應行及受。受相應非心隨轉者，謂
心意識。心隨轉亦受相應者，謂想陰彼相應  行陰。非心隨轉亦非受相應者，謂除心隨轉  心不相應行，若餘心不相應行及數滅。如須
陀洹果，乃至阿羅漢果亦如是。如受，想、行亦  如是，除其自性。

[0665b02]  問：須陀洹果，幾覺隨轉非觀相應？答：作四句。  覺隨轉非觀相應者，謂覺隨轉身口業、覺隨  轉心不相應行及覺相應觀。觀相應非覺隨
轉者，謂覺。覺隨轉亦觀相應者，謂覺觀相應  心心法。非覺隨轉亦非觀相應者，謂除覺隨  轉心不相應行，若餘心不相應行及數滅。如
須陀洹果，斯陀含果亦如是。阿那含果，或覺  隨轉非觀相應，作四句。覺隨轉非觀相應者，  謂覺隨轉身口業、覺隨轉心不相應行及覺
相應觀。觀相應非覺隨轉者，謂覺，若覺不相  應觀相應心心法。覺隨轉亦觀相應者，謂覺  觀相應心心法。非覺隨轉亦非觀相應者，謂
除覺隨轉身口業，若餘身口業，除覺隨轉心  不相應行，若餘心不相應行，及覺不相應觀，  及非覺觀相應心心法及數滅。如阿那含果，  阿羅漢果亦如是。

[0665b18]  須陀洹果所攝慧，是見非見處、餘非見亦非  見處。如須陀洹果，斯陀含果、阿那含果亦如  是。

[0665b21]  阿羅漢果，所攝盡智、無生智，所不攝無漏慧。  是見非見處，餘非見亦非見處。一切非身見  因、身見亦非彼因。沙門果所攝身口業及思，
是業非業報，餘非業亦非業報。

[0665b25]  問：須陀洹果，幾業非業隨轉？答：作四句。業非  業隨轉者，謂思業。業隨轉非業者，謂受陰、想  陰、識陰，若思所不攝業隨轉行陰。業亦業隨
轉者，謂業隨轉身口業。非業亦非業隨轉  者，謂除業隨轉心不相應行，若餘心不相應  行及數滅。如須陀洹果，乃至阿羅漢果亦如
是。沙門果所攝身口業，是造色色非可見色，  餘非造色色亦非可見色。沙門果所攝身口  業，是造色色非有對色，餘非造色色亦非有
對色。一切是甚深難了、難了甚深。

[0665c06]  沙門果，若有為是善亦善因、若無為是善非  善因，一切非不善亦非不善因，一切非無記  亦非無記因。沙門果，若有為是因緣緣及有
因、若無為非因緣緣及非因。

[0665c10]  問沙門果，幾次第非次第緣緣？答：一切應分  別。沙門果，若有為或次第非次第緣緣，作三  句。次第非次第緣緣者，謂未來現前必起心
心法。次第亦次第緣緣者，謂過去現在心心  法。非次第亦非次第緣緣者，謂除未來現前  必起心心法，若餘未來心心法，及身口業心
不相應行，及數滅。沙門果，若有為所攝身  口業心不相應行及數滅，是緣緣緣非有緣，  餘者是緣緣緣亦有緣。沙門果，若有為是
增上緣緣及有增上、若無為是增上緣緣非  有增上，一切非流亦非隨流。

[0665c21]  通者，謂四通。問云何四？答：謂有苦遲通、有  苦速通、有樂遲通、有樂速通。云何苦遲通？謂  未來禪、中間禪及三無色，若鈍根道。云何苦
速通？謂未來禪、中間禪及三無色，若利根  道。云何樂遲通？謂根本四禪，若鈍根道。云何  樂速通？謂根本四禪，若利根道。

[0665c27]  問：此四通，幾是色、幾非色？答：通所攝身口業  是色，餘非色。一切不可見，一切是無對，一切  是無漏，一切是有為，一切是無報，一切從因
緣生世所攝。通所攝身口業是色所攝，餘是  名所攝。通所攝心意識是內入所攝，餘是外  入所攝。一切是智知，一切非斷知知及不斷，
一切是應修，一切不穢污，一切是果及有果，  一切是不受。通所攝身口業是四大造，餘非  四大造。一切是有上，一切是非有。通所攝身
口業及心不相應行，因不相應，餘因相應。善  五處少分攝四通，四通亦攝善五處少分。不  善處所不攝、無記處所不攝、漏處所不攝、有
漏處所不攝。無漏五處少分攝四通，四通亦  攝無漏五處少分。一切或過去或未來或現  在，一切是善，一切是不繫。

[0666a13]  問：四通，幾學、幾無學？答：一切應分別。通或  學、或無學。云何學？謂通所攝學五陰。云何無  學？謂通所攝無學五陰。一切是不斷。通所攝
身口業、心不相應行，非心非心法非心相應。  通所攝受陰想陰，彼相應行陰，是心法心相  應，心意識即心也。

[0666a19]  問：四通，幾心隨轉非受相應？答作四句。心隨  轉非受相應者，謂心隨轉身口業，心隨轉心  不相應行及受。受相應非心隨轉者，謂心意
識。心隨轉亦受相應者，謂想陰，彼相應行陰。  非心隨轉亦非受相應者，謂除心隨轉心不  相應行，若餘心不相應行。如受，想行亦如是，  除其自性。

[0666a26]  問：苦遲通，幾覺隨轉非觀相應？答：作四句。覺  隨轉非觀相應者，謂覺隨轉身口業，覺隨轉  心不相應行及覺相應觀。觀相應非覺隨轉
者，謂覺，若覺不相應觀相應心心法。覺隨轉  亦觀相應者，謂覺觀相應心心法。非覺隨轉  亦非觀相應者，謂除覺隨轉身口業，若餘身
口業，除覺隨轉心不相應行，若餘心不相應  行，及覺不相應觀，及非覺觀相應心心法。如  苦遲通，苦速通亦如是。  樂遲通，或覺隨轉非觀相應，作四句。覺隨轉
非觀相應者，謂覺隨轉身口業，覺隨轉心不  相應行及覺相應觀。觀相應非覺隨轉者，謂  覺，若覺不相應觀相應心心法。覺隨轉亦觀
相應者，謂覺觀相應心心法。非覺隨轉亦非  觀相應者，謂除覺隨轉身口業，若餘身口業，  除覺隨轉心不相應行，若餘心不相應行，及
覺不相應觀，及非覺觀相應心心法。如樂遲  通，樂速通亦如是。

[0666b15]  通所攝盡智、無生智，所不攝無漏慧。是見非  見處，餘非見亦非見處。一切非身見因、身見  亦非彼因。通所攝身口業及思，此是業非業
報，餘非業亦非業報。

[0666b19]  問四通，幾業非業隨轉？答：作四句。業非業隨  轉者，謂思業。業隨轉非業者，謂受陰、想陰、識  陰，若思所不攝業隨轉行陰。業亦業隨轉者，
謂業隨轉身口業。非業亦非業隨轉者，謂除  業隨轉心不相應行，若餘心不相應行。

[0666b24]  通所攝身口業，是造色色非可見色，餘非  造色色亦非可見色。通所攝身口業，是造色  色非有對色，餘非造色色亦非有對色。一切
是甚深難了、難了甚深。  一切是善亦善因，一切非不善亦非不善因，  一切非無記亦非無記因，一切是因緣緣亦  有因。

[0666c02]  問四通，幾次第非次第緣緣？答：一切應分別。  通或次第非次第緣緣，作三句。次第非次第  緣緣者，謂未來現前必起心心法。次第亦次
第緣緣者，謂過去現在心心法。非次第亦非  次第緣緣者，謂除未來現前必起心心法，若  餘未來心心法，及身口業心不相應行。通所
攝身口業心不相應行，是緣緣緣非有緣，餘  者是緣緣緣亦有緣。一切是增上緣緣及有  增上，一切非流亦非隨流。

[0666c11]  種者，謂四聖種。問：云何四？答：一謂隨乞得衣  知足聖種，二謂隨乞得食知足聖種，三謂隨  得眠臥具等知足聖種，四謂樂閑靜樂修聖  種。

[0666c15]  問：此四聖種，幾色、幾非色？答：聖種所攝身口  業是色，餘非色。一切是不可見，一切是無  對。

[0666c18]  問聖種，幾有漏、幾無漏？答一切應分別。聖  種，或有漏、或無漏。云何有漏？謂聖種所攝有  漏五陰。云何無漏？謂聖種所攝無漏五陰。一
切是有為。若有漏，彼有報；若無漏，彼無報。一  切從因緣生世所攝。聖種所攝身口業是色  所攝，餘是名所攝。聖種所攝心意識是內入
所攝，餘是外入所攝。一切是智知。若有漏，斷  知知及斷；若無漏，非斷知知及不斷。一切是  應修，一切不穢污，一切是果及有果，一切是不
受。聖種所攝身口業是四大造，餘非四大造。  一切是有上。聖種，若有漏，彼是有；若無漏，  彼非有。聖種所攝身口業及心不相應行，因
不相應，餘因相應。善五處少分攝四聖種，四  聖種亦攝善五處少分。不善處所不攝、無記  處所不攝、漏處所不攝。或有漏處攝非聖
種，作四句。有漏處攝非聖種者，謂聖種所不  攝有漏五陰。聖種攝非有漏處者，謂聖種所  攝無漏五陰。有漏處攝亦聖種者，謂聖種
所攝有漏五陰。非有漏處攝亦非聖種者，謂  虛空及數滅、非數滅。或無漏處攝非聖種，作  四句。無漏處攝非聖種者，謂虛空及數滅、非
數滅。聖種攝非無漏處者，謂聖種所攝有漏  五陰。無漏處攝亦聖種者，謂聖種所攝無漏  五陰。非無漏處攝亦非聖種者，謂聖種所不
攝有漏五陰。一切或過去或未來或現在，一  切是善。

[0667a15]  聖種，或欲界繫、或色界繫、或無色界繫、或不  繫。云何欲界繫？謂聖種所攝欲界繫五陰。云  何色界繫？謂聖種所攝色界繫五陰。云何無
色界繫？謂聖種所攝無色界繫四陰。云何不  繫？謂無漏四聖種。

[0667a20]  問：聖種，幾學、幾無學、幾非學非無學。答：一切  應分別。聖種，或學、或無學、或非學非無學。
云何學？謂聖種所攝學五陰。云何無學？謂聖  種所攝無學五陰。云何非學非無學？謂聖種  所攝有漏五陰。聖種，若有漏，彼修斷；若無漏，
彼不斷。聖種所攝身口業及心不相應行，非  心非心法非心相應。聖種所攝受陰想陰，彼  相應行陰，是心法心相應，心意識即心也。

[0667a28]  問：聖種，幾心隨轉非受相應？答：作四句。心隨  轉非受相應者，謂心隨轉身口業，心隨轉心  不相應行及受。受相應非心隨轉者，謂心意
識。心隨轉亦受相應者，謂想陰，彼相應行陰。  非心隨轉亦非受相應者，謂除心隨轉身口  業，若餘身口業，除心隨轉心不相應行，若餘
心不相應行。如受，想、行亦如是，除其自性。

[0667b06]  問：聖種，幾覺隨轉非觀相應？答：作四句。覺隨  轉非觀相應者，謂覺隨轉身口業，覺隨轉心  不相應行及覺相應觀。觀相應非覺隨轉者，
謂覺，若覺不相應觀相應心心法。覺隨轉亦  觀相應者，謂覺觀相應心心法。非覺隨轉亦  非觀相應者，謂除覺隨轉身口業，若餘身口
業，除覺隨轉心不相應行，若餘心不相應行，  及覺不相應觀，及非覺觀相應心心法。

[0667b14]  問：聖種，幾見非見處？答：作四句。見非見處者，  謂聖種所攝盡智、無生智，所不攝無漏慧。見  處非見者，謂見所不攝有漏四聖種。見亦見
處者，謂世俗正見。非見亦非見處者，謂見所  不攝無漏四聖種。  一切非身見因、身見亦非彼因。聖種所攝身  口業及思，此是業非業報，餘非業亦非業  報。

[0667b22]  問：聖種，幾業非業隨轉？答：作四句。業非業隨  轉者，謂除業隨轉身口業，若餘身口業，及思  業。業隨轉非業者，謂受陰想陰識陰，若思所
不攝業隨轉行陰。業亦業隨轉者，謂業隨轉  身口業。非業亦非業隨轉者，謂除業及業隨  轉心不相應行，若餘心不相應行。聖種所攝
身口業，是造色色非可見色，餘非造色色亦  非可見色。  聖種所攝身口業，是造色色非有對色，餘非  造色色亦非有對色。一切是甚深難了、難了  甚深。
一切是善亦善因，一切非不善亦非不善因，  一切非無記亦非無記因，一切是因緣緣亦  有因。

[0667c07]  問：聖種，幾次第非次第緣緣？答：一切應分別。  聖種，或次第非次第緣緣，作三句。次第非次  第緣緣者，謂未來現前必起心心法。次第亦
次第緣緣者，謂過去現在心心法。非次第亦  非次第緣緣者，謂除未來現前必起心心法，  若餘未來心心法及身口業心不相應行。

[0667c13]  聖種所攝身口業、心不相應行，是緣緣緣非  有緣，餘者是緣緣緣亦有緣。一切是增上緣  緣及有增上。聖種，若有漏，彼隨流非流；若
無漏，非流亦非隨流。

[0667c17]  如四聖種，四正勤、四如意足，善聚修多羅亦  如是。

[0667c19]  念者，謂四念處。問：云何四？答：謂身念處乃  至法念處。云何身念處？謂緣身慧。云何受念  處？謂緣受慧。云何心念處？謂緣心慧。云何法
念處？謂緣法慧。問：此四念處，幾色、幾非色？  答：一切非色，一切不可見，一切是無對。

[0667c24]  問：念處，幾有漏、幾無漏？答：一切應分別。緣身  慧或有漏、或無漏。云何有漏？謂有漏意思惟  相應緣身慧。云何無漏？謂無漏意思惟相應
緣身慧。如緣身慧，乃至緣法慧亦如是。

[0667c28]  一切是有為念處，若有漏，彼有報；若無漏，彼  無報。一切從因緣生世所攝，一切是名所攝，  一切是外入所攝，一切是智知。若有漏，斷
知知及斷；若無漏，非斷知知及不斷。一切是  應修，一切不穢污，一切是果及有果，一切是  不受，一切非四大造，一切是有上。念處，若
有漏，是有；若無漏，非是有。一切因相應。

[0668a06]  善一處少分攝四念處，四念處亦攝善一處  少分。不善處所不攝、無記處所不攝、漏處  所不攝。

[0668a09]  或有漏處攝非念處，作四句。有漏處攝非念  處者，謂有漏色陰、有漏受陰想陰識陰，念處  所不攝有漏行緣。念處攝非有漏處者，謂無
漏四念處。有漏處攝亦念處者，謂有漏四念  處。非有漏處攝亦非念處者，謂無漏色陰受  陰想陰識陰，念處所不攝無漏行陰及無為。
或無漏處攝非念處，作四句。無漏處攝非念  處者，謂無漏色陰受陰想陰識陰，念處所不  攝無漏行陰及無為。念處攝非無漏者，謂有
漏四念處。無漏處攝亦念處者，謂無漏四念  處。非無漏處攝亦非念處者，謂有漏色陰受  陰想陰識陰，念處所不攝有漏行陰。一切或  過去或未來或現在，一切是善。

[0668a22]  問：念處，幾界繫？答：一切應分別。緣身慧，或欲  界繫、或色界繫、或無色界繫、或不繫。云何欲  界繫？謂欲界繫意思惟相應緣身慧。云何色
界繫？謂色界繫意思惟相應緣身慧。云何無  色界繫？謂無色界繫意思惟相應緣身慧。云  何無繫？謂無漏意思惟相應緣身慧。如緣身  慧，乃至緣法慧亦如是。

[0668a29]  問：念處，幾學、幾無學、幾非學非無學？答：一切  應分別。緣身慧，或學、或無學、或非學非無學。
云何學？謂學意思惟相應緣身慧。云何無學？  謂無學意思惟相應緣身慧。云何非學非無  學？謂有漏意思惟相應緣身慧。如緣身慧，乃  至緣法慧亦如是。

[0668b06]  念處，若有漏，彼修斷；若無漏，彼不斷。一切  是心法心相應，一切心隨轉受相應，一切心  隨轉想行相應，除其自性。

[0668b08]  問：念處，幾有覺有  觀？答：一切應分別。緣身慧，或有覺有觀、或無  覺有觀、或無覺無觀。云何有覺有觀？謂有覺
有觀意思惟相應緣身慧。云何無覺有觀？謂  無覺有觀意思惟相應緣身慧。云何無覺無  觀？謂無覺無觀意思惟相應緣身慧。如緣身  慧，乃至緣法慧亦如是。

[0668b15]  問：念處，幾見非見處？答：一切應分別。緣身慧，  或見非見處，作四句。見非見處者，謂盡智、無  生智所不攝無漏緣身慧。見處非見者，謂見
所不攝有漏緣身慧，及五識身相應緣身慧。  見亦見處者，謂世俗正見。非見亦非見處者，  謂見所不攝無漏緣身慧。

[0668b21]  緣受慧，或見非見處，作四句。見非見處者，謂  盡智無生智所不攝無漏緣受慧。見處非見  者，謂見所不攝有漏緣受慧。見亦見處者，謂
世俗正見。非見亦非見處者，謂見所不攝無  漏緣受慧。如無漏緣受慧，緣心慧、緣法慧亦  如是。

[0668b27]  一切非身見因身見亦非彼因，一切非業亦  非業報，一切是業隨轉非業，一切非造色色  非可見色，一切非造色色非有對色，一切是
甚深難了、難了甚深。  一切是善亦善因，一切非不善亦非不善因，一  切非無記亦非無記因，一切是因緣緣亦有因。

[0668c04]  問：念處，幾次第非次第緣緣？答：一切應分  別。緣身慧，或次第非次第緣緣，作三句。次第  非次第緣緣者，謂未來現前必起緣身慧。次
第亦次第緣緣者，謂過去現在緣身慧。非次  第亦非次第緣緣者，謂除未來現前必起緣  身慧，若餘未來緣身慧。如緣身慧，乃至緣法  慧亦如是。

[0668c11]  一切是緣緣緣亦有緣，一切是增上緣緣及  有增上。若有漏，彼隨流非流，餘非流亦非隨  流。

眾事分阿毘曇論卷第八

* * *

【經文資訊】大正藏第 26 冊 No. 1541 眾事分阿毘曇論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
