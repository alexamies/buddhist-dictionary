三種悉地破地獄轉業障出三界  祕密陀羅尼法
中天竺國三藏善無畏奉　詔譯

[0909b17]  瑜伽事法約有千條。略述少分。口開舌舉震  法界宮。蓮華藏世界如來出定。即以摧破  地獄轉業障出三界。當知如法布字人主頂
戴手冠中。萬國清泰。節度觀察旗旌上書寫  真言。四方晏靜。專城太守鎮遏。總或鼓角  上題字嚴警鼓音。遠聞。妖氣清熾盛布千里。
苗稼洪潤人無災疫。地土神祇風恬雨順。  念誦加持。戰鼓上書。賊軍自降。一人不損名  金剛鼓。

稽首毘盧遮那佛　　開敷淨眼如蓮花  
三界調御天人師　　大菩提心救世者  
深妙真言加持法　　流入無生阿字門  
白毫無相正遍知　　圓滿恒照如日月  
身口意業成三密　　三密即成應化法  
五輪五智是五分　　五分盡攝法界輪  
阿閦寶生救世者　　彌陀成就不空王  
成於悉地吉祥輪　　傳斯妙法化諸有  
慈心自在降三世　　金剛薩埵不動尊  
無違誓願應時期　　瑜伽事畢還金剎

[0909c07]  佛言  a  阿字金剛部主肝。阿字即是大日如  來理法身。本性清淨極理畢竟不可得空。金  剛地輪種子。金剛部曼荼羅也。若約名色者。
地是色法。五陰中識陰心持地。其種子不淨。  凡五贓者是色法也。五陰中識陰心發故。約  名色地是色法也。今肝主魂。魂神氣為東及
木。木是色空也。木主春其色青。青色從木生。  木從水生。肝從青氣及腎生。其形如立蓮花  葉。其中間著  [門@芭]  珠。  [門@芭]  肉在胸左也。肝出
為眼主筋。筋窮為爪也。今以五字門主五贓  六腑故。內外交雜明此而已。又酸味多入肝  增肝損脾。若脾中無魂多惛惛肺害肝成病。
若如金剋木。肺強肝弱。當止心於肺。以青  氣攝取白氣肝病則差。青氣著也  vaṃ  鑁字蓮  花部主肺。鑁字是縛字第十一轉。尾字是第
三轉也。轉釋阿字義也。即大日如來智海水  大轉輪種子。神通自在之法名智法身。亦名  報身。是即蓮花部曼荼羅也。肺臟主魄。魄形
體也。其形如花主鼻為西方金。金主秋其  色白。白色從風生。風從地陽氣生。五陰中  想陰心持風。想心從識生。識心從過去行
生。過去行從無明生。無明從妄想生。妄想還  從妄想生。輪迴十二因緣也。肺從白氣及脾  生。辛味多入肺增肺損肝。若肺中無魄恐怖
癲病。心害肺成病。若如火剋金。心強肺弱。當  止心於心。以白氣攝取赤氣肺病則差。白氣  者字也。  raṃ  藍字寶部主心。藍字是大日如來
心地種火大種子。三世諸佛室宅。焚燒一切  眾生無始無明塵垢妄執出生菩提心牙種。  轉釋阿字義也。即是應化身如來。實是智法
身火生曼荼羅也。心主神其形如鳥。為南方  火。火主夏其色赤。赤色從火生。火從木生。  五陰中受陰心持火。受心從想心生。又心從
赤氣及肝生。心出為舌主血。血窮為乳。又主  耳轉鼻喉鼻梁額頤等。苦味多入心增心  損肺。若心中無神多忘失前後。腎害心成病。  若如水剋火  腎
強心弱。當止心於腎。以赤氣  攝取黑氣心病則差。赤氣者字也。  haṃ  唅字羯  磨部主腎。吽字即賀字轉也。即是大日如
來常住壽量風大種子。三解脫門三際不可  得義。法身大力曼荼羅也。風則想陰心所持  也。五藏者肝肺心脾腎也。胃者六腑一名也。
胃此肚穀是脾腑。五臟六腑之海水。穀皆  入胃。五臟六腑皆稟於胃。五味各走流。其嘉  淡味入胃故腎稟胃也。腎在臍腰下。左名腎。  右名命門。腎敷心腹
(胃也腎也)  寢寫水精也。腎主  志為北方及水。水主冬其色黑。五陰中行陰  心持水。行心從受心生。受心從想生。腎從黑
氣及肺生。主耳腎出為骨主髓。髓窮為耳  乳。骨窮為齒。鹹味多入腎增腎損心。若腎  中無志多悲哭。脾害腎成病。若如土剋水脾
強腎弱。當止心於脾。以黑氣攝取黃氣腎病  則差。黑氣者字也  khaṃ  欠字虛空部主脾  khaṃ  字  則大日如來無見頂相五佛所證大空智處。
寂滅真如理智。十方三世諸佛所證菩提道  場殊勝曼荼羅也。脾主意。為中央及土。土主  季夏其色黃也。黃色從地生。地從火生。如前
說五陰中識。陰心持地。或為木臟。木青是空  也。脾從黃氣及心生。主口為志。甘味多入  脾增脾損腎。若脾中無意多迴惑肝害脾
成病。若如木剋土肝強脾弱。當止心於肝。以  黃氣攝取青氣脾病則差也。黃氣者字也。五  臟如蓮花靡向下也。內五臟外五行出成形
體。此則名也。色即四大五根。名即想行等四  陰心也。即是日月五星十二宮二十八宿。成  人之體也。山海大地。從阿字出。江河流
從鑁字出。金玉珍寶日月星辰火珠光明從  藍字成。五穀菓眾花開敷因含字結也。界香  美人天長養顏色滋味端正相貌。福德富貴  從欠字莊嚴  a
阿字是東方阿閦如來  vaṃ  鑁字  西方阿彌陀如來  raṃ  藍字是南方寶生如來  haṃ  唅字北方不空成就如來  khaṃ  欠字是上方毘
盧遮那大日如來也。

[0910b26]  阿字意甚深。空寂之體取之不可取。捨之不  可捨。法之母大灌頂阿字是也。阿字是難信  之法。小乘律師特勿令見。此本五部梵本四
十萬言出。毘盧遮那經金剛頂經採集要妙  最上福田。唯此五字真言誦者。所獲功德不  可比量不可思議不可說也。金剛頂經五部
真言。受持讀誦觀照理性令人獲福。骨堅體  健永無災障及諸病苦攝養長壽。此五字門  是五智髻珠五佛肝心。十方三世諸佛能寂
智母。一切眾生養育父母。十方法界庫藏也。  能為三世惡魔怨戰獲得三世勝利故。如  鉀鎧鉾楯弓箭器杖。是故三世諸佛菩薩沒
在是中出生是中。牙是種子也。疏又此瑜  伽之座。其黃金剛方輪。即是金剛座也。

[0910c11]  ![T18p0910_01.gif](/cb_tripitaka_web/figures/T/T18p0910_01.gif)
阿金剛地部。一阿字作地觀金剛座觀。

[0910c12]  ![T18p0910_02.gif](/cb_tripitaka_web/figures/T/T18p0910_02.gif)
鑁金剛水部。二鑁字作水觀蓮花觀。

[0910c13]  ![T18p0910_03.gif](/cb_tripitaka_web/figures/T/T18p0910_03.gif)
藍金剛火部。三藍字作日觀也。

[0910c14]  ![T18p0910_04.gif](/cb_tripitaka_web/figures/T/T18p0910_04.gif)
唅金剛風部。四唅字作月觀。

[0910c15]  ![T18p0910_05.gif](/cb_tripitaka_web/figures/T/T18p0910_05.gif)
欠金剛空部。五欠字作空觀。

[0910c16]  ![T18p0910_06.gif](/cb_tripitaka_web/figures/T/T18p0910_06.gif)
如來體性無生觀。

[0910c17]  右五部真言。是一切如來無生甘露之珍漿。  醍醐  佛性之妙藥也。一字入五臟萬病不生。  況修日觀月觀。即時證得佛身空寂。阿鑁覽
唅欠。右上五字法身真言。若日誦一遍或七  遍或二十一遍或四十九遍者。校量功德一遍  福。如轉藏經一百萬遍  (藏經者一切經也)  何況禪寂坐
入定門。從阿字觀諦審分明。如日照空。即是  了觀佛性。所獲福無有比量。祕藏文句實  不思議。只恐聲聞法師。小乘持律者。生疑不
信反益其罪。譬如王有稚子偏最憐念。庫藏  珍寶傾竭不惜。唯不與干將鏌鎁。恐不解用  故傷其體。是故如來密傳大菩薩。不與聲聞  劣慧。

[0911a02]  馱盧麼陀都。法身如來真實也。從腋至頂為  上。從臍至腋為中。從足至臍為下。於真言中  當應分別三種成就也。

[0911a05]  下品悉地阿羅波左那。是名出悉地。能生根  莖遍滿四方。誦一遍如轉藏經一百遍  (若誦一遍如誦  八萬四千十二圍陀藏經除行人一切苦難)
即入如來一切法平等。一切  文字亦皆平等。速得成就摩訶般若。誦兩遍  除滅億劫生死重罪。文殊普賢隨逐四眾圍  繞如備。是慈無畏護法善神在其人前。若誦
三遍三昧現前。若誦四遍總持不忘。若誦五  遍速成無上菩提也。

[0911a13]  中品悉地阿尾羅吽欠。是名入悉地。能生枝  葉遍滿四方。光明光耀入佛法界。名入悉地。  若誦一遍如轉藏經一千遍
(是名降伏四魔六趣滿足一切智智金剛字句  也)  。

[0911a17]  上品悉地阿鑁  㘕  唅欠。是名祕密悉地。亦名  成就悉地。亦名蘇悉地。蘇悉地者遍法界也。
成就佛果證大菩提法界祕言。光明遍滿唯  佛與佛能入此門。緣覺聲聞不能照。此亦名  祕密悉地。若誦一遍。當如轉藏經一百萬遍。
出悉地從足至腰。入悉地從臍至心。祕密悉  地從心至頂。如是三悉地。出悉地化身成就。  入悉地報身成就祕密悉地蘇悉地法身成
就。實是三種常身。正法之藏。法身遮那具足  之體。五部三部真實之源。是故稽首禮毘  盧遮那佛。此三五字即十五字即十五種金
剛三昧。一字即十五字十五字即一字。一字  即五字五字即一字。逆順旋轉初後不二。今  八門中該攝萬法。一字中攝一切字。一切字
中攝一字。以一字釋一切字。以一切字釋一  字。以一字成立一切字。以一切字成立一字。  以一字破一切字。以一切字破一字義。即是
順一遍逆一遍。次順旋轉四遍。次逆旋轉四  遍。利益十方界一切眾生皆成佛義也。凡人  汗栗馱心  (此云真實心)  形猶如蓮花合而未敷之像。
有筋脈約之以成八分。男子上向女人下向。  觀此蓮花令其開敷為八葉白蓮花。此臺上  觀阿字作金剛色。復阿字如方黃壇身在其
中。從阿字出羅字燒身悉成灰已。此灰中生  縛字其色純白。從此出生阿鑁囕唅欠五輪  字。而即從腰下至頂上安立身五處。謂淨菩
提心。以此五字門為緣生大悲根。佛娑羅樹  王增長。彌布滿於法界。然一切法。即由此  五字門本不生離言說自性淨無因緣如虛空  也。為八葉位從臍至心為金剛臺
(海中立莖)  臍為大  海。從臍已下此地居諸尊位。在海岸邊也。謂  從諸佛大悲海而生金剛智。從金剛智出生  一切佛會也。於此心八葉花臺上。而觀阿字。
從此字出無量光。從心中四散而合為光鬘。  猶如花鬘。普遍一切佛剎。此光從頂至足周  匝環繞行者之身也。復觀暗字在頂上。轉成
中胎藏。從此字生三重光焰。一重光遍繞咽  上。從咽至頂相隨所照及之處。諸尊隨現成  第一院曼荼羅。次一重光遍遶心上從臍以
上至咽。諸尊隨現成第二重曼荼羅。次一重  光遍繞臍上從臍以下。諸尊隨現成第三重  曼荼羅。即是世間天院也。諸尊形色相好各
各差別。宛然具足自身中猶如親入佛會。而  自身都成曼荼羅身。即是普門法界身也。其  中胎藏即是毘盧遮那自心八葉花也。即於
此心蓮花臺上為曼荼羅中胎。其外八葉亦  隨佛位次列布也。四方即是如來四智。其四  隅葉即是四攝法也。且東南方普賢是菩提
心。此妙因也。次西南方文殊是大智慧也。次  東北方彌勒是大慈也。大慈大悲俱是第二  義也。次西北方觀音即是證。謂行願成就入
此華臺三昧也。其四方葉中。初阿字在東方  喻菩提心。最是萬行之初也。黃色是金剛性。  其名曰寶幢。亦名阿閦佛。次阿字在南方是
行。赤色火義。即同文殊之義。即是華開敷。  亦名寶生佛。次暗字在西方是菩提也。萬行  故成等正覺。白色即是圓明究極之義。又是
水義。其佛名阿彌陀也。次惡字在北方。是正  等覺果。其佛名鼓音。是釋迦牟尼也。即是大  涅槃。迹極還本故涅槃也。佛日己隱於涅槃  山故色黑也。次即入中惡
(長聲)  字是方便。即知  此心法界之體。本來常寂滅相。此是毘盧遮  那本地之身。華臺之體。超八葉絕方所。非有  心之境界。唯佛與佛乃能知之。以此方便同
於大空而現眾像。中心空具一切色。即是加  持世界。曼荼羅普門之會無處不有也。但是  如來一身一智一行。是故八葉皆是大日如
來一體也。是故中尊大日是法身。祕密主金  剛惠印是般若。觀自在持蓮華印是解脫。則  身密法身德。口密是般若德。意密是解脫德
也。因般若故得解脫。解脫因般若。此二依法  身之體。不即不離闕一不得。猶如伊字三點。  菩提心此金剛部。大悲蓮華部。方便此應化
身也。是故阿字是胎內。指位在等覺已前娑  字胎外指位妙覺。嚩字是用。一切法轉咸依  此門。跡恣二化濟度十界也。此如來智印是
心實相一切智智果。即菩提心為因。大悲為  根。方便為究竟。以一切智門五種義為眾緣。  若有眾生知此法教者。世人應供養猶如敬
制底。制底是生身舍利所依。是故諸天世人  祈福祐者皆悉供養。若行人信受如是義者。  即法身舍利所依也。復梵音制底與質多體
同。此中祕密謂心為佛塔也。如第三曼荼羅  以自心為基。次第增加乃至中胎。涅槃色最  居其上。故此制底甚高。又從中胎八葉次第
增加。乃至第三隨類普門身。無處不遍。故此  制底極廣。蓮華臺達磨馱都。所謂法身舍利  也。若眾生解此心菩提印者。即同毘盧遮那。
故云。世間應供養猶如敬制底也。然毘盧  身土依正相融。性相同一真如遍滿法界大  我。身口意平等如太虛空。以虛空為道場。以
法界為床。大日如來為令知見此道。示二種  法身。智法身佛住實相理。為自受用現三十  七尊。令一切入不二之道。理法身佛住如如
寂照。法然常住不動現於八葉。為自他受用  示三重曼荼羅。令十界證大空。雖是理智之  殊廣略之異。本來一法曾無殊異。萬法歸一  阿字。五部同一遮那也。

我依毘盧遮那佛　　開心智印建標義  
無量功德普莊嚴　　同入總持諸善逝  
願共有緣修學者　　安住無上清淨海

三種悉地祕密真言法一卷

* * *

【經文資訊】大正藏第 18 冊 No. 0905 三種悉地破地獄轉業障出三界祕密陀羅尼法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
