九品往生阿彌陀三摩地集陀  羅尼經
特進試鴻臚卿大興善寺三藏  沙門大廣智不空奉　詔譯

[0079b26]  爾時毘盧遮那如來。於大三摩地門大精舍。  與大比丘眾八萬九千人俱。皆是大阿羅漢。  慧善具足所作皆  辦  。其名曰神力智辨觀世
音菩薩得大勢菩薩。神通自在王菩薩淨光  無垢陀羅尼菩薩。大力普聞菩薩大莊嚴力  菩薩。無量光菩薩慧善慧普光王菩薩。如是
等大菩薩聲聞大眾。往詣佛所白言世尊。無  量壽國在九品淨識三摩地。是即諸佛境界  如來所居。三世諸佛從是成正覺。具足三明
增長福慧。其九品境界。上品上生真色地。上  品中生無垢地。上品下生離垢地。中品上生  善覺地。中品中生明力地中品下生無漏地。
下品上生真覺地。下品中生賢覺地。下品  下生樂門地。是名曰九品淨識真如境。是內  坐十二大曼陀羅大圓鏡智寶像。其名曰一
切三達無量光佛。遍覺三明無邊光佛。智道  三明無礙光佛。六真理智三明無對光佛。  色善三明光炎王光佛。一覺三明清淨光佛。
普門三明歡喜光佛。入慧三明智慧光佛。光  色三明不斷光佛。明達三明難思光佛。五德  三明無稱光佛。智力三明超日月光佛。如是
諸佛如來是真色具足。一切三世如來悲相  所依。若有眾生欲往生如是九品淨土。奉  視十二圓妙。日夜三時稱如是九品淨土
名。讚十二光佛號。即永出三界火宅。定生真  如。離有漏永入無漏。若人欲入如是三摩地  境。具足佛慧淨心潔身。觀念大三摩耶實相  真言。呪曰。

[0079c25]  唵阿密  㗚  哆帝濟伽藍吽

[0079c26]  善男子如是真言梵呪。此坐一切十方三世  諸佛如來究竟理智。十二空願根本。若我弟  子欲利樂三界饒益人天。書寫此經受持讀
誦者增長福樂。增益智慧辨才增長壽命色  力。消除業障消滅萬病。增長悲愛無不具足  色善。何況至心書寫讀誦者。度三世無生變
三界火宅。所誦得往生極樂界會九品淨土。  爾時大眾聞佛所說。皆大歡喜信受奉行。

九品往生阿彌陀經

[0080a06]  建久四年四月八日。於栂尾山。以勸修  寺慈尊院阿闍梨御房御本書寫校訖　寬  超之本　享和改元秋八月。請求智山慈
順僧正御本令寫。便校以印版。瑜師阿彌  陀大心抄云。此大心呪。出無量壽軌並九  品往生經。又云。軌說大心呪勝能云。乃至
九品往生經說同之。住心論愚草云。九品  往生阿彌陀經云。此是阿彌陀如來根本  大呪真言。纔誦一遍者。則身中十惡五無  間罪。一切業障皆悉消滅云云。然此本唯
有小呪。無大呪說。定知脫大呪文。有文中  不隱暢。讀者應知。更待全本。

[0080a18]  豐山長谷抖擻　快道　誌

[0080a19]  一挍加筆畢　　　　　　　　　　慈順

* * *

【經文資訊】大正藏第 19 冊 No. 0933 九品往生阿彌陀三摩地集陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
