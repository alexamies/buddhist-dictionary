佛說光明童子因緣經卷第四

西天譯經三藏朝奉大  夫試光祿卿傳法大師  賜紫臣施護奉　詔譯

[0862b26]  爾時，光明長者施作種種悲愍利樂布施等  事已，而不告諸眷屬親愛，潛詣佛所。到已，  頭面禮世尊足，前白佛言：「世尊！願佛今時
施我善利，我今於佛法中，樂欲出家，受具  足戒，而為苾芻，淨修梵行。願佛大慈，攝受  於我。」

[0862c02]  佛言：「善來於我法中，勤修梵行。」作是  言時，光明長者鬚髮自落，僧伽梨衣自然  著身，成苾芻相。然後執持應器及淨軍，持
經七晝夜，心住正念，淨修梵行，威儀可法。  如百臘者。

[0862c06]  佛以自著僧伽梨衣，與覆其頂，光  明苾芻，諸根寂靜，一心正住。是時，空中有  聲讚言：「佛於今時與滿意願。」光明苾芻即
復發起勤勇堅固之意，諦觀五趣，生死輪迴，  動轉循環，無有窮盡。眾生諸行，種種差別，  墮生死中，唯佛正法，而能解脫。如是觀已，
見四諦法，了知生死，遠離三界貪愛之想，視  諸金寶與泥土等，斷盡煩惱，證阿羅漢果。  三明六通，悉得具足，最上無比，履空高舉，
如意自在，於世名聞利養等事，而悉不著，釋  梵諸天，咸來供養。

[0862c16]  是時會中諸苾芻眾，見是  事已，心生疑念，俱白佛言：「世尊！今此光明  苾芻，以何因緣，未出家時，現於人中，受天
勝福？入佛法中，始出家已，即能斷除一切煩  惱，證阿羅漢？」

[0862c20]  佛言：「諸苾芻！此光明苾芻宿種  善根，今已成熟，逮得所利，如應決定，今正  是時。是故光明苾芻，以宿善因緣，獲如是果。

[0862c23]  「復次，諸苾芻當知，諸業果報皆從自因所作，  非外地界所成，亦非水火風界所成，亦非從  餘蘊處界成，若善不善，皆由自業，獲諸報應。」

[0862c26]  爾時，世尊為諸苾芻說伽陀曰：

「一切眾生所作業，　　縱經百劫亦不忘，  
因緣和合於一時，　　果報隨應自當受。」

[0862c29]  佛告諸苾芻：「汝等諦聽光明苾芻往昔因  緣。過去九十一劫，有佛出世，號毘婆尸如來、  應供、正等正覺、明行足、善逝、世間解、無上士、調
御丈夫、天人師、佛、世尊。其佛與六百二十萬  苾芻眾，遊行到滿度摩底大國城中，安止一  處。彼國有王，名滿度摩，其王正信，正法治
國，國土廣大，人民熾盛，安隱豐樂，離諸疾  苦饑饉等難，亦無鬪諍怨害盜賊恐怖，人民  和順，善相具足。

[0863a08]  「時彼城中，有一長者，名曰  積財，於法正信，其家大富，財寶無量，與毘沙  門天王等無有異。時彼長者，知毘婆尸如
來與苾芻眾，來至城中，即自思惟：『我欲請  佛及苾芻眾飲食供養，及就我舍安居三  月。』作是思惟已，詣彼佛所。到已，頭面禮佛  雙足，退坐一面。

[0863a14]  「時，毘婆尸佛乃為長者，如  其所應，宣說法要，示教利喜。積財長者聞  正法已，即從座起，整治衣服，合掌向佛，而
白佛言：『世尊！我今請佛及苾芻眾，就我舍  中，飲食供養及就我舍，安居三月，一切所  須供給承事，願佛慈悲赴我所請。』毘婆尸佛
即時默然。積財長者見佛默然，知已受請  心生歡喜，頭面禮足，即出佛會，還復自舍。

[0863a22]  「是時，滿度摩王聞毘婆尸佛與六百二十萬  苾芻眾，遊行到此國城之中，即作是念：『我  今請佛及苾芻眾，就我宮中，飲食供養，及
就我宮安居三月，一切所須，隨應供給。』作  是念已，即與臣佐官屬圍繞，詣彼佛所。到  已，頭面禮佛雙足，退坐一面。是時彼佛如
其所應，為說法要，示教利喜。王聞法已，即  從座起，整治衣服，合掌向佛，而白佛言：『世  尊！我今請佛及苾芻眾就我宮中，飲食供
養，及就我宮安居三月，一切所須，飲食衣  服，臥具醫藥，隨應供給，承事供養，願佛慈  悲受我所請。』

[0863b04]  「佛言：『大王！我已先受積財長者  所請。』

[0863b05]  「王言：『願佛且就我宮，飯食供養，我當  告勅積財長者。』

[0863b06]  「佛言：『大王！法爾不應違於先  請。』

[0863b07]  「爾時，滿度摩王頭面禮毘婆尸佛足禮已，  即從佛會，還所居宮，亟遣人使詣積財長者  所，傳教勅言：『汝今當知，我已先請毘婆尸
佛及苾芻眾，汝可別日營辦供養。』積財長者  白使者言：『願王哀察，我已先請彼佛及苾芻  眾。』

[0863b12]  「使還白王，王復遣告長者：『汝今居我國  中，於理亦應我先供佛。』長者白使者言：『大  王若言居王國中，王合先請者，理實不然；願
王今時勿相違礙。』

[0863b15]  「使還具白，王復遣言長  者：『當知設汝所請，我亦不障，然若能造勝  上食者，佛當自赴。』

[0863b17]  「爾時，積財長者聞是語  已，即於是夜，燃以香木，營辦種種清淨最  勝上味飲食。滿度摩王，亦於宮中，辦造飲
食。至明旦時，長者舍中，敷設莊嚴妙好床  座，及淨水器，安布已訖，遣人詣佛，白彼佛  言：『飲食已辦，食時亦至，願佛降赴，今正是  時。』

[0863b24]  「爾時，毘婆尸佛與苾芻眾，食時著衣，執持  應器，詣積財長者舍，受其供養。到彼舍已，  佛先洗足，處於最上妙好之座；諸苾芻眾，亦
各洗足，次第而坐。積財長者恭敬合掌，前  禮佛足。禮已，即持最上飲食，躬自奉上佛世  尊已，次第各各奉諸苾芻。是時，彼佛及苾
芻眾，飯食訖已，收置其鉢盥手清淨，次第  安坐。積財長者，亦於佛前，恭肅而坐，聽佛  說法。

[0863c03]  「爾時，毘婆尸佛為積財長者，如其所  應，宣說法要，示教利喜。長者得聞法已，心  大歡喜，頂禮佛足，積財長者如是供養已，  佛出其舍。

[0863c06]  「爾時滿度摩王，尚於宮中，營辦  飲食，求勝長者，乃謂侍臣言：『我此宮中，眷  屬嬪御，而甚廣大，何人善為營造勝上殊妙
飲食，而能勝彼積財長者？』侍臣白言：『大王  但當禁止諸賣薪者，而彼長者自不能辦供  佛之膳。』王如其言，即令禁止：『若固賣者，不  應住我國中。』

[0863c12]  「時積財長者聞有教勅禁賣薪  者，心生忿恚，即作是言：『今我舍中，自有香  木，何須彼薪以焚身邪？』是時長者，舍中先
燃香木，及以香油，營造飲食，是香普薰彼  大城中。

[0863c16]  「滿度摩王聞是香已，問侍臣言：『今  此妙香，從何所來？』侍臣白言：『此是積財長  者燃以香木，營造飲食，是彼餘香，來至於  此。』

[0863c19]  「王聞是語，知佛已赴長者所請，轉復愁  惱，謂侍臣言：『今我宮中，何無香木？』侍臣白  言：『市無香木，其何能得？大王當知，彼積財
長者家雖巨富，而無子息，一旦終歿，必無  繼嗣，凡彼所有，悉歸於王。』時滿度摩王，  雖聞是語，亦復不悅，臣白王言：『大王！且止
愁惱，王當別日請佛供養，如王所欲，我悉  能令勝彼長者。』

[0863c26]  「爾時臣佐作是言已，即於滿  度摩底城中，悉令除去一切沙礫不淨等物，  以旃檀香水，灑令清淨列淨水瓶，焚諸妙香，
以真珠寶，交錯垂布，立諸幢幡，散種種華，  猶如天中歡喜之園，等無有異，清淨莊嚴，眾  寶具足；敷置種種妙寶之座；營辦廣大，細
軟甘美，種種上味，清淨飲食色香具足，如  天蘇陀悅意上味，如是飲食，所應供養三  界中尊。既安布已，時諸臣佐，俱白王言：『今
此大城，內外清淨，種種莊嚴，上味飲食，悉  已成辦，願王請佛，飯食供養。』

[0864a07]  「時滿度摩王，  見是事已，心生歡喜，即遣使者，詣毘婆尸  佛所，而白佛言：『飯食已辦，食時亦至，願佛
降赴，今正是時。』爾時，毘婆尸佛與苾芻眾，食  時著衣，執持應器，詣滿度摩王宮，受其供  養。到已，佛先洗足，處於最上妙好之座，諸
苾芻眾亦各洗足，次第而坐。時滿度摩王，即  持寶吉祥瓶，自佛已降，遍行淨水，以佛神  力故，有吉祥龍，自然住空，持百傘蓋，覆佛
世尊及苾芻頂。王第一妃執其珠金眾寶  莊嚴上妙寶扇侍立佛側，餘諸宮嬪亦執寶  扇侍苾芻側。時滿度摩王，前禮佛足。禮已，
即持上味飲食，躬奉世尊，然後各各，奉諸苾  芻。

[0864a20]  「爾時，積財長者知佛亦赴滿度摩王所請，  即時遣人，潛詣王宮，觀其敷設莊嚴飲食等  事所作何若。是人至彼，具見殊勝，貪止不
還，如是累遣人去，亦復不還。最後長者即  亦自往，至王宮已，備見莊嚴供養等事，乃  自思惟：『今王宮中，如是敷設，不知何人而
能辦作？我家何故無能此者？』作是念已，還歸  自舍，謂守庫人言：『汝可取諸金寶置於門首，  有來求者，隨意當與，勿須引入，我不能見。』
時積財長者，作是念已，即入舍中，寂止一  處，榰  頥  不悅。

[0864b01]  「是時，帝釋天主以淨天眼，見  是事已，乃作是念：『今此界中，積財長者布  施供養毘婆尸佛，是為上首施主，彼心淨信，
我宜變身助其營造。』作是念已，隱帝釋天主  身，現婆羅門相，詣積財長者所。到彼舍已，  謂守門人言：『汝可入告長者言：「有憍尸迦族
婆羅門，今在門外，欲見長者。」』守門人曰：『長  者有言：「凡有來者，不應引入，或有所求，隨  意當給。」汝婆羅門！若有所欲，宜自持去，何
故須求見長者耶？』

[0864b10]  「婆羅門言：『我於諸物，都  無希取，然今但欲求見長者，汝宜為我速入  通達。』

[0864b12]  「時守門人，即入白言：『有一憍尸迦族  婆羅門，今在門外，欲見長者。』長者告言：『汝  可謂彼婆羅門曰：「若有所求，自當持去，何
故須欲求見我耶？」』

[0864b15]  「時守門人，即出具告。婆羅  門復言：『我無所求，唯欲與彼長者相見。』時守  門人，再白長者。於是長者，許其相見。婆羅
門入已，白長者言：『汝今何故榰  頥  不悅？有  何憂愁？』

[0864b19]  「爾時，長者說伽陀曰：

「『我不說憂事，　　說亦不能脫，  
若令我得脫，　　我即為汝說。』

[0864b22]  「時婆羅門言：『汝但具說憂愁所因，我必為汝  善解其事。』時，積財長者具說所因已，彼帝釋  天主即攝婆羅門相，還復本身，謂長者言：『我
是帝釋天主，我今當遣毘首羯磨天子，來助  於汝，營辦勝上飲食供佛。』作是語已，隱復  天宮，即勅毘首羯磨天子言：『汝往積財長者
舍，潛助營辦供佛之事，不亦善乎！』

[0864b28]  「時彼天  子奉帝釋命，潛助長者，乃以神力，即變大  城，悉令清淨，如天境界；敷設種種上妙珍  寶嚴飾之具，天諸寶座，天妙飲食，皆悉具
足；有愛囉嚩努龍王，自然住空持白傘蓋，  覆於佛頂，餘吉祥龍，各持傘蓋，覆諸苾芻  頂。有天童女，執金寶莊嚴最上寶扇侍立
佛側，餘諸天女各執寶扇侍苾芻側。時積  財長者，即持種種上味飲食，躬自奉上佛及  苾芻。

[0864c08]  「時滿度摩王，即謂使者言：『汝可潛詣  積財長者舍，觀其敷設莊嚴飲食，其事何若？』  使者奉命，即潛詣彼，具見莊嚴殊異等事，見
已忘還；復遣近臣去，亦不還，遣大子去，亦  復不還；乃至最後王自詣彼，潛立門側。

[0864c12]  「爾時，  毘婆尸佛知王在外，即謂長者言：『汝先因  滿度摩王發不善語業，斯為罪咎；其王今
在汝舍門外，汝可速出悔謝其過。』長者即出，  見其王已，悔過自責，迎王前入。王入舍已，  具見種種天妙莊嚴及飲食等，見已悉忘前
事，乃謂長者言：『汝所供佛，勝上若此，如能  日日如是供養佛及苾芻，斯無等比。』

[0864c19]  「時積財  長者起清淨心，前禮佛足，發是願言：『願我  以此，如實布施佛及苾芻，所作善根，當生獲
得大富自在，一切具足。所生之處，得於人  中現受天福，不起多貪，具離貪行。願如今  日，得善法利，值佛正法，歸佛出家。』發是願
已，毘婆尸佛及苾芻眾，即住長者舍，安居  三月。」

[0864c27]  爾時，釋迦牟尼佛告諸苾芻言：「於汝意云何？  爾時毘婆尸佛法中，積財長者豈異人乎？今  光明苾芻是也。彼時於滿度摩王所，出不善
語業，由是因故，果報無失，於五百生中，與  母同其火焚，乃至今生，亦復如是。然於毘  婆尸佛所，先種善根，及發大願，今已成熟，
為大富長者，一切具足。現於人中，受天勝  福，所作善利，乃至威力等事，與彼毘婆尸  佛時，等無有異。而今最後於我法中，出家  學道，斷諸煩惱，證阿羅漢。

[0865a07]  「諸苾芻！以是因  緣，汝等當知，一切眾生，若造一黑業因，決  定當受一黑業報；若造一白業因，決定當受
一白業報。是故，諸苾芻！若黑業因、若白業  因，一一果報，決定無失，當知皆是自分所  作。汝等諸苾芻，應如是修學。」

[0865a12]  佛說此經已，  諸苾芻眾，聞佛所說，皆大歡喜，信受奉  行。

佛說光明童子因緣經卷第四

* * *

【經文資訊】大正藏第 14 冊 No. 0549 佛說光明童子因緣經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
