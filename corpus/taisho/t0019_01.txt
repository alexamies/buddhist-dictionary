佛說大三摩惹經

西天譯經三藏朝散大夫試鴻臚卿傳教大師臣法天奉　詔譯

[0258a14] 如是我聞：

[0258a14] 一時，佛在迦毘羅林，與大苾芻眾，皆阿羅漢——諸漏已盡，所作已辦，逮得己利，盡諸有結，心得自在——如是五千五百人俱。

[0258a18] 爾時，十方復有釋梵大威德諸天，與諸眷屬恭敬圍繞，身色端嚴，光明照耀，來迦毗羅林，詣世尊前，頭面禮足，住立一面。時，四大梵王各以伽陀而頌佛德。第一梵王，而說頌曰：

「此大三摩惹，　　宣揚妙法音，
　我佛無能勝，　　天人普來集。」

[0258a25] 第二梵王，而說頌曰：

「歷大僧祇劫，　　修行深信心，
　守護眼等根，　　不住諸塵境。」

[0258a28] 第三梵王，而說頌曰：

「戒定慧真實，　　清淨無垢染，
　如帝釋金剛，　　堅固不可壞。」

[0258b02] 第四梵王，而說頌曰：

「若人歸依佛，　　永不墮惡道，
　彼人命終時，　　速得生天上。」

[0258b05] 爾時，世尊以淨天眼，普觀大會，人天之眾無量無數，告苾芻眾言：「過去如來、應、正等覺，集會人天，而為說法，亦復如是。我於今日，普集人天，欲為說法。汝等受持，若人勇猛，決定無畏，猶如師子，深信堅固而無所著，大地山間乃至梵世，皆得涅槃。」說是法時，復有一千七百有學天人及無數諸天，光明照耀，來詣佛所。佛告苾芻：「汝等諦聽，我觀彼等諸來天眾，應以聲聞所樂之法，而可度之。」

[0258b15] 爾時，復有七千大藥叉，具大神通威德，光明照耀，與諸眷屬，恭敬圍繞，來迦毗羅林。

[0258b17] 復有六千大藥叉，住金山上，具大神通威德，光明照耀，與諸眷屬，恭敬圍繞，來迦毘羅林。

[0258b20] 復有三千大藥叉，住娑多山，具大神通威德，光明照耀，與諸眷屬，恭敬圍繞，來迦毘羅林。

[0258b23] 復有供毘羅等百千藥叉，住王舍城尾布羅山，具大神通威德，光明照耀，與諸眷屬，恭敬圍繞，來迦毘羅林。

[0258b26] 復有濕嚩彌怛囉、半左始、尾濕嚩彌嚩等藥叉大將，具大神通威德，光明照耀，與諸眷屬，來迦毘羅林。

[0258b29] 復有東方護世天王、乾闥婆主，名地里多囉瑟姹囉，具大神通無量威德，身色妙好，光明熾盛，與其眷屬，恭敬圍繞，來迦毘羅林，集會聽法；南方護世天王、鳩槃拏主，名尾嚕茶迦，具大神通無量威德，身色妙好，光明熾盛，與其眷屬，恭敬圍繞，來迦毘羅林，集會聽法；西方護世天王，是大龍主，名尾嚕博叉，具大神通無量威德，身色妙好，光明熾盛，與其眷屬，恭敬圍繞，來迦毘羅林，集會聽法；北方護世天王、大藥叉主，名俱吠囉，具大神通無量威德，身色妙好，光明熾盛，與其眷屬，恭敬圍繞，來迦毘羅林，集會聽法；復有四大天王侍從鬼神，所謂摩野、迦致、尾枳致、跋里虞、跋里俱致等，皆有神通勢力，我慢無明，形貌麤惡，種種變化，與其眷屬，恭敬圍繞，來迦毘羅林，集會聽法。

[0258c17] 復有藥叉神將，所謂印捺囉、謨嚩嚕拏、鉢囉惹鉢帝、婆囉捺嚩惹、伊舍曩、贊難曩、迦麼、悉里瑟吒、俱儞建吒、儞建吒、滿尼摩尼摩尼左囉、鉢囉拏那、烏波半左迦、娑多儗里、海摩嚩多布囉拏佉禰囉俱尾吒虞波羅藥叉、阿吒嚩俱曩囉囉惹[口*爾]、曩里沙婆唧怛囉細曩、巘駄里嚩、禰里伽設帝摩多隸、半左羅巘拏穌謨摩曩彌里具，并其眷屬，怛里頗梨、怛里建吒計，乃至世間行者，俱有神通威德，光明照耀，恭敬圍繞，來迦毘羅林，集會聽法。

[0258c27] 復有諸大毒龍，所謂怛叉迦、劍末羅濕嚩多嚕、鉢囉鉢多、鉢囉惹虞、莎虞曩娑賀掃那娑俱、地里多囉瑟吒囉、俱祖囉、愛囉嚩尼龍等，瞋恚暴惡，有大神通威德，光明熾盛，與諸眷屬，恭敬圍繞，來迦毘羅林，集會聽法。

[0259a03] 復有金翅鳥，名曰無畏，與其飛禽清淨眼等并諸眷屬，亦具神通威德，光明照耀，恭敬圍繞，來迦毘羅林，集會聽法。

[0259a06] 復有無能勝金剛手，海內住者，一切怖畏藥叉，并其眷屬，皆具神通威德，光明照耀，恭敬圍繞，來迦毘羅林，集會聽法。

[0259a09] 復有阿修羅眾，所謂尾麼唧怛囉、穌唧怛囉、鉢囉賀、那母唧隸，及一百末隸阿修羅子，并諸眷屬，具大神通無量威德，光明照耀，恭敬圍繞，來迦毘羅林，集會聽法。

[0259a13] 復有四大王天、忉利天、夜摩天、兜率陀天、化樂天、他化自在天，及諸天眾，皆具神通威德，光明照耀，恭敬圍繞，來迦毘羅林，集會聽法。

[0259a17] 復有名天，所謂嚩嚕拏天、嚩嚕尼天、穌摩天、畢里瑟吒天、阿誐摩天、蜜怛囉嚩嚕尼天、地天、水天、火天、風天，如是十天，具大威德，神通變現，并其眷屬，光明照耀，恭敬圍繞，來迦毘羅林，集會聽法。

[0259a22] 復有那羅延天、娑賀梨左天、日天、月天、星宿天、帝釋天、莫伽天、一切最尊賢聖天，并二眷屬天等，如是十天，具大神通無量威德，光明照耀，恭敬圍繞，來迦毘羅林，集會聽法。

[0259a27] 復有諸天女等，所謂娑呬迦天女、如火焰天女、阿里瑟吒天女、穌摩天女、烏多摩天女、補瑟波嚩悉儞天女、左囉迦天女、穌跋捺囉天女、羯叉阿左喻多天女、鉢囉捺喻麼曩天女、莎儞迦等，無數天女，并諸眷屬，具大神通無量威德，身相端嚴，光明照耀，恭敬圍繞，來迦毘羅林，集會聽法。

[0259b05] 復有大藥叉女，所謂舍摩藥叉女、摩賀舍摩藥叉女、摩耨沙藥叉女、摩耨數怛摩藥叉女、訖里拏藥叉女、鉢囉謨沙藥叉女、摩曩鉢囉努沙迦藥叉女、末囉賀藥叉女、摩賀末囉藥叉女、苾芻牟尼迦藥叉女，如是十大藥叉女，亦具神通威德，光明照耀，與諸眷屬，恭敬圍繞，來迦毘羅林，集會聽法。

[0259b12] 復有十大藥叉女，所謂輸訖羅藥叉女、羯拏末羅藥叉女、迦嚕拏藥叉女、儞羅迦嚩悉儞藥叉女、阿嚩那多計舍藥叉女、鉢囉目契閉多迦嚩悉泥藥叉女、娑那摩多藥叉女、賀里帝藥叉女、嚕唧迦藥叉女，如是藥叉女等，亦具神通威德，光明照耀，與諸眷屬，恭敬圍繞，來迦毘羅林，集會聽法。

[0259b19] 復有賀里帝及童男童女眷屬，亦具威德神通，光明照耀，與諸眷屬，恭敬圍繞，來迦毘羅林，集會聽法。

[0259b22] 如是十方梵王帝釋天人八部、諸大苾芻，無量無數，皆來集會。

[0259b24] 爾時，會中有大黑神，名祖蹲那，具大神通。勇猛暴惡，惱害人天，障修善事，以手拍地，發大惡聲，於虛空中，化大風雲電雹雷閃種種惡相，眾皆驚怖。佛即觀察，說聲：「聞法。」魔既聞已，歸依息惡，與諸苾芻，同住聲聞乘。是時，眾會見佛降魔，踊躍歡喜，信受奉行。

佛說大三摩惹經

【經文資訊】大正藏第 01 冊 No. 0019 大三摩惹經
【版本記錄】CBETA 電子佛典 2014.04，完成日期：2014/04/26
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，張文明大德提供，北美某大德提供，法雨道場提供新式標點
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA