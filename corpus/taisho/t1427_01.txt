摩訶僧祇比丘尼戒本
東晉平陽沙門法顯共覺賢譯

[0556a26]  「阿梨耶僧聽！冬時一月過少一夜，餘有一夜  三月在。老死至近，佛法欲滅。諸阿梨耶！為得  道故一心勤精進。所以者何？諸佛一心勤精
進故，得阿耨多羅三藐三菩提；何況餘助道  法！」「未受具足者已出。」「僧今和合先作何事？」  (一人應答：「布薩說戒。」)

[0556b03]  「諸阿梨耶！不來諸比丘尼說欲及清淨。」

「合十指爪掌，　　供養釋師子；  
我今欲說戒，　　僧當一心聽。  
乃至小罪中，　　心應大怖畏；  
有罪一心悔，　　後更莫復犯。  
心馬馳惡道，　　放逸難禁制；  
佛說切戒行，　　亦如利轡勒。  
佛口說教誡，　　善者能信受；  
是人馬調順，　　能破煩惱軍。  
若不受教勅，　　亦不愛樂戒；  
是人馬不調，　　沒在煩惱軍。  
若人守護戒，　　如  犛  牛愛尾；  
繫心不放逸，　　亦如猴著鎖。  
日夜勤精進，　　求實智慧故；  
是人佛法中，　　能得清淨命。」

[0556b18]  「諸阿梨耶僧聽！今十五日布薩說波羅提  木叉。若僧時到僧忍聽，  僧  當一心共作布  薩說波羅提木叉。白如是。」

[0556b20]  「諸阿梨耶！今共  布薩說波羅提木叉，僧一心善聽，有罪者應  發露，若無罪者默然。默然故，當知諸阿梨耶
清淨，如一一比丘尼問答，是比丘尼眾中三  唱亦如是。若比丘尼，如是比丘尼眾中第  二、第三唱，憶有罪者不發露得故妄語罪。諸
阿梨耶！故妄語罪佛說遮道法。比丘尼於  是中欲求清淨，憶有罪應發露，發露則安  隱，不發露罪益深。諸阿梨耶！已說波羅提木
叉序。今問諸阿梨耶！是中清淨不？」第二、第  三如是問。

[0556c01]  「諸阿梨耶！是中清淨，默然故，是事  如是持。」

[0556c03]  「諸阿梨耶！是八波羅夷法，半月半月波羅提  木叉中說。

[0556c04]  「若比丘尼，於和合二部僧中受  具足戒，不還戒、戒羸不出，相行婬法，乃  至共畜生，是比丘尼犯波羅夷罪，不應共  住。

[0556c08]  「若比丘尼，於聚落、若空地，不與取隨盜物，  王或捉、或殺、或縛、或擯出言：『咄女人！汝賊，  汝癡。』比丘尼如是不與取，波羅夷，不應
共住。

[0556c12]  「若比丘尼，自手奪人命，求持刀與殺者，教  死、歎死：『咄！人用惡活為？死勝生。』作如是意如  是想，方便歎譽死快，因是死非餘。是比丘
尼波羅夷，不應共住。

[0556c16]  「若比丘尼，未知未了，自稱得過人法，聖知  見殊勝：『我如是知、如是見。』彼於後時若檢  校、若不檢校犯罪，欲求清淨故便作是言：『阿
梨耶！我不知言知、不見言見，空誑不實語。』除  增上慢，是比丘尼得波羅夷，不應共住。

[0556c21]  「若比丘尼漏心，漏心男子邊，肩以下、膝以上  摩觸受樂者，是比丘尼波羅夷，不應共住。

[0556c23]  「若比丘尼漏心，漏心男子伸手內住共語、受  捉手、捉衣、來歡喜請坐、曲身就、共期去，是比  丘尼波羅夷，不應共住。

[0557a02]  「若比丘尼，知比丘犯重罪不向人說，是比  丘尼若離處、若死、若罷道，後作是言：『我先知  是比丘尼犯重罪。』不向人說、不欲令他知，
是比丘尼波羅夷，不應共住。

[0557a06]  「若比丘尼，知僧和合如法、如比尼與比丘作  舉羯磨，未作如法而隨順。諸比丘尼應諫是  比丘尼：『阿梨耶！是比丘，僧和合如法、如比
尼，作舉羯磨，未作如法莫隨順。』是比丘尼，諸  比丘尼諫時作是語：『我不隨順，誰當隨順？』諸  比丘尼如是第二、第三諫，捨是事好；若不捨
者，是比丘尼波羅夷，不應共住。」

[0557a13]  「諸阿梨耶！已說八波羅夷法，若比丘尼犯  一一法，是比丘尼不應共住。如前，後亦如  是。比丘尼得波羅夷罪，不應共住。今問諸阿
梨耶是中清淨不？」第二、第三亦如是問。

[0557a16]  「諸阿  梨耶！是中清淨，默然故，是事如是持。」

[0557a18]  「諸阿梨耶！是十九僧伽婆尸沙法，半月半月  波羅提木叉中說。

[0557a19]  「若比丘尼，受使行和  合男女，若取婦、若私通，乃至須臾頃，是法  初罪僧伽婆尸沙。

[0557a22]  「若比丘尼，瞋恨不喜故，於清淨無罪比丘尼  以無根波羅夷法謗，欲破彼比丘尼淨行。彼  於後時若檢校、若不檢校，便作是言：『是事無
根，我住瞋恨故作是語。』是法初罪僧伽婆尸  沙。

[0557a27]  「若比丘尼，瞋恨不喜故，以異分中小小事非  波羅夷比丘尼以波羅夷法謗，欲破彼梵  行。彼於後時若檢校、若不檢校，以異分中
小小事，是比丘尼住瞋恨故，是法初罪僧  伽婆尸沙。

[0557b03]  「若比丘尼諍訟相言，若俗人、若出家人晝日  須臾，乃至與園民、沙彌共鬪相言，是法初罪  僧伽婆尸沙。

[0557b06]  「若比丘尼，無比丘尼伴行不得出聚落界，除  餘時。餘時者，不欲病是名餘時。是法初罪僧  伽婆尸沙。

[0557b09]  「若比丘尼，離比丘尼一夜宿，除餘時。餘時者，  若病時、賊亂圍城時，是名餘時。是法初罪  僧伽婆尸沙。

[0557b12]  「若比丘尼，其主不聽而度，是法初罪僧伽婆  尸沙。

[0557b14]  「若比丘尼，知他犯罪女，眾親欲治而度，除餘  時。餘時者，先外道度是名餘時。是法初罪僧  伽婆尸沙。

[0557b17]  「若比丘尼，於船渡處獨渡河者，是法初罪僧  伽婆尸沙。

[0557b19]  「若比丘尼，知比丘尼僧和合如法比尼作  舉羯磨，未作如法，先不語僧自與捨。是法  初罪僧伽婆尸沙。  (十事竟)

[0557b22]  「若比丘尼無漏心，漏心男子邊取衣鉢飲食  疾病湯藥者，是法初罪僧伽婆尸沙。

[0557b24]  「若比丘尼語比丘尼作是語：『可取此男子施，  漏心、不漏心何預汝事？但汝莫漏心，可取  施已隨因緣用。』諸比丘尼應諫是比丘尼：『莫
作是語：「應取是施，男子漏心、不漏心何預  人事？但使汝無漏心，可取施已隨因緣用。」』  如是應第二、第三諫，捨是事好；若不捨者，  僧伽婆尸沙。

[0557c02]  「若比丘尼，欲破和合僧故，執持破僧事共諍。  諸比丘尼應語是比丘尼：『阿梨耶！莫破和合  僧勤方便執持破僧事共諍，當與僧同事。何
以故？僧和合歡喜不諍，共一學如水乳合，如  法說安樂住。』是比丘尼，諸比丘尼諫時，堅持  不捨者，應第二、第三諫，捨者善；若不捨者，
是法乃至三諫，僧伽婆尸沙。

[0557c09]  「若諸比丘尼同意相助，若一、若二、若眾多，同  語、同見欲破和合僧。是比丘尼，諸比丘尼  諫時，是同意比丘尼言：『阿梨耶！莫說是比丘
尼好惡。何以故？是法語比丘尼、律語比丘尼。  是比丘尼所說，皆是我等所欲。是比丘尼所  見欲忍可事，我等亦欲忍可。是比丘尼知說
非不知說。』諸比丘尼應諫是同意比丘尼：『阿  梨耶！莫作是語：「法語比丘尼、律語比丘尼。」何  以故？此非法語比丘尼、律語比丘尼。阿梨耶！
莫助破僧，事當樂和合僧。何以故？僧和合歡  喜不諍，共一學如水乳合，如法說安樂住。』是  比丘尼，諸比丘尼諫時，堅持不捨者，應第
二、第三諫，捨是事善；若不捨是法乃至三諫，  僧伽婆尸沙。

[0557c23]  「若比丘尼，瞋恚非理謗僧，作如是言：『僧隨愛、  隨瞋、隨怖、隨癡，僧依愛、瞋、怖、癡，是故呵責。』是
比丘尼，諸比丘尼應諫作是言：『阿梨耶！莫  作是語：「僧隨愛、隨瞋、隨怖、隨癡，僧依愛、瞋、  怖、癡。」何以故？僧不隨愛、瞋、怖、癡，汝莫瞋恚非
理謗僧。』是比丘尼，諸比丘尼諫時堅持不  捨者，應第二、第三諫，捨是事好；若不捨，是法  乃至三諫，僧伽婆尸沙。

[0558a06]  「若比丘尼，自用戾語。諸比丘尼共法中如  法、如律教，便自用意作是言：『汝莫語我若好、  若惡。我亦不語汝若好、若惡。』諸比丘尼應諫
彼比丘尼言：『阿梨耶！諸比丘尼共法中如法、  如律教，汝莫自用語。諸比丘尼教汝，汝當  信受；汝亦應如法、如律教諸比丘尼。何以故？
如來弟子中展轉相教、展轉相諫，共罪中出  故，善法得增長。』是比丘尼，諸比丘尼諫時堅  持不捨者，應第二、第三諫，捨是事善；若不捨
是法乃至三諫，僧伽婆尸沙。

[0558a16]  「若二比丘尼習近住，迭相覆過，諸比丘尼  應諫是比丘尼言：『阿梨耶！莫習近住迭相覆  過，習近住不生善法。』是比丘尼，諸比丘尼
諫時堅持不捨，應第二、第三諫，捨是事善；若  不捨是法乃至三諫，僧伽婆尸沙。

[0558a21]  「若比丘尼，見相遠住，便勸作是言：『當習近住  迭相藏過，莫相離住，不妨生長善法。餘人  亦有如是相近住者，僧不能遮，輕易汝故
相禁制耳！』諸比丘尼應諫是比丘尼言：『阿  梨耶！某甲某甲相遠住，莫勸習近住迭相  覆過，習近住不妨生善法。莫作是語：「餘人
亦有習近住，僧不能遮，輕易汝故相禁制  耳！」』是比丘尼，諸比丘尼諫時堅持不捨者，  應第二、第三諫，捨是事善；若不捨者，是法  乃至三諫，僧伽婆尸沙。

[0558b02]  「若比丘尼，瞋恚欲捨戒，作是言：『我捨佛、捨法、  捨僧，捨說、捨共住、共食，捨經論、捨沙門尼釋
種，用是沙門尼釋種為？餘更有勝處，我於  彼中修梵行。』諸比丘尼應諫是比丘尼言：『阿  梨耶！莫瞋恚捨戒作是言：「我捨佛乃至捨
沙門尼釋種。」捨佛者不善。』諸比丘尼如是諫  時故堅持不捨者，應第二、第三諫，捨是事  好；若不捨是法，乃至三諫，僧伽婆尸沙。」  (十九事竟)

[0558b10]  「諸阿梨耶！已說十九僧伽婆尸沙法，十一初  罪、八乃至三諫。若比丘尼犯一一罪，半月  二部眾中行摩那埵，次到阿浮呵那二十眾、
二部僧中應出罪，稱可眾人意。二十人中  若少一人，此比丘尼不名出罪，諸比丘比  丘尼應呵責，是名時。今問諸阿梨耶！是中  清淨不？」第二、第三亦如是問。

[0558b16]  「諸阿梨耶！是中  清淨，默然故，是事如是持。」

[0558b18]  「諸阿梨耶！是三十尼薩耆波夜提法，半月半  月波羅提木叉中說。

[0558b20]  「若比丘尼，衣已竟，迦絺那衣已捨，若得長  衣得至十日畜。若過者，尼薩耆波夜提。

[0558b22]  「若比丘尼，衣已竟，迦絺那衣已捨，五衣中  若離一一衣餘處一宿，除僧羯磨，尼薩耆  波夜提。

[0558b25]  「若比丘尼，衣已竟，迦絺那衣已捨，若得非時  衣，比丘尼若須應取疾作衣受，若不足者  有望處，為滿故聽一月畜；若過畜者，足不
足，尼薩耆波夜提。

[0558b29]  「若比丘尼，自手捉生色、似色，若使人捉舉染  著者，尼薩耆波夜提。

[0558c02]  「若比丘尼，種種賣買，尼薩耆波夜提。

[0558c03]  「◎若比丘尼，從非親里居士、居士婦乞衣，尼  薩耆波夜提，除餘時。餘時者，失衣時，是名餘  時

[0558c06]  「若比丘尼，失衣時得從非親里居士、居士婦  乞衣，若自恣與得取上下衣。過是受者，尼  薩耆波夜提。

[0558c08]  「若居士、居士婦為比丘尼辦  衣價，如是言：『我辦如是衣價，買如是衣，  與某甲比丘尼。』是比丘尼，先不自恣請，為好
故便往勸言：『善哉優婆夷！辦如是衣價，買  如是色衣與我。』若得衣者，尼薩耆波夜提。

[0558c13]  「為比丘尼故，若二居士、居士婦，各各辦衣價，  如是言：『我等辦如是如是衣價，買如是如  是衣，與某甲比丘尼。』是比丘尼，先不自恣請，
為好故便到居士所言：『為我各各辦如是如  是衣價，共作一衣與我。』為好故，若得是衣，  尼薩耆波夜提。

[0558c19]  「為比丘尼故，若王、若大臣遣使送衣直與比  丘尼，使到比丘尼所白言：『阿梨耶！是衣直，  若王、若大臣所送。阿梨耶！應受是衣價。』
是比丘尼，應語使如是言：『諸比丘尼法，不應  受是衣價。我須衣時，得清淨衣者，得自  手受作比丘尼衣畜。』使語比丘尼：『阿梨耶！有
執事人常為諸比丘尼執事不？』是比丘尼，  應示使執事人，若園民、若優婆塞。應語使  到言：『善哉執事！如是如是衣價，買如是如
是衣，與某甲比丘尼。是比丘尼須衣時當來，  當與衣。』是使若自勸喻、若使人勸喻已，還  到比丘尼所白言：『阿梨耶！所示執事人，我
已勸喻作衣。阿梨耶！須衣時往取，當與阿  梨耶衣。』須衣比丘尼，應到執事所索衣，應作  是言：『我須衣！我須衣！』第二、第三亦如是索。若
得衣者好；若不得，第四、第五、第六應在執事  前默然立，若得衣者善；若不得，過是求，  若得衣，尼薩耆波夜提。  若不得衣，隨衣價來處，自去、若遣使，應作
是言：『汝為某甲比丘尼送衣價，是比丘尼竟  不得用。汝自知，莫使失，是事法爾。』

[0559a18]  「若比丘尼，為床褥乞，而自作衣鉢、飲食、疾病  湯藥者，尼薩耆波夜提。

[0559a20]  「若比丘尼，人為作是與，而作彼用者，尼薩耆  波夜提。

[0559a22]  「若比丘尼，為食乞，作衣鉢、飲食、湯藥受用者，  尼薩耆波夜提。

[0559a24]  「若比丘尼，畜長鉢，尼薩耆波夜提。

[0559a25]  「若比丘尼，畜長衣，尼薩耆波夜提。

[0559a26]  「若比丘尼，於住止處棄故僧伽梨，唱言：『有欲  取者取。』後還奪者，尼薩耆波夜提。

[0559a28]  「若比丘尼，故僧伽梨若自擿、若使人擿，過五  六日不自縫、不使人縫，除病，尼薩耆波夜提。

[0559b01]  「若比丘尼語式叉摩尼言：『與我衣，當與汝受  具足。』取衣已不與受具足者，尼薩耆波夜提。

[0559b03]  「若比丘尼，過四羯利沙槃市重衣，尼薩耆波  夜提。

[0559b05]  「若比丘尼，過兩羯利沙槃半市細輕衣者，尼  薩耆波夜提。

[0559b07]  「若比丘尼，長鉢得十日畜。若過者，尼薩耆  波夜提。

[0559b09]  「若比丘尼，所用鉢減五綴，更乞新鉢為好故，  尼薩耆波夜提。是鉢應僧中捨，比丘尼眾  中最下鉢應與，應如是教：『汝比丘尼受是
鉢，乃至破，是事法爾。』

[0559b13]  「若比丘尼病，所應服藥酥、油、蜜、石蜜、生酥  及脂，如是病比丘尼聽畜七日服。過七日  有殘不捨而服者，尼薩耆波夜提。

[0559b16]  「若比丘尼與比丘尼衣，後瞋恨不喜，若自  奪、若使人奪，作是言：『比丘尼還我衣來，不與  汝。』得衣者，尼薩耆波夜提。

[0559b19]  「若比丘尼，種種販賣生色、似色者，尼薩耆波  夜提。

[0559b21]  「若比丘尼，自行乞縷，使非親里織師織  者，尼薩耆波夜提。

[0559b23]  「若居士、居士婦，使織師為比丘尼織作衣。  是比丘尼先不請，便往勸織師言：『汝知  不？此衣為我作，汝好織令緻長廣，當與汝
錢、錢直，食、食直。』是比丘尼如是勸，與錢、  錢直，食、食直，得衣者，尼薩耆波夜提。

[0559b28]  「若比丘尼，十日未滿夏三月得急施衣，比  丘尼須者得取畜至衣時。若過時畜，尼薩耆  波夜提。

[0559c02]  「若比丘尼，知他市得而抄買者，尼薩耆波  夜提。

[0559c04]  「若比丘尼，知他物向僧自迴向  己  ，尼薩耆波  夜提。」  (三十事竟)

[0559c06]  「諸阿梨耶！已說三十尼薩耆波夜提法。今  問諸阿梨耶！是中清淨不？」第二、第三亦如是  問。

[0559c08]  「諸阿梨耶！是中清淨，默然故，是事如是持。」

[0559c09]  「諸阿梨耶！是百四十一波夜提法，半月半月  波羅提木叉中說。

[0559c11]  「若比丘尼，知而妄語，波夜提。

[0559c12]  「若比丘尼，種類形相語，波夜提。

[0559c13]  「若比丘尼，兩舌者，波夜提。

[0559c14]  「若比丘尼，知僧如法、如律滅諍事已，更發  起言：『此羯磨不了，當更作。』作是因緣不異，波  夜提。

[0559c17]  「若比丘尼，故奪畜生命，波夜提。

[0559c18]  「若比丘尼，教未受具戒人說句法，波夜提。

[0559c19]  「若比丘尼，自稱向未受具戒人得過人法：  『我如是知、如是見。』說實者，波夜提。

[0559c21]  「若比丘尼，知他比丘尼麁罪，向未受具戒人  說，除僧羯磨，波夜提。

[0560a01]  「若比丘尼，僧應分物，先聽與而後遮言：  『阿梨耶！汝親友意迴僧物與。』波夜提。

[0560a03]  「若比丘尼，半月誦波羅提木叉經時，作是言：  『阿梨耶！用說是雜碎戒為？使諸比丘尼生  疑悔。』作是輕呵戒因緣不異，波夜提。
(十事竟)

[0560a06]  「若比丘尼，壞種子破鬼村，波夜提。

[0560a07]  「若比丘尼，異語惱他，波夜提。

[0560a08]  「若比丘尼，嫌責者，波夜提。

[0560a09]  「若比丘尼，僧住處露地敷臥床、坐床褥枕，若  自敷、若使人敷。去時不自舉、不使人舉，波  夜提。

[0560a12]  「若比丘尼，僧房內覆處自敷床褥、若使  人敷。去時不自舉、不使人舉，波夜提。

[0560a14]  「若比丘尼在僧房內，若自牽比丘尼出、  若使人牽出，下至言：『比丘尼汝出去。』作是  語者，波夜提。

[0560a17]  「若比丘尼，知僧房內比丘尼先敷床褥，後  來敷欲擾亂故敷置：『不樂者自當出去。』  作是因緣不異，波夜提。

[0560a20]  「若比丘尼，僧房閣屋上敷尖脚床，若坐、若臥，  波夜提。

[0560a22]  「若比丘尼，知水有蟲，澆草泥、若使人澆，波夜  提。

[0560a24]  「若比丘尼，故令他比丘尼起疑悔須臾不樂，  是因緣不異，波夜提。  (二十事竟)

[0560a26]  「若比丘尼施一食處，不病比丘尼應一食，過  者，波夜提。

[0560a28]  「若比丘尼處處食，除餘時，波夜提。餘時者，病  時、施衣時，是名餘時。

[0560a30]  「若比丘尼，淨施比丘、比丘尼、式叉摩那、沙  彌、沙彌尼衣已，後不捨而受用者，波夜提。

[0560b02]  「若比丘尼，知彼食已足，離坐不作殘食  法，欲惱故勸食者，波夜提。

[0560b04]  「若比丘尼，不與不受著口中，除水及楊枝，波  夜提。

[0560b06]  「若比丘尼，非時食，波夜提。

[0560b07]  「若比丘尼，停食食，波夜提。

[0560b08]  「若比丘尼，往白衣家，自恣與餅  麨  得受兩三  鉢，出外共不病比丘尼食。若過受出外不共  不病比丘尼食者，波夜提。

[0560b11]  「若比丘尼，戲笑藏他衣鉢尼師壇鍼筒、若  使人藏，波夜提。

[0560b13]  「若比丘尼，別眾食，除餘時，波夜提。餘時  者，病時、衣時、行時、船上時、大眾時、外道施食  時。  (三十事竟)

[0560b16]  「若比丘尼，無病為身然草木、牛  屎  ，若自然、  若使人然，除因緣，波夜提。

[0560b18]  「若比丘尼，與未受具戒人同屋過三宿者，波  夜提。

[0560b20]  「若比丘尼，與羯磨欲已，後瞋恨不喜作是  言：『我不與欲不好與，此羯磨不成就，我不  與此欲。』波夜提。

[0560b23]  「若比丘尼語比丘尼言：『阿梨耶！共入聚落，  到彼當與汝食。若自與、若使人與。』後欲驅故，
便言：『汝去！我共汝住不樂，我獨住樂。』作  是因緣不異，波夜提。

[0560b27]  「若比丘尼作是語：『阿梨耶！我知世尊說障  道法，習此法者不能障道。』諸比丘尼應諫  言：『阿梨耶！汝莫謗世尊，謗世尊者不善。世
尊不作是語，世尊說障道法實障道。汝捨此  惡事。』如是諫時堅持不捨，應第二、第三  諫，捨者善；若不捨，僧應作舉羯磨，是比丘  尼，波夜提。

[0560c05]  「若比丘尼，知是比丘尼惡見不捨，僧如  法如律作舉羯磨，未作如法、如律，共食、共  同室住，波夜提。

[0560c08]  「若沙彌尼作是言：『如來說婬欲是障道法，  我知習婬欲不能障道。』諸比丘尼應諫言：  『汝沙彌尼莫謗世尊，謗世尊者不善。世尊
不作是語，世尊說婬欲實障道。汝捨此  惡見。』如是諫時，若堅持不捨者，應第二、  第三諫，若捨者善。若不捨者，應驅出言：
『從今日，汝沙彌尼不應言：「佛是我師。」亦不  得共比丘尼三宿。汝去，不得此中住。』若比  丘尼知沙彌尼惡見不捨驅出，未作如法誘
喚畜養、共食、共住，波夜提。

[0561a07]  「若比丘尼，得新衣當三種壞色，若一一壞色  青、黑、木蘭。若不若不作三種一一壞色  受用者，波夜提。

[0561a10]  「若比丘尼，若寶、若名寶，園內自取、若使人取，  除餘時，波夜提。餘時者，比丘尼若寶、若名寶，
若自取、若使人取，作是念：『有主求者與。』是  名餘時。

[0561a14]  「若比丘尼，恐怖比丘尼，波夜提。  (四十事竟)

[0561a15]  「若比丘尼，知水有蟲而飲者，波夜提。

[0561a16]  「若比丘尼，無衣外道出家男女自手與食，  波夜提。

[0561a18]  「若比丘尼，知食家婬處坐，波夜提。

[0561a19]  「若比丘尼，知食家屏處坐，波夜提。

[0561a20]  「若比丘尼，觀軍發行，波夜提。

[0561a21]  「若比丘尼，有因緣事得到軍中三宿。若過  者，波夜提。

[0561a23]  「若比丘尼，有因緣事得到軍中三宿，若看  軍發行牙旗鬪勢，波夜提。

[0561a25]  「若比丘尼，瞋恨不喜打比丘尼者，波夜提。

[0561a26]  「若比丘尼，瞋恨不喜掌刀擬比丘尼者，波  夜提。

[0561a28]  「若比丘尼，水中戲，波夜提。  (五十事竟)

[0561a29]  「若比丘尼，以指相指，波夜提。

[0561b01]  「若比丘尼，知賊眾，期共道行，下至聚落  中，波夜提。

[0561b03]  「若比丘尼，自手掘地若使人掘，指示語：『掘  是地。』波夜提。

[0561b05]  「若比丘尼，四月別請應受，若過受，波夜提。  除更請、長自恣請。

[0561b07]  「若比丘尼，語比丘尼言：『阿梨耶！當學，莫犯  五眾罪。』是言：『我不隨汝語，若見餘阿梨耶  寂根多聞、持法深解，我當從諮問，彼有所說
我當受行。』除餘時，作是語者，波夜提。比  丘欲得法利者應學，亦應問餘比丘尼。

[0561b12]  「若比丘尼，飲酒，咽咽波夜提。

[0561b13]  「若比丘尼，輕他比丘尼，波夜提。

[0561b14]  「若比丘尼，諸比丘尼諍訟時，默然立聽，彼有  說者我當憶持。作是因緣不異，波夜提。

[0561b16]  「若比丘尼，僧欲斷事不與欲，出去不白，  波夜提。

[0561b18]  「若比丘尼，半月說波羅提木叉經時，作是言：  『我今始知是法入修多羅，半月波羅提木叉  中說。』諸比丘尼知彼比丘尼本若二、若三
說《波羅提木叉經》中坐，況復多，彼比丘尼不  以不知故無罪，隨所犯罪如法治。應呵言：  『阿梨耶！汝失善利，半月說波羅提木叉，汝不
尊重、不一心念、不攝耳聽法。』呵已，波夜提。  (六十事竟)

[0561b26]  「若比丘尼，同食處，食前、食後不白比丘尼，行  至餘家，除衣時，波夜提。

[0561b28]  「若比丘尼，入剎利灌頂王宮，夫人寶物未  藏，下至過門限，波夜提。

[0561c01]  「若比丘尼，骨牙角作鍼筒，破已，波夜提。

[0561c02]  「若比丘尼，作床脚應量作，長修伽陀八指，除  入梐。若過，截已，波夜提。

[0561c04]  「若比丘尼，兜羅綿貯褥，若坐若臥。出已，波  夜提。

[0561c06]  「若比丘尼，作尼師壇應量作，長二修伽陀磔  手、廣一磔手半，更益一磔手。若過，截已，波  夜提。

[0561c09]  「若比丘尼，作覆瘡衣應量作，長四修伽陀  磔手、廣二磔手半。若過，截已，波夜提。

[0561c11]  「若比丘尼，效如來衣量等作衣，若過量，截  已，波夜提。如來衣量長九修伽陀磔手、廣六  磔手。

[0562a02]  「若比丘尼，瞋恨不喜，無根僧伽婆尸法謗，  波夜提。

[0562a04]  「若比丘尼，知物向僧迴向與人，波夜提。  (七十事竟)

[0562a05]  「若比丘尼，不語主而著他衣，波夜提。

[0562a06]  「若比丘尼，自手與俗人外道沙門衣，波夜提。

[0562a07]  「若比丘尼，作安陀會應量作，長四修伽陀  磔手、廣二磔手。若過作，截已，波夜提。

[0562a09]  「若比丘尼，僧祇支應量作，長四修伽陀磔  手、廣二磔手。若過作，截已，波夜提。

[0562a11]  「若比丘尼，作雨浴衣應量作，長四修伽陀磔  手、廣二磔手。若過作，截已，波夜提。

[0562a13]  「若比丘尼，詣不能辦衣家，為僧乞伽絺那  衣，波夜提。

[0562a15]  「若比丘尼，不病，所受持衣不隨身者，波夜提。

[0562a16]  「若比丘尼，得佉陀尼食、蒲闍尼食，更煮、使人  煮，更熬、使人熬，更煎、使人煎，不病比丘尼食  者，波夜提。

[0562a19]  「若比丘尼，比丘食以水扇供給，波夜提。

[0562a20]  「若比丘尼，食蒜者，波夜提。  (八十事竟)

[0562a21]  「若比丘尼，俗人外道自手與食，波夜提。

[0562a22]  「若比丘尼，作醫師活命，波夜提。

[0562a23]  「若比丘尼，授俗人外道醫方者，波夜提。

[0562a24]  「若比丘尼，為俗人作者，波夜提。

[0562a25]  「若比丘尼，知食家先不語而入者，波夜提。

[0562a26]  「若比丘尼，與俗人外道習近住，若竟日、若  須臾，下至園民、沙彌，波夜提。

[0562a28]  「若比丘尼，自呪誓他者，波夜提。

[0562a29]  「若比丘尼，自打而啼泣淚者，波夜提。

[0562b01]  「若比丘尼語比丘尼作是言：『阿梨耶！共往  某甲家。』彼於後不忍某甲比丘尼，無因緣、不  審諦聞而呵責者，波夜提。

[0562b04]  「若比丘尼，慳嫉心護他家者，波夜提。  (九十事竟)

[0562b05]  「若比丘尼，對面呵罵比丘者，波夜提。

[0562b06]  「若比丘尼，減十二雨畜弟子者，波夜提。

[0562b07]  「若比丘尼，滿十二雨，十法不具足而畜弟  子者，波夜提。

[0562b09]  「若比丘尼，十法具足，不羯磨而畜弟子者，波  夜提。

[0562b11]  「若比丘尼，知他犯戒，捉戶鉤、開他房戶共  男子住，與受具足者，波夜提。

[0562b13]  「若比丘尼，與減二十雨童女受具足者，波夜  提。

[0562b15]  「若比丘尼，滿二十歲童女，不與學戒而與受  具足者，波夜提。

[0562b17]  「若比丘尼，受學戒不滿學，與受具足者，波  夜提。

[0562b19]  「若比丘尼，學戒滿，不羯磨與受具足者，波夜  提。

[0562b21]  「若比丘尼，適他婦減十二雨，與受具足者，  波夜提。  (一百事竟)

[0562b23]  「若比丘尼，適他婦滿十二雨，不學戒與受具  足者，波夜提。

[0562b25]  「若比丘尼，已適他婦受學戒、不滿學，與受  具足者，波夜提。

[0562b27]  「若比丘尼，已適他婦學戒滿，不羯磨與受具  足者，波夜提。

[0562b29]  「若比丘尼，與弟子受具足已，應二年教誡。若  不教者，波夜提。

[0562c02]  「若比丘尼，受具足已，應二年供給隨逐和上  尼。若不供給隨逐，波夜提。

[0562c04]  「若比丘尼，年年畜弟子，波夜提。

[0562c05]  「若比丘尼，一眾清淨停宿受具足，波夜提。

[0562c06]  「若比丘尼度弟子，有事不自送、不使人送，  下至五六由旬，波夜提。

[0562c08]  「若比丘尼，諸比丘尼作是語：『阿梨耶！十法  不具足度弟子應教誡。』而反嫌責者，波夜提。

[0562c10]  「若比丘尼語式叉摩尼言：『學戒滿，當與汝  受具足。』後不與受、不使人受，又不遣去者，  波夜提。  (百一十事竟)

[0562c13]  「若比丘尼，不病載乘者，波夜提。

[0562c14]  「若比丘尼，不病持傘蓋著革屣者，波夜提。

[0562c15]  「若比丘尼，過量佉啁床褥上，若坐、若臥，波  夜提。

[0562c17]  「若比丘尼，同敷床褥臥，波夜提。

[0562c18]  「若比丘尼，僧房床褥不捨而去，波夜提。

[0562c19]  「若比丘尼，先不白，入比丘僧伽藍者，波夜提。

[0562c20]  「若比丘尼，知食家婬處，宿除餘時，波夜提。餘  時者，風時、雨時、奪命時、傷梵行時，是名餘時

[0562c22]  「若比丘尼，無商人伴向異國行，波夜提。

[0563a01]  「若比丘尼，自境界內觀園林故墟，波夜提。

[0563a02]  「若比丘尼，共一比丘空靜處坐，波夜提。  (百二十事竟)

[0563a03]  「若比丘尼，與丈夫屏處坐者，波夜提。

[0563a04]  「若比丘尼，與男子伸手內住、若耳語，波夜提。

[0563a05]  「若比丘尼，知闇中男子坐，無燈而入，波夜提。

[0563a06]  「若比丘尼，觀伎樂行，波夜提。

[0563a07]  「若比丘尼，鬪諍不和合住，眾主不料理斷滅  者，波夜提。

[0563a09]  「若比丘尼，俗人婦女塗香油揩摩洗浴，除  病時，波夜提。

[0563a11]  「若比丘尼，不病使比丘尼揩摩洗浴者，波夜  提。

[0563a13]  「若比丘尼，不病令沙彌尼揩摩者，波夜提。

[0563a14]  「若比丘尼，不病令式叉摩尼揩摩者，波夜提。

[0563a15]  「若比丘尼，不病令俗人婦女揩摩者，波夜提。  (一百三十事竟)

[0563a17]  「若比丘尼，半月清淨布薩，不恭敬者，波夜提。

[0563a18]  「若比丘尼，半月僧教誡，而不恭敬不來，波夜  提。

[0563a20]  「若比丘尼，膝已上、肩已下隱處有癰瘡，先  不白，聽男子破洗者，波夜提。

[0563a22]  「若比丘尼，安居中遊行者，波夜提。

[0563a23]  「若比丘尼，安居竟不遊行者，波夜提。

[0563a24]  「若比丘尼，語比丘尼作是語：『阿梨耶！此處  安居。』後嫌呵惱觸，波夜提。

[0563a26]  「若比丘尼，知比丘尼先安居已，後來若自  嬈亂、使人嬈亂，波夜提。

[0563a28]  「若比丘尼，隔牆不觀，擲棄不淨，波夜提。

[0563a29]  「若比丘尼，生草上大小便，波夜提。

[0563b01]  「若比丘尼，水中大小便，波夜提。

[0563b02]  「若比丘尼，知眾利迴與一眾，波夜提。」  (一百四十一  事竟)

[0563b04]  「諸阿梨耶！已說百四十一波夜提法。今問諸  阿梨耶！是中清淨不。」第二、第三亦如是問。

[0563b05]  「諸  阿梨耶！是中清淨，默然故，是事如是持。」

[0563b07]  「諸阿梨耶！是八波羅提提舍尼法，半月半月  波羅提木叉中說。

[0563b09]  「◎若比丘尼，不病，為身，白衣家乞酥，若使人  乞，若噉、若食。是比丘尼應向餘比丘尼悔過，
如是言：『阿梨耶！我墮可呵法，此法悔過。』是波  羅提提舍尼法。如是二、油。三、蜜。四、石蜜。五、乳。  六、酪。七、魚。八、肉。」

[0563b14]  「諸阿梨耶！已說八波羅提提舍尼法。今問  諸阿梨耶！是中清淨不？」第二、第三亦如是問。

[0563b16]  「諸阿梨耶！是中清淨，默然故，是事如是持。」

[0563b17]  「諸阿梨耶！是眾學法，半月半月波羅提木叉  中說。

「不下著內衣。　　不高著內衣。  
不參差著內衣。　　不百襵著內衣。  
不石留華著內衣。　　不麥飯團著內衣。  
不魚尾著內衣。　　不多羅樹葉著內衣。

[0563b23]  「不象鼻著內衣。  (此上九戒，丹本及本律大僧戒中並無)  。

[0563b23]  「齊整著內衣，  應當學。  (十事竟)

[0563b25]  「不下披衣，應當學。

[0563b26]  「不高披衣，應當學。

[0563b27]  「不婆羅天披衣，應當學。

[0563b28]  「不婆藪天披衣，應當學。  (此上四戒，丹本及本律大僧戒中並無)

[0563b29]  「齊整披衣，應當學。

[0563c01]  「好覆身入家內，應當學。

[0563c02]  「諦視入家內，應當學。

[0563c03]  「小聲入家內，應當學。

[0563c04]  「不得笑入家內，應當學。

[0563c05]  「不得覆頭入家內，應當學。

[0563c06]  「不得反抄衣入家內，應當學。

[0563c07]  「不得脚指行入家內，應當學。

[0563c08]  「不得叉腰入家內，應當學。

[0563c09]  「不得搖身入家內，應當學。

[0563c10]  「不得搖頭入家內，應當學。

[0563c11]  「不得掉臂入家內，應當學。

「

[0563c12]  好覆身家內坐，應當學。

[0563c13]  「諦視家內坐，應當學。

[0563c14]  「小聲家內坐，應當學。

[0563c15]  「不得笑坐家內，應當學。

[0563c16]  「不得覆頭坐家內，應當學。

[0563c17]  「不得反抄衣坐家內，應當學。

[0563c18]  「不得抱膝坐家內，應當學。

[0563c19]  「不得交脚坐家內，應當學。

[0563c20]  「不得叉腰坐家內，應當學。

[0563c21]  「不得動手足坐家內，應當學。

[0563c22]  「一心受食，應當學。

[0563c23]  「羹飯等受，應當學。

[0563c24]  「不得口中迴食食，應當學。

「

[0563c25]  不得偏刳食，應當學。

[0564a01]  「不得吐舌食應發學

[0564a02]  「不得大團飯食，應當學。

[0564a03]  「不得張口待飯食，應當學。

[0564a04]  「不得挑團飯食，應當學。

[0564a05]  「不得齧半食，應當學。

[0564a06]  「不得含食語，應當學。

[0564a07]  「不得指抆鉢食，應當學。

[0564a08]  「不得舐手食，應當學。

[0564a09]  「不得嗽指食，應當學。

[0564a10]  「不得  [口*專]  [口*集]  作聲食，應當學。

[0564a11]  「不得吸食食，應當學。

[0564a12]  「不得全吞食，應當學。

[0564a13]  「不得落飯食，應當學。

[0564a14]  「不得振手食，應當學。

[0564a15]  「不得嫌心看比坐鉢食，應當學。

[0564a16]  「端心視鉢食，應當學。

[0564a17]  「不病不得為己索食，應當學。

[0564a18]  「不得以飯覆羹更望得，應當學。

[0564a19]  「不得以膩手受飲器，應當學。

[0564a20]  「不得以鉢中殘食棄地，應當學。

[0564a21]  「人坐、比丘尼立，不得為說法，除病，應當學。

[0564a22]  「人臥、比丘尼坐，不得為說法，除病，應當學。

[0564a23]  「人在高床、比丘尼卑床，不得為說法，除病，應當  學。

[0564a25]  「不得為著革屣人說法，除病，應當學。

[0564a26]  「不得為著屐人說法，除病，應當學。

[0564a27]  「不得為覆頭人說法，除病，應當學。

[0564a28]  「不得為纏頭人說法，除病，應當學。

[0564a29]  「不得為抱膝蹲人說法，除病，應當學。

[0564b01]  「不得為翹脚人說法，除病，應當學。

[0564b02]  「不得為持刀人說法，除病，應當學。

[0564b03]  「不得為持弓箭人說法，除病，應當學。

[0564b04]  「不得為持杖人說法，除病，應當學。

[0564b05]  「不得為持蓋人說法，除病，應當學。

[0564b06]  「在後不為在前人說法，除病，應當學。

[0564b07]  「不得為騎乘人說法，除病，應當學。

[0564b08]  「在道外不為道中人說法，除病，應當學。

[0564b09]  「不得立大小便，除病，應當學。」  (七十七事竟)

[0564b10]  「諸阿梨耶！已說眾學法。今問諸阿梨耶！是中  清淨不？」第二、第三亦如是問。

[0564b11]  「諸阿梨耶！是  中清，淨默然故，是事如是持。」

[0564b13]  「諸阿梨耶！是七滅諍法，半月半月波羅提木  叉中說。

[0564b15]  「若隨事隨順人，應與現前毘尼人，與現前毘  尼。

[0564b17]  「應與憶念毘尼人，與憶念毘尼。

[0564b18]  「應與不癡毘尼人，與不癡毘尼。

[0564b19]  「應與自言治人，與自言治。

[0564b20]  「應與覔罪相人，與覓罪相。

[0564b21]  「應與多處覓人，與多處覓。

[0564b22]  「應與如草布地比尼人，與如草布地比尼。

[0564b23]  「諸阿梨耶！已說七滅諍法。今問諸阿梨耶！是  中清淨不？」第二、第三亦如是問。

[0564b24]  「諸阿梨耶！  是中清淨，默然故，是事如是持。」

[0564b26]  「諸阿梨耶！已說波羅提木叉序、

[0564b27]  「已說八波羅夷法、

[0564b28]  「已說十九僧伽婆尸沙法、

[0564b29]  「已說三十尼薩耆波夜提法、

[0564c01]  「已說百四十一波夜提法、

[0564c02]  「已說八波羅提提舍尼法、

[0564c03]  「已說眾學法、

[0564c04]  「已說七滅諍法，

[0564c05]  「是事入佛經中，半月半月波羅提木叉中說，  及餘隨道法。諸阿梨耶！一心歡喜不諍、一  學一道，如水乳合安樂行，應當學。」

[0564c08]  「佛告比丘尼：『毘婆尸佛如來、應供、正遍知，為  寂靜僧最初說波羅提木叉：

「『「忍辱第一道，　　涅槃佛稱最；  
出家惱他人，　　不名為沙門。」

[0564c12]  「『尸棄佛如來、應供、正遍知，為寂靜僧最初說  波羅提木叉：

「『「譬如明眼人，　　能避嶮惡道；  
世有聰明人，　　能遠離諸惡。」

[0564c16]  「『毘葉婆佛如來、應供、正遍知，為寂靜僧最初  說波羅提木叉：

「『「不惱不說過，　　如戒所說行；  
飯食知節量，　　常樂在閑處，  
心淨樂精進，　　是名諸佛教。」

[0564c21]  「『拘留孫佛如來、應供、正遍知，為寂靜僧最初  說波羅提木叉：

「『「譬如蜂採華，　　不壞色與香，  
但取其味法；　　比丘入聚落，  
不破壞他事，　　不觀作不作，  
但自觀身行，　　諦視善不善。」

[0564c27]  「『拘那含牟尼佛如來、應供、正遍知，為寂靜僧最  初說波羅提木叉：

「『「欲得好心莫放逸，　　聖人善法當勤學；  
若有智寂一心人，　　乃能無復憂愁患。」

[0565a02]  「『迦葉佛如來、應供、正遍知，為寂靜僧最初說  波羅提木叉：

「『「一切惡莫作，　　當具足善法；  
自淨其志意，　　是則諸佛教。」

[0565a06]  「『釋迦牟尼佛如來、應供、正遍知，為寂靜僧最  初說波羅提木叉：

「『「護身為善哉！　　能護口亦善；  
護意為善哉！　　護一切亦善；  
比丘護一切，　　便得離眾苦。  
比丘守口意，　　身不犯眾惡，  
是三業道淨，　　得聖所得道。  
若人撾罵不還報，　　於嫌恨人心不恨，  
於瞋人中心常淨，　　見人為惡自不作。  
七佛為世尊，　　能救護世間，  
是佛說戒經，　　我已廣說竟。  
諸佛及弟子，　　恭敬是戒經，  
恭敬戒經已，　　各各相恭敬，  
慚愧得具足，　　能得無為道。」』」

[0565a20]  「已說波羅提木叉竟，僧一心得布薩。」

摩訶僧祇比丘尼戒本

[0565a22]  ◎「若比丘尼，從非親里居士、若居士婦乞  衣  ，  除餘時。餘時者，失衣時。尼薩耆波夜提。

[0565a24]  「若比丘尼失衣，得從非親里居士、居士婦  乞衣，若自恣與得取上下衣。若過受，尼薩  耆波夜提。

[0565a26]  「若比丘尼居士、居士婦，為比  丘尼辦衣價言：『我辦如是衣價，買如是衣，  與某比丘尼。』是比丘尼先不請，為好故便
往勸言：『善哉優婆夷！如是衣價買如是色  衣與我。』若得衣，尼薩耆波夜提。

[0565b01]  「若比  丘尼，居士、居士婦  各  辦衣價言：『我等辦如  是衣價，買如是衣，與某甲比丘尼。』是比丘
尼先不請，為好故便往勸言：『善哉優婆塞、  優婆夷！各辨如是衣價，共作一如是色衣  與我。』若得衣，尼薩耆波夜提。

[0565b06]  「為比丘尼  故，若王、大臣遣使送衣直與比丘尼，使  到言：『是衣直，若王、大臣送。阿梨耶！應受。』
比丘尼言：『我不得受是衣直，送淨衣來者  應受。』使言：『阿梨耶有執事人不？』比丘尼若  須衣，應示使，若園民、若優婆夷言：『是人能
為比丘尼執事。』使到言：『善哉執事！如是衣  價，買如是淨衣，與某甲比丘尼。是比丘  尼來取時，與彼。』使勅已，還到比丘尼所言：
『阿梨耶！所示執事人，我已勸作已，須衣時  往取。』比丘尼若須衣應到執事人所言：『我  須衣！我須衣！』第二、第三亦如是，若得衣者
好；若不得，第四、第五、第六在執事前默然  立，得衣者善；不得，過是求，若得衣，尼薩  耆波夜提。若不得，隨衣直來處，若自去、若
遣使言：『汝為某比丘尼送衣直，是比丘尼  於汝衣直竟不得用。汝自知，莫令失，是事  法爾。』

[0565b24]  「◎若比丘尼，不病、為身，白衣家乞酥，若使人  乞，若噉、若食，是比丘尼應向餘比丘尼悔  過，如是言：『阿梨耶！我墮可呵法，此法悔
過。』是波羅提提舍尼法。

[0565b27]  「若比丘尼，不  病、為身，白衣家乞油，若使人乞，若噉、若食，  是比丘尼應向餘比丘尼悔過，如是言：『阿
梨耶！我墮可呵法，此法悔過。』是波羅提  提舍尼法。

[0565c02]  「若比丘尼，不病、為身，白衣  家乞蜜、若使人乞，若噉、若食，是比丘尼應  向餘比丘尼悔過，如是言：『阿梨耶！我墮可
呵法，此法悔過。』是波羅提提舍尼法。

[0565c06]  「若比丘尼，不病、為身，白衣家乞石蜜，若使  人乞，若噉、若食，是比丘尼應向餘比丘尼  悔過，如是言：『阿梨耶！我墮可呵法，此法
悔過。』是波羅提提舍尼法。

[0565c09]  「若比丘尼，  不病、為身，白衣家乞乳，若使人乞，若噉、若  食，是比丘尼應向餘比丘尼悔過，如是言：
『阿梨耶！我墮可呵法，此法悔過。』是波羅  提提舍尼法。

[0565c13]  「若比丘尼，不病、為身，白  衣家乞酪、若使人乞，若噉、若食，是比丘尼  應向餘比丘尼悔過，如是言：『阿梨耶！我墮  可呵法，此法
悔過。』是波羅提提舍尼法。

[0565c17]  「若比丘尼，不病、為身，白衣家乞魚，若使  人乞，若噉、若食，是比丘尼應向餘比丘尼  悔過，如是言：『阿梨耶！我墮可呵法，此法悔
過。』是波羅提提舍尼法。

[0565c20]  「若比丘尼，不  病、為身，白衣家乞肉、若使人乞，若噉、若食，  是比丘尼應向餘比丘尼悔過，如是言：『阿
梨耶！我墮可呵法，此法悔過。』是波羅提提  舍尼法。」

[0565c24]  「諸阿梨耶！已說八波羅提提  舍尼法。今問諸阿梨耶！是中清淨不？」  (如是三說)

[0565c26]  「諸阿梨耶！是中清淨，默然故，是事如是持。」

[0565c27]  「諸阿梨耶！是眾學法，半月半月次說波羅  提木叉。

[0565c28]  「齊整著內衣，應當學。

[0565c28]  「齊整  被衣，應當學。

[0565c29]  「好覆身入家內，應當學。

[0566a01]  「諦視入家內，應當學。

[0566a01]  「小聲入家內，應  當學。

[0566a02]  「不笑入家內，應當學。

[0566a02]  「不覆頭  入家內，應當學。

[0566a03]  「不反抄衣入家內，應當  學。

[0566a04]  「不脚指行入家內，應當學。

[0566a04]  「不叉  腰入家內，應當學。

[0566a05]  「不搖身入家內，應當  學。

[0566a06]  「不搖頭入家內，應當學。

[0566a06]  「不掉臂  入家內，應當學。

[0566a07]  「好覆身家內坐，應當學。

[0566a08]  「諦視家內坐，應當學。

[0566a08]  「小聲家內坐，  應當學。

[0566a09]  「不笑家內坐，應當學。

[0566a09]  「不覆  頭家內坐，應當學。

[0566a10]  「不反抄衣家內坐，應  當學。

[0566a11]  「不抱膝家內坐，應當學。

[0566a11]  「不交  脚家內坐，應當學。

[0566a12]  「不叉腰家內坐，應當  學。

[0566a13]  「不動手足家內坐，應當學。

[0566a13]  「一心受  食，應當學。

[0566a14]  「羹飯等食，應當學。

[0566a14]  「不偏  刳食，應當學。

[0566a15]  「不口頰食食，應當學。

[0566a16]  「不吐舌食，應當學。

[0566a16]  「不大摶飯食，應當學。

[0566a17]  「不張口待飯食，應當學。

[0566a17]  「不挑摶飯  食，應當學。

[0566a18]  「不嚙半食，應當學。

[0566a18]  「不含  食語，應當學。

[0566a19]  「不指抆鉢食，應當學。

[0566a20]  「不舐手食，應當學。

[0566a20]  「不  [口*數]  指食，應當學。

[0566a21]  「不  [口*專]  [口*集]  作聲食，應當學。

[0566a21]  「不吸食食，應當  學。

[0566a22]  「不全吞食，應當學。

[0566a22]  「不落飯食，應  當學。

[0566a23]  「不振手食，應當學。

[0566a23]  「不嫌心視  比坐鉢食，應當學。

[0566a24]  「端心視鉢食，應當學。

[0566a25]  「無病不得為身索食，應當學。

[0566a25]  「不以  飯覆羹更望得，應當學。

[0566a26]  「不以膩手受飲  器，應當學。

[0566a27]  「不以鉢中殘食棄地，應當學。

[0566a28]  「己  立不為坐人說法，除病，應當學。

[0566a29]  「己  坐不為臥人說法，除病，應當學。

[0566a29]  「在下  不為高床上人說法，除病，應當學。

[0566b01]  「不為  著革屣人說法，除病，應當學。

[0566b02]  「不為著屐  人說法，除病，應當學。

[0566b03]  「不為覆頭人說法，  除病，應當學。

[0566b04]  「不為纏頭人說法，除病，應  當學。

[0566b05]  「不為抱膝蹲人說法，除病，應當學。

[0566b06]  「不為翹脚人說法，除病，應當學。

[0566b06]  「不  為持刀人說法，除病，應當學。

[0566b07]  「不為捉弓  箭人說法，除病，應當學。

[0566b08]  「不為捉杖人說  法，除病，應當學。

[0566b09]  「不為捉蓋人說法，除病，  應當學。

[0566b10]  「在後不為在前人說法，除病，應  當學。

[0566b11]  「不為騎乘人說法，除病，應當學。

[0566b12]  「在道外不為道中人說法，除病，應當學。

[0566b13]  「不立大小便，除病，應當學。

[0566b13]  「樹過人不應  上，除大因緣，應當學。」

[0566b15]  「諸阿梨耶！已說眾學法。今問諸阿梨耶！是  中清淨不？」  (如是三說)

[0566b16]  「諸阿梨耶！是中清淨，默然  故，是事如是持。」

[0566b18]  「諸阿梨耶！是七滅諍法。半月半月次說波  羅提木叉。

[0566b19]  「若隨事隨順人，應與現前  毘尼人，與現前毘尼。

[0566b20]  「應與憶念毘尼  人，與憶念毘尼。

[0566b21]  「應與不癡毘尼人，與  不癡毘尼。

[0566b22]  「應與自言治人，與自言治  毘尼。

[0566b23]  「應與覓罪相人，與覓罪相毘尼。

[0566b24]  「應與多覓毘尼人，與多覓毘尼。

[0566b24]  「應  與如草布地毘尼人，與如草布地毘尼。」

[0566b26]  「諸阿梨耶！已說七滅諍法。今問諸阿梨  耶！是中清淨不？」  (如是三說)

[0566b27]  「諸阿梨耶！是中清淨  默然故，是事如是持。」

[0566b29]  「諸阿梨耶！已說戒序、已說八波羅夷法、已  說十九僧伽婆尸沙法、已說三十尼薩耆  波夜提法、已說百四十一波夜提法、已說
八波羅提提舍尼法、已說眾學法、已說七  滅諍法、已說隨順法，是名如來、應供、正遍  知法比丘尼法，入波羅提木叉經中，是法  隨順法，一切學莫犯。」

* * *

【經文資訊】大正藏第 22 冊 No. 1427 摩訶僧祇比丘尼戒本  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
