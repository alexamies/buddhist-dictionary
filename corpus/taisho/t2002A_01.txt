如淨和尚語錄卷上
住建康府清涼寺語錄

侍者文素編

[0121c06]  師於嘉定三年十月初五日。於華藏褒忠禪  寺。受請入寺。

[0121c08]  指山門截斷程途驀直來。乾坤洞徹此門開。  左邊拍兮右邊吹。倒翻關棙起風雷。

[0121c10]  指佛殿開殿見佛。眼中毒刺咄拔却刺。禮拜  燒香顛倒鈍置。

[0121c12]  踞方丈。抉出達磨眼睛。作泥彈子打人。高聲  云。看海枯徹過底。波浪拍天高。

[0121c14]  師至法座前。拈帖。筆頭禿盡一毫通。至治寥  寥。靜極中舉帖云。看點起風雲傳號令。雷霆  潑墨振綱宗。莫有共相證據底麼。切忌側耳。

[0121c17]  拈請疏。瞿曇頂骨夫子眼睛。兩彩一賽玉振  金聲。

[0121c19]  指法座。大地平沈。此座高廣。千變萬化無功  受賞。

[0121c21]  斂衣就座  (問答不錄)  乃云  (提綱)  露柱懷胎忽然爆裂。突  出無孔鐵槌。歷劫都盧敗缺。直得金粟大士
陞玉麟堂。親從毛錐子上。吹一陣業風。使其  變作水牯牛徹顛徹狂。東撑西拄南倒北擂。  未免犯太平水草。破清涼田地。深栽荊棘遍  布蒺  [卄/梨]
。以此斷臨濟命根。以此瞎衲僧眼目。  以手拍膝云。叱叱。者畜生驢腮馬頷。相句引  惱亂閻浮笑殺人。雖然與麼。畢竟功歸何處。  總在吾皇聖化中。復舉
(結座)  三聖道。逢人則便  出。出則不為人。興化道。我逢人則不出。出則  便為人。此兩則公案驗盡衲僧。難為著眼。忽
被我大檀越建康府主等閑覻破舉似清涼。  可謂龍吟雲起。虎嘯風生。未免借尚書鼻孔。  為叢林出氣。有箇口號舉似諸人。一舉首登
龍虎榜。太平親到鳳凰池。全生全殺超言象。  更透機先向上機。

[0122a08]  請首座上堂。拔斷毒陀尾巴。穿住黑牛鼻孔。  虛空背上牽來。大地六番震動。甚惡毒兮甚  仇讎。屎尿腥臊汗血流。擬將眼覻無蹤跡。箇
是清涼第一頭。喝一喝。

[0122a12]  元宵上堂。過去然燈佛。相牽弄業識。現在漏  燈盞光影瞞人眼。未來乾紙撚賊贓無處典。  咄。髑髏前點破。鼻孔裡看見。衲僧門下黑漫
漫。歷劫不分通一線。

[0122a16]  諸方道舊至。上堂。大道無門。諸方頂  [寧*頁]  上跳  出。虛空絕路。清涼鼻孔裡入來。恁麼相見。
瞿曇賊種。臨濟禍胎。咦。大家顛倒舞春風。驚  落杏花飛亂紅。

[0122a20]  謝緣西堂上堂。梅花清曉香。爛熳而借功。柳  線早春濃。日暄而轉位。非那邊去。從者裡來。  哆哆和和兮。主賓妙叶。跛跛挈挈兮。偏正全
該。直得泥人舞袖。石女吹笙。自然清白傳家  猶是兒孫邊事。且道。威音已前一句。又作麼  生。千光不照空王殿。夜半烏雞帶雪飛。

[0122a26]  陳宣義生日陞堂。春風輕春日晴。柳眼青黃  鶯鳴。欝欝葱葱生瑞氣。世上老人天上星。恁  麼見得。釋迦讚歎。彌勒證明。蟠桃仙果笑中
呈。雖然且道。林下衲僧將何酬獻。手中千古  一枝藤。

[0122b02]  上堂。三分光陰二早過。遲日江山麗。靈臺一  點不揩磨。春風花草香。貪生逐日區區去。泥  融飛燕子。喚不回頭。爭奈何沙暖睡鴛鴦。大
眾清涼夾頌念詩。還有綱宗眼目麼。啞。杜鵑  啼不徹。血流山竹裂。

[0122b07]  四月八日上堂。雲開山嶽露。雨過色新鮮。瞿  曇不出世。敗闕未生前。天上天下賊是小人。  三拜起來澆惡水。謾將掩彩當慇懃。

[0122b10]  秋旱上堂。一葉落空索索。天下秋乾剝剝。大  眾。若還坐在者裡。總是渴死底漢。且作麼生。  討條活路。清涼有箇方便。卓拄杖一下霹靂。
一聲滂沱大霔。笑看烏藤倒上樹。

[0122b14]  臘八上堂。六年落草。野狐精跳。出渾身是葛  藤。打失眼睛無覓處。誑人剛道悟明星。清涼  恁麼讚歎。喚作知恩報恩。其或不然。年年臘
八一甌茶。禮拜燒香鈍置他。

[0122b18]  正旦上堂。今朝正月初一。一舉上上大吉。吉  無不利。春風和氣。散入花梢。百草頭塵塵剎  剎轉風流。

[0122b21]  元宵上堂髑髏前。腦蓋後一點洞明。光影裡  走。畢竟如何。咄。然燈古佛轉誵訛。

[0122b23]  二月一日上堂。大眾無面目漢。面目全該日  烘。楊柳眼烟抹杏花腮。其或不然。黃鶯啼不  盡。特地下枝來涅槃上堂瞿曇。夜半翻筋斗。
萬像平沈大地空。羸得波旬拍手笑。燈籠露  柱暗搥胸。清凉當時若見。亦乃拍手大笑。何  故。理長則就。既到今日。又作麼生。無限山花  與流水。幾多啼鳥共春風。

[0122c01]  四月八日上堂。龍生龍鳳生鳳。指天指地獨  稱尊。老鼠養兒巡屋棟。大眾勘破了也。共將  惡水驀頭澆。萬兩黃金也合消。

[0122c04]  玉頑石住報恩陞座白圭無玷。頑石點頭轉  關一拶。佛祖仇讎。咦。咬猪狗漢轉風流。

[0122c06]  中秋上堂。雲散秋空。即心見月。舉拂子云。  看家家門前照明月。處處行人共明月。騎鯨  捉月。撑船載月。忽然月落夜沈沈。笑殺胡僧
齒門缺。

[0122c10]  請緣西堂。再充首座。上堂。當堂不露。主人翁  元是舊時。借影全彰。第一座屈煩今日。雪夜  金烏歷堂炎天玉兔轉懷。妙叶兒孫。全該祖
父。木人執板雲中拍。石女含笙水底吸。雖然  如是且道。垂手那邊一句。又作麼生。陋巷不  騎金色馬。回途却著破襴衫。

[0122c16]  請知事上堂。清凉大火聚。炎炎沒回互。衲僧  赤骨律。通身是劍樹在裡許。相挨廝拶。在裡  許放行把住。放行把住逞風流。總是冤家笑
點頭。

[0122c20]  冬至上堂。昨日一線短。今朝一線長。針眼裡  過。尺寸上量。短長驀劄斷。巧綉出鴛鴦。舉拂  子云。看還見麼。我見人見。眾生見壽者見。咄
都不見。最親見。斬新慶賀。千化萬變。

[0122c24]  十月朔一書記至。上堂。天地一指。萬物一馬。  二由一有。一亦放下。擊拂子一下云。然後向  者裡拈起。謂之衲僧火柴頭。大海波心輕
[打-丁+聿]  動。須彌頂上汗通流。今朝以此開爐。無賓主  話。勘破趙州雖然擬歸暖處。箭過髑髏。

[0122c29]  臘八上堂。瞿曇打失眼睛時。雪裡梅花只一  枝。而今到處成荊棘。却笑春風繚亂吹。諸方  說禪。清涼念詩。還當得麼。其如不然。燒香點
燭拜泥團。腦後遼天鷂子飛。

[0123a04]  祈晴上堂。一滴不息。兩滴三滴。滴滴瀝瀝。連  朝至夕。變作滂沱勿奈何。山河大地  [六/衣]  風波。
打噴嚏一下云。總不出衲僧噴嚏一激。直得  雲開日出。舉拂子云。大眾向者裡看。朗朗晴  空吞八極。若還依舊水漉漉。渾家飄墮羅剎
國。稽首釋迦。南無彌勒。能救世間苦。觀音  妙智力咄。

[0123a11]  建眾寮上堂。喝一喝。大地平沈側。布黃金  虛。空透闊。高架栴檀。依稀馬厩。彷彿牛欄。  鶻眼鷹睛不許看。所以立無功之功。受不賞
之賞。鐵漢痛拔毛。金剛齊合掌。風吹雨打日  頭曬。坐臥經行相慶快咄。

[0123a16]  煆髮上堂。活剗群牛腦後毛。風吹日炙轉腥  臊。不堪狼藉薰天地。罪惡重將業火燒。恁麼  見得。切忌死灰尋舍利。臭烟蓬  [火*孛]
焰頭高。

[0123a19]  米船歸。上堂。船無底米無粒。積岳堆山。洪波  直入。恁麼歸來得自由。清涼門下盡點頭。且  道清涼說箇甚麼。大功不賞千古標榜。

[0123a22]  璨禪客至上堂。金剛寶劍入紅爐。煆出楊岐  三脚驢。到處沙場鏖死戰。髑髏交  [六/衣]  血糢糊。

[0123a24]  四月一日上堂。糝徑楊花鋪白氈。點池荷葉  疊青錢。兩彩一賽。其或未然。竹根稚子無人  見。沙上  鳧  雛傍母眠。

[0123a27]  上堂。秋風涼岩桂香。未歸客思故鄉。吾無隱  乎爾。捉賊須捉贓。會麼。舞蝶遊蜂過短牆。

台州瑞岩禪寺語錄

侍者　妙宗　編

[0123b02]  指山門。不曾動步上天台。金鎖玄關盡豁開。  坐斷鞔峯第一句。萬機俱透起風雷。

[0123b04]  踞方丈。飢來喫飯。困來打眠。爐鞴亘天。莫有  透鉗鎚底麼。咄倒退三千。

[0123b06]  指法座。平沈大地。高出虛空。機先坐斷。遊戲  神通。須彌燈王立下風  (索話提綱寫者遺落)  。

[0123b08]  謝知事上堂。打破黑漆桶。十方空豁豁。爆雷  一喝變通。掣電千機頓發。便可以東行撑架  門庭。西班怒罵佛祖。收放絕來由。縱橫透今
古。正當恁麼且道。不立功勳一句。如何大家  頭上添灰土。

[0123b13]  上堂。韓信造浮橋。李廣入布袋。一箭透雙關。  乾坤無罣礙。瑞巖門下。還有此人麼。設有斬  為三段。何故老婆心切。

[0123b16]  冬至上堂。晷運推移。打圓相云。看日南長至。  眼睛裡放光。鼻孔裡出氣。還知向上事麼。飽  飯快活屙一堆。超過瞿曇親授記。

[0123b19]  上堂。斬鯨龍頭角。截虎豹爪牙。爛泥團受用  不盡。踏著刺方見作家。其或未然。誰在畫樓  沽酒處。相邀來喫趙州茶。

[0123b22]  上堂。今朝九月初一。打板普請坐禪。第一切  忌瞎睡。直下猛烈為先。忽然爆破漆桶。豁如  雲散秋天。劈脊棒迸胸拳。晝夜方纔不可眠。
虛空消殞更消殞。透過威音未朕前。咦栗棘  金圈恣交  [六/衣]  。凱歌高賀徹風顛。

[0123b27]  上堂。夜半烏雞抱鵠卵。天明生出箇老鶴。毛  長嘴短鷺鶿形。飛起一天星斗亂。古人恁麼  道。只今眾中。莫有眼明心悟底麼。出來與古
人相見。其或未然。一拳拳倒黃鶴樓。一踢踢  翻鸚鵡洲。咄籬邊燕雀空啾啾。

[0123c03]  歲旦。上堂。元正啟祚。萬物咸新。伏惟大眾。  梅開早春還見麼。舉拂子云。一枝拈起眼中  塵。

[0123c06]  退院赴淨慈。上堂。半年喫飯坐鞔峯。鎖斷烟  雲千萬重。忽地一聲轟霹靂。帝鄉春色杏花  紅。

臨安府淨慈禪寺語錄

參學唯敬編

[0123c11]  指山門。淨慈門下。牛欄馬厩。一拶透關。豁開  宇宙。咦切忌追風捕影。

[0123c13]  至法座前。焚香謝恩。捧　勅黃云。黃金殿上  一轉語。烜爀紅輪照萬方。草木叢林成正覺。  磚頭瓦礫放毫光。舉　勅黃云。看恩大難酬。

[0123c16]  斂  衣就座乃云  (問答不錄)  截斷千差。單提一著。那邊  放下龜毛。者裡拈起兔角。咦敲開歡喜妙樓
閣。瑞靄祥雲充碧落。轉入梅花爛熳看。春風  撼動玉欄干。所以人天普會。佛祖透關。發大  機顯大用。鐵鎚混隊骨毛寒。正當恁麼衲僧
鼻孔。切忌相瞞。畢竟如何。四海五湖皇化裏。  太平無象有來端。

[0123c23]  復舉。僧問趙州。如何是大道。州云。大道透長  安。今則大家到者裡。大眾且道。理事相應。著  得甚麼語。還委悉麼。四五千條花柳巷。二三
萬座管絃樓。

[0123c27]  謝新舊知事。上堂。一言相契。萬古不移。柳眼  發新條。梅花滿舊枝。舉拂子云。總在者裡。看  看。機先箇箇英靈漢。

[0124a01]  上堂。今朝二月初一。拂子眼睛凸出。明似鏡  黑如漆。驀然  [跳-兆+孛]  跳。吞却乾坤一色。衲僧門下
猶是撞牆。撞壁畢竟如何。盡情拈却笑。呵呵  一任春風。沒奈何。

[0124a05]  上堂。霖霪大雨。豁遠大晴。蝦  蟆  啼蚯蚓鳴。古  佛不曾過去。發揮金剛眼睛。咄。葛藤葛藤。

[0124a07]  二月十五上堂。不曾生不曾死。洞裡桃花紅  照水。可憐開眼被渠瞞。人間天上風波起。還  有不被瞞底麼。一盞清茶一瓣香。分明天曉
打三更。

[0124a11]  四月一日祈晴上堂。簷聲不斷前旬雨。電影  還連後夜雷。麥怕水侵秧怕冷。蠶桑猶要暖  來催。正當恁麼。眾生沒在苦。蒼天良可哀。
且道。如何是佛法。靈驗一句咄。杲日當空慧  眼開。

[0124a16]  四月八日上堂。無憂樹下浴嬰孩。清曉薔薇  帶露開。轉過衲僧相見處。後槽驢馬出胞胎。  其或未然。同詣大佛殿。修法灌沐。

[0124a19]  端午上堂。將三世諸佛為頭。以六代祖師為  體。天下衲僧為手為脚。以拂子打圓相云。看  畫作一道神符。向鬼門上貼。且道如何。赤口
白舌盡消除。  [跳-兆+孛]  跳楊岐三脚驢。

[0124a23]  中夏上堂。結夏已過了。解夏猶未來。中間一  句子。蓮花照水開。因甚落草。止啼元只為嬰  孩。

[0124a26]  解夏上堂。四月十五日結夏。老鼠入飯瓮。七  月十五日解夏。烏龜上竹竿。諸方恁麼。淨慈  不然。翻身透出竿頭路。開眼掀翻瓫裡天。咄。
兩段不同休寐語。機先鷂子隔驢年。

[0124b01]  中秋上堂。雲漫漫雨漫漫。中秋當此夜。漫漫  黑漫漫。莫有衲僧麼。箇般真境界。贏得倚欄  干。

[0124b04]  徽宗皇帝忌。上堂。風颯颯雨霖霖。聖人不曾  滅度。演出清淨妙音。若將耳聽終難會。一句  機先透古今。

[0124b07]  上堂。至人垂化無生死。示現閻浮有去來。剎  剎塵塵成正覺。黃金寶殿玉樓臺。

[0124b09]  出鄉歸。上堂。把釣歸來得錦鱗。充天塞地笑  忻忻。雖然也只尋常事。歷盡風波驗盡人。

[0124b11]  謝維那上堂。清淨法身盧舍那。衲僧隊裡乾  蘿蔔。逐日呼來打一槌。萬像森羅轉轆轆。且  道。功歸何處。知恩以此報深恩。大家贏得噇
齋粥。咄。

[0124b15]  上堂。綠竹半含籜。序品第一。新梢才出牆。正  宗第二。雨洗娟娟淨。風吹細細香。流通第三。  淨慈借詩說教。要與衲僧點眼。莫有眼開底
麼。咄向者裡跳出草窠。其或未然。華亭舊有  能言鴨。越國今無寫字鵝。

[0124b20]  清禪師歸水菴塔。上堂。壽皇頂  [寧*頁]  老冤魔。痛  念先師舊草窠。聊借蒲團供打坐。大家拍手
唱山歌。正當恁麼。湖海觀光。人天交慶。咦。  滅盡綱宗行正令。

[0124b24]  大石鼓至。上堂。獨瞎頂門眼。大人具大見。掀  翻瓮裡天。大智具大機。以大入小。萬化普施。  且道。以何為驗。鶯遷喬木調新舌。梅吐清香
發舊枝。

[0124b28]  上堂。涅槃堂裡死功夫。風袞葫蘆水上浮。恁  麼點開參學眼。釋迦彌勒是他奴。忽有箇漢  出來道。爭似春眠不覺曉。落花處處聞啼鳥。
又且如何。拍禪床云。將謂無人。

[0124c03]  上堂。雨打虛空乾剝剝。日明大地黑漫漫。箇  中開得金剛眼。生死何甞有異端。須彌山大  海水。衲僧頂上波濤起。

[0124c06]  歲朝上堂。天得一以清。元正啟祚。地得一以  寧。萬物咸新。且道。衲僧得一。合作麼生。太  平歌有道。和氣笑迎春。

[0124c09]  元宵上堂。燈點點月團團。遊人歌鼓鬧中看。  且道如何是具眼一句。咫尺鳳樓開雉扇。玉  皇仙仗紫雲端。

[0124c12]  重午。上堂。天蒼蒼地皇皇。還知麼。鍾馗元是  鬼。咄。赤口併消亡。且道。如何衲僧八面無  門戶。今古寥寥白晝長。

[0124c15]  解夏上堂。解却禪和布袋頭。虛空豁達逞風  流。去亦得住亦得。大用現前無軌則。諸方恁  麼。淨慈不然。咦當機切忌錯流傳。

[0124c18]  中宮賜錢。建祝聖水陸會。陞座佛祖同根。寂  然不動。乾坤合德。感而遂通。十方三世之寰。  區億萬斯年之景運。巍巍乎自化。蕩蕩乎無
為。當今雨順風祥。時清道泰。所以三軍歌笑。  萬姓歡呼。乃至草木昆虫。塵沙瓦礫。盡開正  慧。皆悉朝宗。且道。林下臣僧。如何舉唱。還
相委悉麼。長將日月為天眼。指點須彌作壽  山。

[0124c26]  復舉記得。僧問古德。如何是佛。答云。殿裡底  大眾。還知麼。大海汪洋。須彌突兀。現在說法  不思議。稽首光明最奇特。

[0124c29]  中秋上堂。十五日已前。湖光瀲灔晴方好。十  五日已後。山色空濛雨益奇。正當十五日。若  把西湖比西子。淡粧濃抹總相宜。還有祖師
西來意麼。中秋月似鸞臺鏡。贏得多才一首  詩咄。

[0125a05]  上堂。連雨初晴九月一。打圓相云。日頭依舊  東邊出。照見五蘊皆空。衲僧參學事畢。忽然  雨又落時如何。一尺水一丈波。謝郎船上唱
山歌。

[0125a09]  謝典座上堂。坐斷老盧頂  [寧*頁]  。拈起無柄木  杓  。  忽然舀出銅汁鐵丸。忽然舀出醍醐酥酪。佛
祖大機難測度。猶是家常茶飯。且道。塞斷咽  喉一句。又作麼生。爛煮虛空無麫餺飥。

[0125a13]  再留首座上堂。殺人刀活人劍。轉磨轉精。累  試累驗。還知麼。乃上古之風規。亦今時之樞  要。淨慈門下實相當。倚天照雪寒光耀。

[0125a16]  浴佛上堂。烟濛濛雨濛濛。芍藥花開濕嫰紅。  我今灌沐諸如來。人間天上起清風。恁麼見  得。不妨應時應節。其或未然。大家聊借雲門
令。一杓香湯一棒血咄。

[0125a20]  十月旦上堂。開寒氷地獄。口是禍門。發猛火  鐵床。身為苦具。淨慈以此。應箇時節。莫有冷  灰豆爆。煖氣相接底麼。其或未然。齋時三枚
乳餅。七枚菜餅。

[0125a24]  上堂。鐘樓上念讚。床脚下種菜。不會不自  在。會得是障礙。且合作麼生。白狗喫生薑。胡  人夜渡關。咄。若不得流水。還應過別山。

[0125a27]  上堂。人從平江來。却得福州信。寒食拜新年。  虛空突出柄。咦。打破虛空笑不休。大家徹底  驗聱頭。

[0125b01]  謝掩室和尚。上堂。掩室摩竭國。老胡豁開頂  門。杜口毘耶城。淨名敗缺話柄。提上古兩端  公案。發今朝一段威光。所以賓主歷然。江湖
有在。還知麼。不是詩人不獻詩。春風吹作鷓  鴣詞。

[0125b06]  出隊上堂。大眾。竿木隨身。逢場作戲。釋迦老  子毒花開。達磨大師王小二。吹笛打鼓攙行  奪市。萬像森羅笑點頭。打圓相云。總在自家
場子裏。且道。只今末後一場。如何喝彩。還  相委悉麼。解佩行香下水船。回紋撥棹賀新  年。

[0125b12]  元正上堂。元正啟祚。鼻孔發露。萬物咸新。笑  面迎春。必竟如何。淨慈門下轉風流。飯滿鉢  盂茶滿甌。

[0125b15]  上堂  (時有講人相訪)  。春雨洗春雪。雪消湖上山。雨晴  相對看。突兀髑髏寒。且道。是祖意是教意。  咦。贏得風光遶畫欄。

[0125b18]  上堂。一番雨一番風。風雨湖山圖畫中。莫有  全機領略底麼。風搖水色瑠璃滑。雨潑山光  翡翠濃。尚餘瞌睡。咄。杜鵑啼血滴花紅。

[0125b21]  煎笋上堂大眾。開淨慈玄門。現歡喜世界。時  有寶蓮峯竹尊者。再三彈指。慇懃發聲。自念  風月精神。氷霜骨相。和氣啟勾芒爐鞴。春風
生頭角兒孫。盡大地領來。與作家相見。相見  既了。而說偈言。禪禪猛火著油煎。通身赤骨  律交輥。出人前。覷著則眼睛枯。嗅著則鼻頭
裂。一任牙如劍樹口似血盆。塞斷咽喉。掁破  漆桶。於是竹尊者。呵呵大笑辭退而歸。直得  高拂雲霄。靜摩嵓  壑  。化龍應有日。鳴鳳在今
時。正當恁麼。且道。南山主人如何批判。還委  悉麼。依舊一堂風冷淡轉添。千古意馨香舉。  古德云。石上迸出長長笋。今日將來剝了煎。
海底泥牛噇一頓。鑽天鷂子肚皮穿。

[0125c05]  上堂大眾。鐵酸豏金剛劍。吞了斬了。以活為  驗。作家恁麼共提持。超過佛祖增光焰。

明州瑞岩語錄

侍者如玉編

[0125c09]  指三門。回避無門。此門大開。且道。如何進  步。家私都脫盡。平白起風雷。

[0125c11]  指佛殿。黃金妙相。著衣喫飯。因我禮爾。早眠  晏起。咦。談玄說妙太無端。切忌拈花自熱瞞。

[0125c13]  據法座。舞衫歌扇。花鼓拍板。總是者箇戲棚  賣弄。許多伎倆。咦。任他千聖出頭來。立在下  風高著眼。建法幢立宗旨。明明佛勅曹溪是。
舉拂子云。法幢已建。宗旨已立。且道。如何是  曹溪佛勅。還相委悉麼。太平歌有道。萬化樂  無為。舉庭前柏樹子話了云。西來祖意庭前
柏。鼻孔寥寥對眼睛。落地枯枝纔  [跳-兆+孛]  跳。松蘿  亮鬲笑掀騰。

[0125c21]  上堂卓拄杖云。此是瑞岩境界。又卓云。深固  幽遠無人能到。又卓云。既到者裡。合作麼  生。咦。老僧笑指猿啼處。更有靈蹤在上方。
舉。僧問古德。深山嵓崖中。還有佛法也無。古  德云。石頭大底大。小底小。頌曰。深山岩崖  問。石頭大小答。崖崩石迸裂。虛空鬧聒聒。

[0125c27]  上堂。一言相契即住。笑面花開玉樹。諸方恁  麼點頭。瑞岩剗地惡辣。咦。拳頭無私絕後看。  瞿曇頂上活鱍鱍。

[0126a01]  謝兩班上堂。十二峯前上戲棚。那吒赤脫點  天強。屈煩鼓笛低頭舞。弄醜真堪笑一場。

[0126a03]  上堂。秋風清秋月明。大地山河露眼睛。瑞岩  點瞎重相見。棒喝交馳驗衲僧。

[0126a05]  冬至上堂。今朝日南長至。黑豆生芽。大眾。恭  惟歡慶。鐵樹開花。如何結果。龍馳虎驟。撒土  拋沙。

[0126a08]  退院上堂。瑞岩一隻破木靴。幾箇攙來盡要  拕。唯有老僧能踢脫。出門赤脚笑呵呵。

再住淨慈禪寺語錄

侍者智湖編

[0126a12]  指山門。淨慈屋裡門。淨慈屋裡開。昔日淨慈  曾此去。淨慈從此又還來。且道。如何進步。  咦。淨慈關棙袞風雷。

[0126a15]  指佛殿。大開此殿。親面一見。合作麼生。眼裡  抽釘。腦後拔箭。本來無象通機變。

[0126a17]  踞方丈。坐斷維摩方丈。發露閻羅地獄。莫有  相見底麼。千古萬古黑漫漫。劍樹刀山轉轆  轆。

[0126a20]  至法座前。焚香謝恩。捧　勅黃云。當天一句  萬機顯露。呈起云。看。衲僧頂戴奉行。鼻孔機  先證據。

[0126a23]  指法座。淨慈法座。木頭一棚。橫撑竪撑。黑漆  光生。

[0126a25]  斂  衣就座。乃以拂子。擊禪床左邊云。者箇是  主。擊右邊云。者箇是賓。大眾昔日。從主中去  以為賓。今日從賓中來而為主。還知麼。去來
無間笑忻忻。元是南山舊主人。以拂子打圓  相云。面目分明。復舉拂子云。向者裡變去也。  牛頭戴角。馬脚踏蹄。雲從龍風從虎。萬像軒
騰。森羅作舞。所謂瞎人天眼目。眼目開明。破  佛祖門庭。門庭振耀。毘贊皇都花錦。發揮大  古風光。普應群機。聊隨時節。若約衲僧向上。
未曾親近。早隔大千。耕破太虛。不消一  钁  。直  饒恁麼。猶落草窠。向下文長。不如且置。只如  知恩報恩一句。又作麼生。四海五湖明似鏡。
太平無象賀堯天。

[0126b09]  復舉記得。古來有兩人尊宿。一人云。我逢人  則不出。出則便為人。一人云。我逢人則便出。  出則不為人。淨慈借兩人尊宿。作箇擔子。擔
在肩上。要令四海五湖衲子遞代相傳也。恁  麼擔謂之荷擔佛祖。且道。淨慈只今作麼生。  擔來擔去又擔來。撼動風光透九垓。

[0126b15]  望日。上堂。雲無心而出岫。四年前昨日是今  日。水有時而迴淵。四年後今日是昨日。以拂  子打圓相云。若向者裡薦得。年年是好年。日
日是好日。且道。以何為驗。水雲相會笑呵呵。  笑滿風光沒奈何。

[0126b20]  聖節上堂。視須彌山之高高。而出須彌。比大  海水之深深。則逾大海。所以聖人慶誕。臣僧  舉揚。且道。如何為堯為舜。萬壽無疆。

[0126b23]  水鄉歸上堂。漫天大水雲翻墨。捲地狂風浪  袞山。掣斷絲綸歸喝彩。鯨鰲只在此山間。莫  有頭角軒昂者麼。出來透關。其或未然。操
舟又入洪波裡。愁殺漁翁兩鬢斑。

[0126b27]  元宵上堂。打殺然燈佛。墮落黑暗獄。永劫無  出期。衲僧歌一曲。其或未然。滿天星斗輝  華屋。

[0126c01]  上堂。楊柳粧腰帶。梅花絡臂韝。黃鶯偷眼覷。  舞得最風流。且道。是何人境界。淨慈門下蘿  蔔頭。

[0126c04]  謝進退兩班上堂。舉拂子云。者箇是百尺竿  頭。進一步則有象。退一步則無蹤。進退全機  變。從衡振祖風。復舉拂子云。且道。如何都在
南山掌握中。

[0126c08]  上堂。今朝五月正清和。榴花詩句入禪那。且  作麼生舉。舉拂子云。看濃綠萬枝紅一點。動  人春色不須多。

[0126c11]  佛生日。上堂。莫謗瞿曇今日生。插天山嶽勢  崢嶸。一番雨洗添狼藉。萬古風烟恨不平。

[0126c13]  派和尚遺書至。上堂。萬派朝宗一派收。揚清  激濁幾經秋。忽然到底都乾却。露柱燈籠笑  不休。且道。笑箇甚麼。下座同詣靈凡。羞法供
養。

[0126c17]  徽宗皇帝忌。上堂。古佛不曾過去。現在法如  是。還相委悉麼。一聲婆餅焦。啼在竹林裡。

[0126c19]  上堂。惆悵杜鵑鳥。哀哀晝夜啼。落花飛絮怨  流水。芳草懊恨迷東西。嗚呼春光浩蕩。可吊  而不可送。醉倒愁人爛似泥。且道。是何人境
界。若匪丹山鳳。徒勞語楚雞。

[0126c23]  上堂。六月連三伏。人間似焰爐。且道。如何是  衲僧行履處。依稀寒水玉。彷彿冷秋菰。脩竹  芭蕉入畫圖。

[0126c26]  上堂。以拂子打圓相云。上大人丘乙  己  。西湖  南山圖畫裡。還知麼。孔門弟子無人識。空有
三千七十士。且道。如何。忽然一陣秋風吹。吹  作秋雲送流水。

[0127a01]  退淨慈赴天童上堂。拈拄杖云。衲僧拄杖子  漫漫。黑似烟。西湖九箇月。可惡亦堪憐。卓拄  杖云。忽然飛過鄞江去。攪動滄溟浪拍天。

如淨和尚語錄卷上

* * *

【經文資訊】大正藏第 48 冊 No. 2002A 如淨和尚語錄  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，佛教電腦資訊庫功德會提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
