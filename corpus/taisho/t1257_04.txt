佛說大摩里支菩薩經卷第四
西天譯經三藏朝散大夫試鴻臚少卿  明教大師臣天息災奉　詔譯

[0272c12]  復有成就法即說頌曰。

今此大菩薩　　身遍於法界  
清淨若虛空　　慈光照世間  
明等百千日　　能發智慧焰  
燒退煩惱魔　　永斷貪瞋癡  
長拋生死海　　是故持誦者  
依法而修學　　澄心作觀想

[0272c19]  如是阿闍梨淨志虔誠。想彼月輪之內有一  [牟*含]  字。變此  [牟*含]  字而成自身。如八歲童女相。經
須臾之間身如閻浮檀金色。光明閃爍等百  千日。八臂二足三面各三眼。左右二面作猪  相。黑色忿怒顰眉挂青天衣。耳環指環腕釧
脚釧環珞鈴鐸等出微妙音。如是復有種種  諸龍莊嚴身上有黃龍王於其頂中。放摩尼  光周迴照曜。又此菩薩戴無憂花髮髻竪立。
於其髻上復戴寶塔。又於塔中出無憂樹其  花開敷。復於樹下有白蓮華。毘盧如來坐彼  蓮華。頂戴寶冠莊嚴髮髻。面目端嚴身真金
色。結跏趺坐執毘盧印。不動不搖如在定相。  身有光焰明照世間。安固不動如無風之火。  而復變起雲中諸佛。左手執弓有無邊德。牽
其弓箭弦可至耳。第二手持嚩酥枳龍。口出  二舌身如其線。第三手持德叉迦龍并無憂  花。第四手作期克印。并持羯里俱吒迦龍及
索。右手持俱隷迦龍。第二手持鉢納摩龍并  牽弓。第三手持大鉢納摩龍。亦出二舌并針  線。第四手持商佉鉢羅龍。以吉祥草纏龍手。
彼諸龍王皆出二舌。牙齒鋒利眼有視毒。頂  有摩尼光普照十方。若彼第一龍王。正面作  深黃色有微笑相。光明閃爍如日初出。脣如
曼度迦花面貌圓滿端正。眉如初月鼻如截  筒眼如青蓮花葉。右面清淨如秋滿月。放白  色光如熾焰相。左面青色形相醜惡。作大忿
怒口出利牙令眾怕怖。光明照曜如聚千日。  熾焰赫然相如劫火。是諸龍眾不敢顧視。若  見顰眉眨眼驚怖倒地。眾皆仆面若吐水降
雨。經剎那間水滿大地高至日際。如是龍王  住佛手內。於佛四邊復有四大菩薩而自圍  繞。

[0273a22]  於佛東邊安播那訖囉摩細菩薩。誦此真言  曰。

[0273a24]  唵  (引)  播那  (引)  訖囉  (二合)  摩細娑嚩  (二合引)  賀

[0273a25]  今此菩薩四臂三眼作猪面。身著黃天衣乘  黃猪。身如大青寶色。顰眉  眨  眼口出利牙目  顧龍王。以左手執金剛杵并針線鉤。

[0273a28]  於佛南邊安虞羅摩摩細菩薩。誦此真言。

[0273a29]  唵  (引)  虞羅摩  (二合)  摩細娑嚩  (二合引)  賀

[0273b01]  今此菩薩如童女相。面有三眼身作黃色。乘  黑猪著青天衣一切莊嚴。左手作期克印。持  無憂花并索。右手執針并鉤。

[0273b04]  於佛西邊安嚩曩摩細菩薩。誦此真言。

[0273b05]  唵  (引)  嚩曩摩細娑嚩  (二合引)  賀

[0273b06]  今此菩薩三面。一面作猪相身淡赤色。著青  天衣一切莊嚴。執弓箭無憂樹枝并鎖。

[0273b08]  於佛北邊安桉多里馱曩摩細菩薩。誦此真  言。

[0273b10]  唵  (引)  桉多里馱  (二合)  曩摩細娑嚩  (二合引)  賀

[0273b11]  今此菩薩三面四臂。一面作猪相腰纏蛇。身  如大綠寶色著紅天衣。執鈴杵線并鉤。如是  各戴寶塔。

[0273b14]  復有八大龍王亦皆圍繞。東方安阿難多大  龍王。色如黑水有七頭。二手合掌執持蓮華。  [跍*月]  跪而坐瞻仰菩薩。恒與怛里部詣龍女同
住。此八大龍王皆戴寶冠。及有摩尼光明破  一切黑暗。種種莊嚴。復各有蛇頭吐水降雨。  次於南方安嚩酥枳龍王。身作深黃色。西方
安德叉迦龍王。身作白色。北方安迦里俱吒  迦龍王身作赤色。東南方安商佉波羅龍王。  西南方安大鉢納摩龍王。西北方安鉢納摩
龍王。東北方安俱隷迦龍王。如是儀則令有  信心畫人。受持齋戒。就吉祥鬼宿直日。於寂  靜處用好新匹帛。畫此  幀  法。畫畢然後齋苾  芻尼及童女。於彼
幀  前獻五供養而慶讚之。  若時天旱。阿闍梨至心洗浴清淨持戒。以乳  酪為食身著黑衣。復命能者同作法事。欲作  其法須就龍神居處。或於海岸或是河邊。或
近井泉或臨池沼等。如是之處。用衢摩夷作  曼拏羅安前  幀  像。又於仰幔之上或幢幡之  上。復書真言。然以白芥子粳米作粖。粉四方
壇仍置四門。於四門外安蓮華位。蓮華上安  風輪。於風輪中安宮殿。復於殿中安八葉蓮  華。熾焰如火。蓮華上安降三世明王。又取河
入海處兩岸土及白蟻運出土。捏作龍王。亦  安在八葉蓮華上龍王眷屬。各各圍繞。左右  龍女手執蓮華。於龍心中安一吽字。龍頸上
安朋子。其龍亦有蛇頭及摩尼珠光。復用白  檀塗其龍身。真珠瓔珞花鬘嚴飾。復以俱母  那花憂鉢羅花白蓮花粖隷迦花。散龍王前。
安八閼伽瓶滿盛香水。然燈八盞。獻八乳鉢  滿盛香乳。所獻飲食皆用酥酪蜜乳糖粳米  為食。及稻穀花白芥子。然依方位誦真言安  八大龍王。

[0273c17]  東方安阿難多龍王誦此真言。

[0273c18]  唵  (引)  曩莫娑嚩  (二合引)  賀

[0273c19]  南方安嚩酥枳龍王誦此真言。

[0273c20]  唵佉  (入)  娑嚩  (二合引)  賀

[0273c21]  西方安德叉迦龍王誦此真言。

[0273c22]  唵  (引)  吽  [口*弱]  娑嚩  (二合引)  賀

[0273c23]  北方安羯里俱吒迦龍王誦此真言。

[0273c24]  唵  (引)  速娑嚩  (二合引)  賀

[0273c25]  東南方安商佉鉢羅龍王誦此真言。

[0273c26]  唵  (引)  嚩  (入)  莫娑嚩  (二合引)  賀

[0273c27]  西南方安鉢納摩龍王誦此真言。

[0273c28]  唵  (引)  頗吒娑嚩  (二合引)  賀

[0273c29]  西北方安大蓮華龍王誦此真言。

[0274a01]  唵  (引)  馱迦馱迦悉禮娑嚩  (二合引)  賀

[0274a02]  東北方安俱隷迦龍王誦此真言。

[0274a03]  唵  (引)  嚩  (入)  娑嚩  (二合引)  賀

[0274a04]  如是誦真言時。結一切龍王心印。以二手仰  平。小指相並如針。二無名指相交押二中指  第三節。二頭指附中指下文。二大指磔開各
微屈少許。次結焰曼德迦明王真言印。以二  手合掌。用二大指按二中指。屈第三節。即誦  真言。

[0274a10]  唵  (引)  焰曼  (引)  德迦吽

[0274a11]  用此真言印。請召龍王及供獻香花等。供獻  已。阿闍梨持一乳鉢。發勇猛心入於水中。水  至於頸處住。誦前真言即呪其龍。呪已出水
志心虔誠。入賢聖堂於曼拏羅東門內。如前  儀則即作護摩。用芥子鹽迦羅尾羅花。以芥  子油搵過作護摩八千。其龍即降甘雨。

[0274a17]  復有成就法。時持誦者作觀想。想虛空中  [牟*含]  字變成摩里支菩薩。作童女相身黃金色。著  青天衣種種莊嚴。六臂面容微笑。脣如曼努
迦花色。眼如憂鉢羅花葉。圓光如月頂戴寶  塔。於寶塔上出無憂樹。其樹有花開敷殊勝。  彼摩里支乘金色猪。有群猪隨後。如是誦人
作此觀相已。仍結摩里支印誦最上心真言。  若在道路遇冤家軍兵。不能見不能侵  [夌*欠]  不  能劫盜等。

[0274a26]  復有成就法誦此真言。

[0274a27]  唵  (引)  挽多  (引)  隷嚩那隷嚩囉  (引)  隷嚩囉  (引)  賀目契  薩里嚩  (二合)  努瑟吒  (二合)
鉢囉  (二合)  努瑟吒  (二合)  喃  目欠作芻史滿馱滿馱娑嚩  (二合引)  賀

[0274b01]  此真言通一切處用。所求皆就。若持誦者先  調停氣息。專注身心。牙齒相咬。舌拄上腭。令  鼻中氣息緊慢得所。經須臾間即誦前真言
二十一遍。加持衣服角。誦真言已即結衣角。  觀想摩里支菩薩。若行道路。所有盜賊冤家。  皆不能見不能為害而得安樂。

[0274b07]  復有成就法。就鬼宿直日令童女合線。線不  令斷斷者不用。其線或三股至二十股者。以  猪血染過及牛黃同染。即誦前真言。及稱彼
冤家名二十一遍。即隨聲結線作二十一結。  如貫花鬘相。以其線結或繫手臂上或衣服  上。復用猪牙安自耳上。所有嶮難自然得脫。  亦不能禁縛不敢輕欺無諸驚怖等。

[0274b14]  復有成就法。用猪耳藥并根花葉及牛黃。就  鬼宿直日。以猪牙研碎作丸。陰乾已後。以藥  點在額頭。如國王見者決定敬愛。

[0274b17]  復有藥法。用惹演帝子白詣里迦尼子牛黃。  就鬼宿直日以猪牙研碎。亦點額上。如見國  王決定歡喜。若入軍陣亦得勝彼。及一切所
求皆得成就。

[0274b21]  復有藥法。用補怛覽惹里藥及惹致迦藥魯  難帝藥難努怛鉢羅藥。但以諸血和合。陰乾  搗為粖。亦點額上見者敬愛。

[0274b24]  復有藥法。用惹致迦藥訖闌多藥室囉挽帝  藥。或以諸血或水合和。陰乾搗末如前點  之。亦得國王等。敬愛。

[0274b27]  復有藥法。用訖闌多藥尾瑟努訖闌多藥室  囉挽帝藥魯難帝藥惹致迦藥訖里惹隷藥部  多計尸藥魯帝藥難努怛鉢羅藥。同和合如
前點之亦得敬愛。

[0274c02]  復有藥法。用阿里迦木根蒨草根家雀兒及  木香誦人自身血。和合點之。三界人天俱得  敬愛。

[0274c05]  復有藥法。用白囉摩心藥并汁儞惹藥子。就  鬼宿直日合和。如前點之得修行人敬愛。

[0274c07]  復有藥法。用囉摩儞喻帝藥魯難帝藥足乳  者誦人自身汗合和。此名佉禰囉丸。密人於  飲食內食之。乃至大自在天亦生敬愛。

[0274c10]  復有藥法。用白馬鞭草及綠色馬鞭草牛黃。  同以合和。如前點之亦得帝王敬愛。

[0274c12]  復有藥法。用曩誐計娑囉花蓮花計娑囉花  俱母努花憂鉢羅花赤檀雄黃雌黃牛黃嚩  囉賀訖闌多藥尾瑟努訖闌多藥。用猪血合
和為丸。誦摩里支菩薩真言。以藥點額頂頸  心二臂臍二足。點已變相如夜叉。能行於大  地。亦不能見不能侵逼。不能禁縛不能劫盜  不驚不怖。一切冤家不得其便。

[0274c19]  復有藥法。用水牛穿鼻索。以曼陀羅柴燒其  索。女人屍上腕釧燒屍灰。用曼陀羅樹汁及  誦人汗和合。如前點之。剎那之間如天女等
亦生敬愛。

[0274c23]  復有藥法。用金翅鳥輪藥天主密藥尸羅魯  藥左曩藥雌黃。修合點額。亦得一切敬愛。

[0274c25]  復有藥法。用金翅鳥輪藥天主密藥惹致迦  藥魯難帝藥。用水合和以點額上。經剎那之  間。得國王大臣并及眷屬恒生敬愛。

[0274c28]  復有藥法。用新婦所戴花。死屍所戴花。曼度  迦花。如是之花用供養那羅延天。并取男女  同燒者。灰用前花同合和為藥。如無信心
女人。以此藥密繫其身。於其佛法恒生敬  愛。

[0275a04]  復有藥法。用尾瑟努訖闌多藥天主密藥羅  剎拏藥魯難帝藥難那枳吒藥。用水合和以  點其額。亦得一切之人敬愛。乃至帝釋天女  等恒所歸敬。

[0275a08]  復有印相成就法。用二手合掌。令十指頭磔  開。却屈二大指附二中指。頭如環相。結跏趺  坐以印安於臍輪上。至心專注。此印最上若
作最上勝法即用此印。中下之法不得用之。  作印宜速得一切聖人。於一切處常生恭敬。  獲得清淨大福吉祥。亦能速滅一切重罪。

[0275a14]  復有觀想成就法。淨志虔誠而作觀想。思惟  摩里支菩薩坐金色猪。復有群猪圍繞。或隨  菩薩之後。菩薩身金色著白天衣頂戴寶塔。
三面各三眼。六臂左手執無憂樹花枝。如是  觀想成就。復想自身亦如摩里支菩薩。若遇  大難作前觀想。手執衣角誦真言句。加持七
遍即結衣角。能禁冤家口眼。真言曰。

[0275a21]  曩謨  (引)  囉怛曩  (二合)  怛囉  (二合)  夜  (引)  野曩謨  (引)  摩  (引)  里支  (引)  禰
(引)  嚩多  (引)  曳  (引)  賀里  (二合)  那野摩  (引)  嚩  里多  (二合)  曳沙也  (二合引)  彌怛儞也  (二合)
他  (引)  唵  (引)  挽  帝羅挽帝羅挽多  (引)  隷嚩那  (引)  隷嚩囉  (引)  隷嚩  囉  (引)  賀目契薩里嚩  (二合)
努瑟吒  (二合)  鉢囉  (二合)  努瑟吒  (二合)  喃  (引)  目欠滿馱  (引)  彌娑嚩  (二合引)  賀

[0275a27]  復有真言。能縛冤家身令不自在。真言曰。

[0275a28]  曩謨  (引)  摩  (引)  里支  (引)  禰  (引)  嚩多  (引)  曳  (引)  怛儞也  (二合)  他
(引)  唵  (引)  挽多  (引)  隷嚩那  (引)  隷嚩囉  (引)  隷嚩囉  (引)  賀目契薩里嚩  (二合)  努瑟吒  (二合)
鉢囉  (二合)  努瑟  吒  (二合)  喃  (引)  誐囉  (二合)  新滿馱  (引)  彌娑嚩  (二合)  賀

[0275b03]  若誦此真言加持衣角。不唯單已更有多人。  隨從結衣同行道路。所有諸難俱不能侵。

[0275b05]  復有成就法。此是摩里支菩薩智海之法。令  持誦者先觀諸法一切皆空。作此觀已而自  至心。觀自心間生一阿字。想此阿字變成月
輪。於月輪上生微妙字。其字金色光明普照。  其光廣大如降伏三界相。經須臾間想微妙  字化成摩里支菩薩。坐月輪蓮華之上。身相
端嚴著種種衣。三面八臂作勇猛相。作此觀  想已。結根本印誦心真言一洛叉。隨其壇法  作護摩一千或那由他。作此法時。宜在三長
月十五日。先獻大供養誦真言八千。然求成  就作前儀法。無不成就所欲之事。

[0275b16]  復有成就法。以摩里支根本真言。及八菩  薩明王名。同書作法。能度一切惡難。真言  曰。

[0275b19]  怛儞也  (二合)  他  (引)  阿里迦  (二合)  摩細摩里迦  (二合)  摩細烏里摩  (二合)  摩細虞羅摩  (二合)
摩細嚩曩摩  細唧嚩囉摩細摩賀  (引)  唧嚩囉摩細桉多里馱  (二合引)  曩摩細曩謨  (引)  囉怛曩  (二合)  怛囉  (二合)  夜
(引)  野  曩謨  (引)  摩里支  (引)  禰  (引)  嚩多  (引)  曳  (引)  怛儞也  (二合)  他唵  (引)  挽多
(引)  隷縛那  (引)  隷嚩囉  (引)  隷嚩囉賀目  契薩里嚩  (二合)  努瑟吒  (二合)  鉢囉  (二合)  努瑟吒  (二合)  喃
(引)  挽摩喃  (引)  俱魯娑嚩  (二合引)  賀  (引)

[0275b27]  用好匹帛或紙或樺皮。上以供俱摩香。先書  微妙梵字及所降伏人名。於其梵字及名周  圍。書八菩薩明王名及根本真言三匝。以真
言頭先從裹面書至外。第三匝終。如寫隨求  之法。若為男以供俱摩香書。若為女用牛黃  書。於頭上或臂上戴之。作大擁護能度一切
惡難。乃至天龍阿修羅等不敢驚怖。

[0275c05]  復有成就法。善能禁縛一切冤家令不為害。  用椀二隻。以一隻椀盛細灰八分已來。於灰  上中心。先書微妙梵字及彼人名。次書八菩
薩明王名及根本真言三匝。更用一椀蓋合。  於隱密處藏之。能繫縛冤家不能為害。

[0275c10]  復有成就法。能殺彼冤家。於死屍衣上。如前  書微妙梵字及真言等。書已將往屍多林內  藏之。令彼冤家速得命終。

[0275c13]  復有隱身成就法。令持誦者志意虔誠。觀想  微妙梵字。漸次變成自身。作其青色放青色  光明。充滿虛空界。作此觀想已。誦前根本真
言一洛叉。如是誦已。自身於一切處。不可繫  縛眾人不見。

[0275c18]  復有成就法。能禁凶惡。以微妙梵字及自名  與根本真言。同書樺皮上。書已作觀想。想前  微妙梵字等出青赤光明。獻香花供養如是
出觀。後將前梵字等。藏在隱密處。即誦根本  真言八千遍。所行之處如遇凶惡。彼自迷亂  眼不見物。

[0275c24]  復有成就法。以微妙梵字書為八輻輪。於輪  中間。書明王名及娑嚩賀真言降伏人名。復  想微妙梵字等。出黃色光明。普照虛空一切
世界。如是想已獻黃色花。次誦真言八千遍。  亦能禁縛於凶惡。乃至軍陣器仗刀劍之類  無所傷害。火不能燒水不能漂。乃至師子虎  狼蛇蝎諸毒皆不能害。

[0276a02]  復有成就法。作八輻輪。於輪中心書娑嚩  (二合)  賀字微妙梵字及降伏人名。於輪輞上書八  菩薩真言根本真言一切成就真言。輪輻之
上亦書真言。如是書已。若作息災增益敬愛  降伏。殺禁冤家令彼互相憎嫉。及種種成就  法則皆得通用。隨願所求無不成就。亦名摩  里支如意寶輪。

佛說大摩里支菩薩經卷第四

* * *

【經文資訊】大正藏第 21 冊 No. 1257 佛說大摩里支菩薩經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
