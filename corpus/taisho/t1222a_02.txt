聖迦  抳  忿怒金剛童子菩薩成就  儀軌經卷中
大興善寺三藏沙門大廣智  不空奉　詔譯

[0108b16]  ◎我今復說作先行法。於舍利塔前安本尊  像。於三月十五日塗壇隨力供養。取沈香搵  酥蜜酪。晝夜擲火中護摩。一誦真言一擲爐
中。若道場中幡花搖動。持誦者當知即有効  驗。即於晨朝供養三寶。七日內獲得財寶豐  饒。所求榮官皆得稱意。及得金銀珠玉七寶  等。

[0108b23]  又法欲令空中出火者。視望空誦真言二十  一遍。意念即空中火出。

[0108b25]  又法欲令天雨者。觀虛空誦真言二十一遍  即降甘雨。取雨水獻佛。已後所作皆得成就。

[0108b27]  又法欲得空中雨花者。觀虛空誦真言二十  一遍。即於空中雨種種花。

[0108b29]  又法欲令若男若女歡喜者。以安息香作丸。  誦真言二十一遍。一遍一稱彼名。投火中即  得歡喜。

[0108c03]  又法加持菖蒲二十一遍口中含。共人論議  皆即得勝。

[0108c05]  又法若毘那夜迦來。相逼惱作障難者。纔憶  念真言。一切皆得消散。若常念誦不間注意  於彼。障者并親族眷屬皆自滅壞。

[0108c08]  又法得先行成就者。應畫聖金剛童子像。  或於素上或於板上畫之。其像作忿怒形。以  蛇為瓔珞。腰絛臂釧。二自瞋怒。黑月八日起
首。行者應飲乳或食大麥。誦真言十萬遍。即  先行成就。

[0108c13]  又法從黑月一日起首。對此像前每日三時  誦真言。時別一千八遍。燒安息香丸護摩。  至於月盡所求皆得。

[0108c16]  又法對此像前。以蓮華搵酥蜜酪。誦真言  一千遍一遍一擲火中護摩。即獲伏藏。

[0108c18]  又法迦腩摩花搵酥蜜酪護摩。誦真言一千  八遍。一遍一投火中。一切有情皆得歡喜  順伏。

[0108c21]  又法欲衣服者。於趣海河入水立至胸。取  有蘂花誦真言一千八遍。一遍一擲水中。即  得衣裳十副。

[0108c24]  又法對像前。取蘇摩那花搵酥蜜酪護摩。於  七日中日三時。時別誦真言一千八遍。一遍  一擲於火中。一切人恭敬得為邑主。

[0108c27]  又法欲得摧伏設咄嚕者。取人骨以為橛。作  彼人形或畫或揑。加持一百八遍釘於心上。  即得摧伏。

[0109a01]  又法欲摧彼設咄嚕令麼囉者。取燒屍殘木  作橛。磨紫檀香以塗橛上。取屍林中帛纏  橛。釘彼設咄嚕如前形頭上。彼設咄嚕即母  馱。

[0109a05]  又法欲令設咄嚕國界疲病起者。取老烏  翅搵嚕地囉。於三角爐中誦真言七千遍。滿  七日已彼盡疫病

。

[0109a08]  我今復說畫像法。或於白  [疊*毛]  或於素上或板  上不應用皮膠。畫師應潔淨受八戒。畫聖金
剛童子像作忿怒形。虎皮為裙。右手把金剛  杵。左手作施願。持誦人對此像。於舍利塔前  作先行法已。以香花供養此像。前應作方爐
作增益法。取沈香木可長大指節搵酥合油。  七日日三時。每時誦真言一百八遍。一遍一  擲火中護摩。滿七日已。得持明仙安怛但
那。足離於地行疾如風。所聞永不忘。

[0109a17]  又法欲得成就藥丸者。取羯抳迦羅華蘂龍  花  蕊  白檀香。此等細擣熟研。又取象脂  (其象年滿
二十。額上自有文。烈即有脂流。異種相者)  取此脂和上件藥為丸。  和此藥時取鬼宿日。令童女沐浴著新淨衣。  擣篩香藥及丸作七丸。丸如梧桐子。陰乾丸  藥法
(以大指頭指撚藥。其指融臘塗。又取竹漠怗臘上。意不欲有指文印藥上。若有指文。藥無靈驗)  其藥丸取生沈香木作合子。盛對像前結淨。
三時念誦。乃至合子中作佉吒佉吒聲。即取  一丸藥供養本尊。一丸奉師一丸供養先成  就者。又取一丸分與助伴。餘者三丸以熟金
銀薄重重裹之。於口中含即得安怛但那。滅  影藏形。

[0109a29]  又法欲破他敵者。取花置死人身上。然後收  取燒屍殘木。燃火護摩七日。取月黑分或  中夜或日中。每時誦真言一百八遍。對三角
爐前。面向南坐。稱彼將帥名。用前花以真  言加持。一遍一擲火中。彼軍即破。

[0109b05]  又法欲令淨行婆羅門歡喜者。取俱嬾拏迦  花。常稱彼人名。七日內作護摩。誦真言投花  火中。即得歡喜。

[0109b08]  又法欲得庶人歡喜者。取有香花投火中  護摩。即得歡喜。

[0109b10]  又法令田農人歡喜者。取水生花護摩。即得  歡喜。

[0109b12]  又法於舍利塔前取牛黃。加持一百八遍用  點額。所行履處。一切見者皆敬愛歡喜。

[0109b14]  又法取骨屢草嫰苗。搵酥護摩誦真言一千  八遍。一遍一擲火中。即得一切災難悉皆殄  滅及增壽命。

[0109b17]  又法先已降伏者欲息彼苦。三時以乳護摩。  彼苦則得消除。

[0109b19]  又法欲求聞持不忘日誦萬言者。對聖迦抳  金剛童子像種種供養。於銀器中盛酥。取酥  法如下當明。念誦乃至三相現。隨上中下。皆
得聞持不忘。

[0109b23]  又法欲得雄黃成就延壽者。持誦人飲乳食  大麥。誦真言十萬遍。對摩醯首羅像前。取  雄黃盛於熟銅器中。以七箇菩提樹葉如前
上下覆蓋。兼施八方天供養粥。誠心念誦。或  有伴或無伴。應護自身結甲冑印。念誦乃至  三相見。若光相壽命一萬歲  (上中下如前)  。

[0109b29]  又法欲得敬重者。以鐵作輪或三戟叉。於舍  利塔前安金剛手菩薩像廣大供養。置壇中  以右手按上。無間斷念誦。乃至質致質致聲。
當知成就。手把叉或輪。一切天人即皆順伏。  敬重彼人如佛無異。

[0109c05]  又取河兩岸土揑作頭指形壇中。以金剛杵  按上念誦。乃至金剛杵及指來近身。當知此  指成就。從此已後手把此指。欲鉤召龍天八
部若男若女畜生及禽獸等。真言句中稱彼  類等名。迅疾如風。即至行者所。使令所作  皆得順伏。

[0109c11]  又法若成就牛黃延壽法者。對金剛童子像  前塗壇供養。於熟銅器中置牛黃。念誦。乃至  光出手把。即壽命五千年  (上中等可知)  。

[0109c14]  又法取七箇蚯蚓糞泥。加持塗圓壇。坐於圓  壇上念誦。乃至空中有天妙藥下來。纔執此  藥身如金剛手菩薩。

[0109c17]  又法欲成就蓮華法者。取紫檀木雕作開敷  蓮花。於舍利塔像前念誦。乃至光現。則得變  為持明仙最為尊貴。若所至持明仙所居住
洞之處。一切天龍八部皆得隨順。

[0109c21]  又法被毒蟲所囓鬼魅病等。或瘧或被毒藥  所中。取水加持七遍。灑彼或飲即得除愈。

[0109c23]  又法欲得縛撲問事。一日一夜不食念誦。其  法即成。或童子或童女。令澡浴著新淨衣。塗  拭圓壇令坐。縛問過未來事皆悉得知。持
誦者當須淨信敬重三寶。金剛手菩薩愍念  一切有情。欲令安樂利益故說。

[0109c28]  此經蘇悉地大明王教中第六品一品是。此  法南天竺國境。苾芻訶哩拔摩。於此法中持  誦得大効驗成就。此法設令犯四重五無間
罪。現生持誦無成就分者。由入曼荼羅受灌  頂。念誦現生則得一切成就。何況餘淨住具  戒行者。

[0110a05]  又法設先持誦未有功効者。但臨時念誦即  得成就。

[0110a07]  又法取牛黃末加持一千八遍用點額。一切  人見皆悉歡喜。若在軍陣刀箭皆不著身。

[0110a09]  又法取齒木搵油嚼揩齒。當即獲美食。

[0110a10]  又法晨朝取水一掬。加持七遍飲之。不求飲  食飲食自至。

[0110a12]  又法左手把袈裟角。加持二十一遍共人論  議。皆悉得勝辭辯無礙。

[0110a14]  又法經過賊境一心念誦。即不被劫奪傷害。

[0110a15]  又法取佉陀羅木護摩。除一切鬼魅。

[0110a16]  又法取佉陀羅木灰。散彼持誦人。即彼人持  誦無効。若欲解時心誦真言一遍即解。

[0110a18]  又法婦人難產者。取酥一兩加持二十一遍  令服。即得易產不受諸苦。

[0110a20]  又法欲令惡人歡喜者。取蠟揑作彼人形。安  於脾上加持一千八遍。暴惡忿怒人。皆得敬  順歡喜。

[0110a23]  又法對本尊像前。獻白花一千八枚。即一切  恭敬順伏。

[0110a25]  又法欲令男女恭敬者。於男女前誦真言一  千八遍。即恭敬順伏。

[0110a27]  又法持誦者。或飲乳或食大麥。取蚯蚓糞揑  作和修吉龍王形。持誦者坐彼王上念誦。若  動搖當知法成就。龍王每日能供十二人食。
亦能說過去未來事。

[0110b03]  又法持誦者。飲乳或食大麥。對像前誦真言  百千遍。即獲財寶無限。

[0110b05]  又法從一月乞食以自存濟。至於白月十四  日夜對此像前。廣設供養念誦。乃至像動即  得安怛但那。安怛但那成就中最為尊上。心
念百味飲食。則得壽命五千歲。

[0110b09]  又法持誦者。入恒河立水至胸。誦真言十萬  遍。然後於恒河洲中印沙塔加持。即將本尊  像置河岸側。以酥蜜酪相和護摩。一切龍即
來降伏。所處分事皆得成辦。

[0110b13]  又法於獨樹下印緣起。偈塔。誦真言滿十萬  遍已。令剋鏤匠受八戒。取菩提樹木作三  戟叉。加持十萬遍。以種種香塗上。以右手持
叉。晝夜念誦。其戟叉出焰。則變身成摩醯  首羅天。即能調伏難調伏者。無能沮壞。

[0110b18]  又法乘船入海。誦真言十萬遍。海龍王即來  現身。所求皆得。海龍王獻行者摩尼寶珠。纔  受已便為持明仙。即飛騰虛空。一切持明仙
中為最尊。

[0110b22]  又法令金銅匠受八戒。取熟銅作賢瓶。於中  置少分穀麥等一切種子。及諸靈藥及金銀  七寶等少分。塗拭漫荼羅。每日三時供養。置
瓶於壇中。於神通月取月一日。起首念誦至  十五日。無間斷念誦加持瓶。其瓶有光焰現。  則手持閼伽供養聖眾敬謝。即取瓶置於淨
處。所須物內手入瓶中。所須一切財寶車  乘衣服世間受用玩具。隨所意求皆悉獲得。  瓶中所出得物。先供養本尊。其瓶須誦真言
加持防護。不爾恐諸魔來。盜竊瓶將去。應  知。

[0110c04]  又法於入海河入水立至胸。誦真言十萬遍。  然後印塔或泥或沙。則於像前廣設供養。用  水精作如意寶。或用泥作安於右掌中。結跏
趺坐念誦。乃至放光。即成如意寶。得為持明  仙。

[0110c09]  又法於舍利塔前安像。於神通月十五日。像  前依法廣供養然燈。右手持寶幢。幢上繫帛  繒垂下。念誦乃至放光。則得如意幢成就。為
持明仙。

[0110c13]  又法於神通月十五日。對像前廣供養。取般  若波羅蜜經夾。以香泥塗夾。以花鬘纏供養。  置於左手結跏趺坐。念誦乃至放光。則得通
達一切佛法無礙解辯。為持明仙遍遊六趣。  廣能利樂無邊有情。至無上菩提。

[0110c18]  又法飲乳食大麥。於大海岸獨樹下。七日三  時。時別誦真言一千八遍。大海中所有寶。  悉皆踊出恣意取之。

[0110c21]  又法食菉豆。於山上誦真言一千八遍。則見  山中一切金。恣意取之。

[0110c23]  又法加持酥一千八遍。與無子息女人喫。即  有男女。

[0110c25]  又法取醍醐加持一百八遍塗身。入火不燒  入水不溺。若當念誦。不被一切毒藥所中。

[0110c27]  又法念誦者。應作先行法。於黑月八日十四  日廣大供養本尊。即僧次請眾僧供養。以雄  黃於道場中地上。畫百葉蓮花。中坐念誦。乃
至地裂踊出蓮花。於蓮花葉上有十六持明  仙現。即共彼仙圍遶飛騰虛空。持誦者成就  已。但所見人彼人亦得飛騰。或有人若遇
見成持誦成就者。亦得飛騰虛空。即此蓮  華變成寶莊嚴宮殿。壽命中劫。若命終後即  得往生淨妙佛國。

[0111a08]  又法加持水一千八遍。用溉灌枯樹即生枝  葉花果。

[0111a10]  又法於枯涸河中念誦。水則盈滿。

[0111a11]  又法被河水漂溺。設令解浮困乏無力。念誦  真言則得淺處。

[0111a13]  又法欲得彼人敬者。取白芥子誦真言一千  八遍護摩。取淨土揑作彼人形安像前。念誦  真言一千八遍。一遍一稱彼名。即得敬順。

[0111a16]  又法欲求寺主歡喜者。對像前燒遏迦木護  摩。七日日三時。時別誦真言一千八遍。一  遍一擲即得歡喜。

[0111a19]  又法欲得作寺主者。對像前。取骨屢草嫰苗  搵酥護摩。七日日三時。時別誦真言一千八  遍。則得如願。

[0111a22]  又法願得僧大眾歡喜者。對像前獻花一千  八枚。一誦真言。一獻即得。

[0111a24]  又法常能持誦皆獲財寶。

[0111a25]  又法取安息香一千八丸用護摩。得一千兩。

[0111a26]  又法對像前。以薰陸香護摩七夜。夜別誦真  言一千八遍。一遍一擲火中。即得伏藏。

[0111a28]  又法欲得怨家歡喜者。對像前。以白芥子護  摩。七日日三時。時別誦真言一千八遍。一遍  一擲火中。即得一切怨家降伏歡喜。

[0111b02]  又法取紫鑛護摩。七日日三時。時別誦真言  一千八遍。一遍一擲火中。即得一切人恭敬  歸伏。

[0111b05]  又法取粳米護摩。七日日三時。時別誦真  言一千八遍。一遍一擲火中。即得一千貫  錢。

[0111b08]  又法從白月一日。一日一夜不食。於趣海河  入水立至胸。取蘇摩那花十萬枚。誦真言一  遍。加持一花供養擲水中。獲金百兩。

[0111b11]  又法加持油一千八遍。塗刀箭傷瘡即差。

[0111b12]  又法取土塊加持七遍。擲於水中。水中磨竭  魚及黿鼉龜鼈。皆被噤口不能傷人。

[0111b14]  又法於白月十三日至十五日。三日不食念  誦。然後入河中水至臍。獻花一十八枚。誦  真言一遍擲一花於水中。即得一副衣。價直  千金錢。

[0111b18]  又法月蝕時。於舍利塔前取相思子。曝乾  擣為末。和酥蜜作丸。置熟銅器中。取菩提  葉七枚。覆蓋器如前念誦。乃至光相現分藥
供養。如前取服。即得聞持不忘日誦萬言。

[0111b22]  又法以此聖迦抳忿怒金剛童子真言加持。  一切疾病皆得除愈。

[0111b24]  又法遍身疼痛或寒熱病。若一日二日三日  四日。或恒常患。加持油麻油一百八遍或  二十一遍。用塗即得除愈。

[0111b27]  又法鬼瘧毘舍遮瘧部多諸鬼魅瘧。以真言  加持白縷。結索帶之即差。

[0111b29]  又法婦人難產。加持油麻油二十一遍。塗臍  下腰胯。即得易產不受諸苦。

[0111c02]  又法欲入軍陣鬪戰。書此真言於樺皮上或  絹素上。加持一千八遍繫於右臂。所向無敵  有大威德。

[0111c05]  又法於根本像前一日一夜不食。於趣海河  側飲乳或食大麥。於水中取開敷蓮華十萬  莖。誦真言一遍。擲一花於水中。即得大伏  藏。

[0111c09]  又法於有舍利塔前安本尊像。取佉陀羅木  然火。取蓮華三萬莖。誦真言一遍。一擲於火  中滿已。則見本尊現前。即獻閼伽供養。所願  皆滿。

[0111c13]  又法取沈香水對本尊像前。取犢牛糞和酥  蜜酪護摩。誦真言七千遍。則有一黃牛來。又  取犢子糞和酥蜜酪。誦真言二萬遍。如前護
摩其牛必來。取其乳供得千人。

[0111c17]  又法對滿賢大將前。取蘇摩那花。日燒八  千。乃至六箇月滿已。即得金錢一千貫。

[0111c19]  又法供養聖金剛童子像。從月一日至十五  日。每日漸加供養物。從月一日依僧次。初請  七僧供養日加一僧。至十五日滿已。其像出
語告言汝今成就。從是已後對像念誦。所求  皆得成就。

[0111c24]  又法欲除身上疾病。令福德增長者。令童女  澡浴著新淨衣。右合五色線作結。加持一百  八遍繫右臂上。即疾病消除福德增長。

[0111c27]  又法於趣海河水中取黑油麻。以三指頭撮  誦真言。一遍一擲一撮於水中滿八千遍。即  得穀麥豐饒。

[0112a01]  又法每日取有香氣花一百八枚。誦真言一  遍一獻本尊。滿已則獲大福德。

[0112a03]  又法每日取牛膝搵酥蜜酪七日護摩。每  時誦真言一百八遍。一遍一擲火中滿七日  已。則獲莊園一所。

[0112a06]  又法取百合莖然火。取菖蒲一千八段搵酥  護摩。一誦真言。一擲火中。取灰於額上點。即  得安怛但那。如一遍不成就。至第二第三必
得成就。

[0112a10]  又法欲令輔相敬愛者。對像前以白芥子。七  日護摩日三時。每時誦真言一百八遍。以三  指撮少許。一遍一擲火中。即隨順奉命。

[0112a13]  又法於菩提樹下  (夜合樹亦得)  供養聖者像。取牛  膝草搵酥蜜酪護摩。誦真言一千八遍。一稱
真言一擲火中。即得象馬驢騾牛水牛等。自  來隨順驅使。

[0112a17]  又法春三月黑分受八戒。於舍利塔前塗壇  香華供養。日日僧次請僧齋。取瓦瓶底不黑  者四枚滿盛水。持種種香種種藥少分置於
瓶中。一一瓶誦真言加持一千八遍。至四月  黑分八日。早朝烏未鳴時令男女沐浴。對本  尊像前取屍林燒屍火及殘木。取迴香華護
摩。誦真言十萬遍。一誦真言一擲火中。即得  家中飲食無有窮盡。應廣惠施。

[0112a25]  又法若被囚禁枷鎖。纔誦真言即得枷鎖解  脫。

[0112a27]  又法於神通月對根本像前。飲乳食大麥。從  十三日至十五日。三日不間斷念誦。聖者即  來。燈焰增盛地動像動。出聲告行者言汝今
成就。從此已後對像前念誦。所求皆得成  就。

[0112b03]  又法應作先行法。六箇月念誦。然後於舍利  塔前安像。又更六箇月念誦。念誦滿已。即得  五千金錢。

[0112b06]  又法於有舍利塔前誦真言十萬遍。所作重  罪應墮惡道。皆得消滅。

[0112b08]  又法每日烏未鳴時。取胡椒七顆加持二十  一遍。自食。即得聞持日誦一百五千偈。乃  至終身永不廢忘。

[0112b11]  又法取毘梨勒木搵酥蜜酪。對像前護摩。誦  真言十萬遍。十萬遍滿已。於中夜即得金錢  一百。取半應供養三寶。

[0112b14]  又法欲自他增益者。乳木搵酥蜜酪。護摩三  日日三時時一千八遍。誦真言。一遍一擲火  中。所求榮官財產聰慧增壽悉皆獲得。

[0112b17]  又法於恒河兩岸遠人間擣帛杵聲處。取土  作方七肘壇。於壇上畫千葉蓮華。於蓮華上  以如來一磔手  (凡人一肘量)  取五種金
(金銀銅錫鐵)  相和。銷  為一輪置於花上。用種種花供養。壇四邊然  酥燈七盞。四方置四瓶滿盛香水。瓶中置七  寶少許。瓶上安俱緣果。應燒薰陸香沈香室
利吠瑟吒迦香安息香。應施四方天食。東方  施粳米酪飯。南方施水和粳米飯。西方施粳  米粆糖飯。北方施乳粳米粥。對此壇前以波
羅奢木然火。取牛膝草一千段搵酥護摩。先  誦真言加持七遍。然後一遍一擲火中牛膝。  滿已其輪放光。手持此輪即得飛騰虛空。一  切持明仙見皆悉順伏。承事如佛。

[0112c01]  又法於白月十五日月蝕時行者受八戒。對  舍利塔一日一夜不食。取瞿摩夷未墮地者  塗一圓壇。大小如一牛皮許取黃乳牛犢母
子同色者。令童女搆乳酪抨酥。取酥七兩置  於金銀器中。以左手持酥。以右手無名指攪  酥誦真言。若暖飲之得聞持不忘日誦萬言。
一誦已後乃至終身更不廢忘。若得煙相。一  切人見者愛敬尊重。光相現者。則得安怛但  那成就  (分酥供養及自食如前應知)  。

[0112c10]  又法取天門冬護摩。誦真言一千八遍已。然  後取灰置於四瓶中滿盛水。一一瓶加持一  千八遍。所有患鬼魅癩癎被厭禱者。先令澡
浴著新淨衣。於淨處塗一圓壇。上安一床子。  令患者坐。取前加持水瓶。持誦者誦真言不  間斷。頂上及身澆之。所有病患災難並得除  差。

[0112c17]  又法取無能勝花一千八枚護摩。誦真言一  千八遍。一遍一擲火中。入軍陣鬪戰皆得大  勝。

[0112c20]  又法令童女合線。誦真言加持。結繫於左臂  上。不被毒蟲毒藥所中。

[0112c22]  又法若於城邑聚落有疫病流行。於中夜塗  一小壇。供養白食。取乳木柴然火。取酥護  摩。誦真言一千八遍。一誦一稱國王名投酥
火中。疫病遠離國界。

[0112c26]  又法欲降伏鳩盤茶鬼。取冬瓜蔓藤。長十  指截一千八莖。搵酥護摩。誦真言一千八遍。  一遍一擲火中。其鬼即皆降伏。

[0112c29]  又法欲調伏餓鬼者。取油麻末護摩。誦真言  一千八遍。一遍以三指撮一擲火中。即得降  伏。

[0113a03]  又法欲調伏毘舍遮鬼。取塚間破帛護摩。誦  真言一千八遍。一遍擲一片子投火中。即得  降伏。

[0113a06]  又法欲得降伏藥叉者。取尼拘陀樹木長十  指截搵酥蜜酪護摩。誦真言一千八遍。一誦  一擲火中。即得降伏。

[0113a09]  又法欲得降伏癲癎鬼。吸人精氣病鬼。取黑  羊毛護摩。誦真言一千八遍。取一撮擲於火  中。彼鬼伏已病者除愈。

[0113a12]  又法欲降伏摩醯首羅者。取安息香作一千  八丸。搵酥護摩。誦真言一千八遍。一遍一  擲火中。一切摩醯首羅所有使者。悉皆降伏
驅使。能成辦一切事。

[0113a16]  又法取雄黃一兩。若買隨彼索價稱口與錢。  用婆羅門皂莢木  (亦云蜜桐樹木)  柴然火。燒雄黃如
火色已。却收取置熟銅器中。以酥澆雄黃上。  其酥取黃牛母子同色者。令童女搆乳臥酪  抨酥。取酥蜜酪各別盛器中供養本尊。收取
雄黃盛於熟銅合子中。候月蝕時。從十三日  至十五日三日斷食。對舍利塔前面向北坐。  取菩提葉七枚。四枚敷合下三枚覆合上。無
間斷念誦。若暖相現取點額。一切人見悉皆  歡喜。若煙相現則安怛但那成就。若光相現  則飛騰虛空。如是依前法求成就雌黃牛黃
安膳那法。皆得。唯牛黃法少異於此。牛黃法  取白月十五日。於荷葉中裹牛黃。安於二手  中合掌。無間念誦加持。乃至三相現所獲果  報如前。

[0113b02]  又法以五金作蓮華。取欝金香牛黃龍惱香  研作末。取天雨水和為七丸。置於舍利塔前  安像念誦。以右手按藥乃至放光。則飛騰虛
空為持明仙壽命一萬歲。若以真言加持頭  冠臂釧瓔珞腰絛。皆得成就如前。

[0113b07]  又法於有舍利塔前安本尊像。若俗人應受  八戒。於像前廣設供養。以遏迦木然火。取佉  陀羅木長十指。兩頭搵酥。從白月十四日起
手護摩。至十五日每日用佉陀羅木一千八  段。誦真言一千八遍。一遍一擲火中。設令破  戒壞行。所為所作尚得成就。何況清淨具戒  行者。

[0113b14]  又法取犢子瞿摩夷護摩七日。每夜一時  誦真言一千八遍。一遍取瞿摩夷少許一擲  火中。即得牛一百頭。

[0113b17]  又法取佉陀羅木。搵酥蜜酪。護摩三日  三時。每時誦真言一千八遍。一遍一擲火  中。即獲得伏藏。若廣設供養。其伏藏用之無  盡。

[0113b21]  又法入河中立水至胸。取蓮華搵檀香  (其檀香磨如泥)  。  誦真言百千遍。一遍一擲水中。所得伏藏積  如蓮華。

[0113b24]  又法取吉祥木一千八段搵酥。護摩三日日  三時。每時誦真言一千八遍。一遍一擲火中。  即得財寶豐饒。

[0113b27]  又法取烏油麻稻穀花相和。對像前護摩三  日日三時。時別誦真言一千八遍。一遍一擲  火中。即得家中飲食無盡。

[0113c01]  又法欲得降伏一切龍者。取種種花護摩  三日日三時。時別誦真言一千八遍。一遍一  擲火中。即得一切龍降伏。

[0113c04]  又法欲得降伏藥叉者。對像前取安息香丸。  護摩七日日三時。時別誦真言一千八遍。一  遍一擲火中。即得一切藥叉降伏。

[0113c07]  又法欲召藥叉女者。取無憂木准前藥叉護  摩法。即召得藥叉女來恭敬承事。所須一切  衣服飲食。及諸財寶隨意供給。

[0113c10]  又法對於根本像前。取沈香木搵酥。護摩三  七日日三時。每時一千八遍。一誦真言一擲  火中。即得一切諸天歡喜助護。災難消滅福  德增長。

[0113c14]  又法若被囚禁。夜時澡浴著新淨衣服。誦真  言一千八遍。囚禁者即得解脫。

[0113c16]  又法若被人瞋怒欲相損害者。取油麻滓及  糠油麻護摩。誦真言一千八遍。一遍一擲火  中。即得彼人歡喜。

[0113c19]  又法取骨屢草嫰苗護摩七夜。夜別誦真言  一千八遍。一遍一擲火中。即得衣服無量。

[0113c21]  又法誦真言加持菖蒲一千八遍。繫於臂上。  於他人邊出言所求皆得稱意。

[0113c23]  又法若常念誦。於怨敵得勝不被侵陵。

[0113c24]  又法燒安息香十萬丸。無間斷念誦護摩。即  得錢十萬。

[0113c26]  又法對像前廣設供養。右旋敷菩提葉。安劍  於葉上念誦。乃至放光即獻閼伽供養本尊。  以右手執劍得三相現。即共千人并諸眷屬。
同時飛騰虛空。至本尊宮殿。若遊諸持明仙  宮。彼皆不能沮壞。與諸眷屬壽命同得一百  萬歲。

[0114a03]  又法取菖蒲護摩。誦真言一千八遍。一遍一  擲火中。即得財寶。

[0114a05]  又法取旗幡以真言加持一百八遍。以香華  并酪七椀供養旗幡及獻閼伽。即持此旗引  軍前彼軍見旗幡彼軍自破。

[0114a08]  又法若城邑被奪。應對像前取黃色花七日  護摩。日日於像前誦真言一千八遍。一遍一  擲火中。先有城邑被他敵所奪。即皆却得。

[0114a11]  又法應作先行法。取白芥子七日七夜護摩  一月內其宅中雨寶。

[0114a13]  又法以吉祥木然火。對像前護摩。誦真言一  千八遍。一遍一擲火中。即得伏藏或得富  饒。

[0114a16]  又法對像前廣設供養。取迴香花搵酥護摩。  誦真言十萬遍。一遍一擲火中。即得財寶。

[0114a18]  又法於舍利塔前安像。取青蓮華十萬莖護  摩。誦真言十萬遍。一遍一擲火中。即得一所  莊園。

[0114a21]  又法對像前香花供養。持誦者飲乳食大麥。  取蓮華一千八莖搵酥護摩。誦真言一千八  遍。一遍一擲火中得金千兩。

[0114a24]  又法對像前取赤蓮華十萬莖護摩。誦真言  十萬遍。一遍一擲火中。心所願求悉皆得  之。

[0114a27]  又法欲求官者。取白花一萬枚搵酥護摩。誦  真言一萬遍。一遍一擲火中。即得官祿高  遷。

[0114b01]  又法取鐵末護摩。誦真言一萬遍。一遍取一  撮投火中。即獲金錢一千。

[0114b03]  又法取欝金香搵香油護摩。誦真言十萬遍。  每一遍取少許投火中。能滿一切勝願。

[0114b05]  又法取一切香護摩。誦真言十萬遍。一遍一  擲火中。被隣國所奪城邑。即皆却得。

[0114b07]  又法取龍腦香護摩。誦真言十萬遍。一遍一  擲火中。即獲金錢一千枚。

[0114b09]  又法取沈水香護摩。誦真言十萬遍。一遍一  擲火中。日誦萬言耳所曾聞經典。乃至終身  不忘。

[0114b12]  又法取小庸樹木搵香油護摩。誦真言十萬  遍。一遍一擲火中。一切疾病皆悉除差。

[0114b14]  又法取苦練子搵香油。誦真言十萬遍。一  切囚閉被禁縛人皆得解脫。

[0114b16]  又法取黃乳牛犢子與母同色者。搆乳成酪  抨酥於金器中盛。誦真言加持十萬遍即喫。  得聞持不忘日誦萬言。

[0114b19]  又法若見怨家心誦真言。彼起慈心不能為  害。

[0114b21]  又法患一切疾病。誦真言加持楊枝。拂即除  愈。

[0114b23]  又法取白檀香搵油護摩。誦真言十萬遍。一  遍一擲火中。即獲金錢一千枚。

[0114b25]  又法取五色線結索。以真言加持七遍繫臂。  一切鬼魅悉皆遠離。

[0114b27]  又法加持淨灰七遍。遶壇散之即成結界。

[0114b28]  又法結界者。誦真言一百八遍。加持土塊右  旋擲大軍四邊。即成大威德界。彼惡賊不能  相近。

[0114c02]  又法婦人不收男女者。月經後取母子同色  牛乳。誦真言一百八遍加持。令彼女人禮拜  諸佛菩薩令飲。又煮乳粥和酥。加持一百八
遍然後食。即生福德具相之男。

[0114c06]  又法應作先行法。於像前香花供養取沈香  可如大拇指節。搵酥合油護摩。七日日三時。  時別誦真言一千八遍。一遍一擲火中。即得
持明仙。安怛但那成就。足離地疾行日行千  里。及得聞持不忘。

[0114c11]  又法於趣海河。行者入水中立至胸。先須具  齋戒。取有蘂花一千八枚。誦真言一千八遍。  一遍一擲水中。即得衣十副。

聖迦抳忿怒金剛童子菩薩成就儀軌經卷中

* * *

【經文資訊】大正藏第 21 冊 No. 1222a 聖迦抳忿怒金剛童子菩薩成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
