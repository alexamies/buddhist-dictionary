阿毘達磨發智論卷第五
尊者迦多衍尼子造

三藏法師玄奘奉　詔譯

結蘊第二中有情納息第三

頓漸繫離繫　　果攝七成三  
死生不六種　　此章願具說

[0940b09]  三界各有二部結。謂見修所斷。於欲界見修  所斷二部結。頗有頓得繫耶。答有。謂已離欲  染異生。從離欲染退時。及色無色界沒。生欲
界時。頗有頓離繫耶。答有。謂異生離欲染時。  頗有漸得繫耶。答無。頗有漸離繫耶。答有。謂  世尊弟子。先離彼見所斷結。後離彼修所斷
結。於色界見修所斷二部結。頗有頓得繫耶。  答有。謂已離色染異生。從離色染退時。及無  色界沒。生欲色界時。頗有頓離繫耶。答有。謂
異生離色染時。頗有漸得繫耶。答無。頗有漸  離繫耶。答有。謂世尊弟子。先離彼見所斷結。  後離彼修所斷結。於無色界見修所斷二部
結。頗有頓得繫耶。答無。頗有頓離繫耶。答無。  頗有漸得繫耶。答無。頗有漸離繫耶。答有。謂  世尊弟子。先離彼見所斷結。後離彼修所
斷結。欲界見所斷結盡。何果攝。答四沙門果。  或無處。欲界修所斷結盡。何果攝。答不還阿  羅漢果。或無處。色界見所斷結盡。何果攝。答
四沙門果。或無處。色界修所斷結盡。何果攝。  答阿羅漢果。或無處。無色界見所斷結盡。何  果攝。答四沙門果。無色界修所斷結盡。何果  攝。答阿羅漢果。

[0940c02]  有五部結。謂見苦所斷結。乃至修所斷結。見  苦所斷結盡。何果攝。答四沙門果。或無處。見  集所斷結盡。何果攝。答四沙門果。或無處。見
滅所斷結盡。何果攝。答四沙門果。或無處見  道所斷結盡。何果攝。答四沙門果。修所斷結  盡。何果攝。答阿羅漢果。

[0940c08]  有九部結。謂苦法智所斷結。乃至修所斷結。  苦法智所斷結盡。何果攝。答四沙門果。或無  處。苦類智。乃至道法智所斷結盡。何果攝。答
四沙門果。或無處。道類智所斷結盡。何果攝。  答四沙門果。修所斷結盡。何果攝。答阿羅漢  果。

[0940c14]  有十五部結。謂三界各有五部。見苦所斷  結。乃至修所斷結。欲界見苦集滅道所斷結  盡。何果攝。答四沙門果。或無處。欲界修所斷
結盡。何果攝。答不還阿羅漢果。或無處。色界  見苦集滅道所斷結盡。何果攝。答四沙門果。  或無處。色界修所斷結盡。何果攝。答阿羅漢
果。或無處。無色界見苦集滅所斷結盡。何果  攝。答四沙門果。或無處。無色界見道所斷結  盡。何果攝。答四沙門果。無色界修所斷結盡。  何果攝。答阿羅漢果。

[0940c24]  三結乃至九十八隨眠。一一盡。何果攝。答三  結中。有身見盡。四沙門果攝。或無處。如三結  中有身見盡應知。五順下分結中。有身見。
五見中。有身見邊執見盡亦爾。戒禁取疑  盡。四沙門果攝。如三結中戒禁取疑盡應  知。四瀑流軛中。見瀑流軛。四取中。見取戒禁
取。四身繫中。戒禁取。此實執身繫。五順下分  結中。戒禁取疑。五見中。邪見見取戒禁取。七  隨眠中。見疑隨眠。九結中。見取疑結盡亦爾。
三不善根盡。不還阿羅漢果攝。或無處。如三  不善根盡。應知。三漏中。欲漏。四瀑流軛中。  欲瀑流軛。四取中欲取。四身繫中。貪欲瞋
恚五蓋中前四蓋。五結中瞋嫉慳結。五順下  分結中。貪欲瞋恚。六愛身中。鼻舌觸所生愛  身。七隨眠中。欲貪瞋恚。九結中。恚嫉慳結盡
亦爾。有漏無明漏盡。阿羅漢果攝。如有漏無  明漏盡。應知。四瀑流軛中。有無明瀑流軛。四  取中。我語取。五結中。貪慢結。五順上分結
中。除色貪餘四。六愛身中。意觸所生愛身。七  隨眠中。有貪無明慢。九結中。愛慢無明結盡  亦爾。疑蓋盡。四沙門果攝。或無處。色貪順上
分結盡。阿羅漢果攝。或無處。如色貪順上分  結盡。應知。眼耳身觸所生愛身盡亦爾。九十  八隨眠中。欲界見苦集滅道所斷隨眠盡。四
沙門果攝。或無處。欲界修所斷隨眠盡。不還  阿羅漢果攝。或無處色界見苦集滅道所斷  隨眠盡。四沙門果攝。或無處。色界修所斷隨
眠盡。阿羅漢果攝。或無處。無色界見苦集滅  所斷隨眠盡。四沙門果攝。或無處。無色界見  道所斷隨眠盡。四沙門果攝。無色界修所斷  隨眠盡。阿羅漢果攝。

[0941a26]  預流向中。諸結盡。何果攝。答無處。預流果  中。諸結盡。何果攝。答預流果。一來向中。諸  結盡。何果攝。答預流果。或無處。一來果中。
諸結盡。何果攝。答一來果。不還向中。諸結  盡。何果攝。答一來果。或無處。不還果中。諸  結盡。何果攝。答不還果。阿羅漢向中。諸結
盡。何果攝。答不還果。或無處。阿羅漢果中。  諸結盡。何果攝。答阿羅漢果。

[0941b05]  具見世尊弟子。未離欲染。欲界修所斷諸結  盡。何果攝。答一來果。或無處。已離欲染。未  離色染。色界修所斷諸結盡。何果攝。答無  處。

[0941b09]  已離色染。未離無色染。無色修所斷諸結盡。  何果攝。答無處。

[0941b11]  諸預流者所成就學法。此法預流果攝耶。答  或攝。或不攝。云何攝。答有為預流果。已得不  失。云何不攝。答諸預流者。所得勝進無漏根
等有為法。設法預流果攝。此是學法耶。答或  學。或非學非無學。云何學。答有為預流果。云  何非學非無學。答無為預流果。諸一來者。所
成就學法。此法一來果攝耶。答或攝。或不攝。  云何攝。答有為一來果。已得不失。云何不攝。  答諸一來者。所得勝進無漏根等有為法。設
法一來果攝。此是學法耶。答或學。或非學  非無學。云何學。答有為一來果。云何非學  非無學。答無為一來果。諸不還者。所成就學
法。此法不還果攝耶。答或攝。或不攝。云何  攝。答有為不還果。已得不失。云何不攝。答諸  不還者。所得勝進無漏根等有為法。設法不
還果攝。此是學法耶。答或學。或非學非無學。  云何學。答有為不還果。云何非學非無學。答  無為不還果。諸阿羅漢所成就無學法。此法
阿羅漢果攝耶。答如是。設法阿羅漢果攝。此  是無學法耶。答或無學。或非學非無學。云何  無學。答有為阿羅漢果。云何非學非無學。答  無為阿羅漢果。

[0941c04]  諸預流者所成就無漏法。此法預流果攝耶。  答或攝。或不攝。云何攝。答有為無為預流果。  已得不失。云何不攝。答諸預流者。所得勝進
無漏根等有為法。及彼所證諸結盡。并預流  者所成就非擇滅。設法預流果攝。此是無漏  法耶。答如是。諸一來者所成就無漏法。此法
一來果攝耶。答或攝。或不攝。云何攝。答有為  無為一來果。已得不失。云何不攝。答諸一來  者。所得勝進無漏根等有為法。及彼所證諸
結盡。并一來者所成就非擇滅。設法一來果  攝。此是無漏法耶。答如是。諸不還者所成就  無漏法。此法不還果攝耶。答或攝。或不攝。云
何攝。答有為無。為不還果。已得不失。云何  不攝。答諸不還者所得勝進無漏根等有為  法。及彼所證諸結盡。并不還者所成就非擇
滅。設法不還果攝。此是無漏法耶。答如是。諸  阿羅漢所成就無漏法。此法阿羅漢果攝耶。  答或攝。或不攝。云何攝。答有為無為阿羅漢
果。已得不失。云何不攝。答阿羅漢所成就非  擇滅。設法阿羅漢果攝。此是無漏法耶。答如  是。

[0941c25]  諸法預流者成就。此法預流果攝耶。答應作  四句。有法預流者成就非預流果攝。謂預流  者所得勝進無漏根等有為法。及彼所證諸
結盡。并預流者所成就非擇滅有漏法。有  法預流果攝非預流者成就。謂預流果未得  已失。有法預流者成就亦預流果攝。謂預流
果已得不失。有法非預流者成就亦非預流  果攝。謂除前相。諸法一來者成就此法。一來  果攝耶。答應作四句。有法一來者成就非一
來果攝。謂一來者所得勝進無漏根等有為  法。及彼所證諸結盡。并一來者所成就非擇  滅有漏法。有法一來果攝非一來者成就。謂
一來果未得已失。有法一來者成就亦一來  果攝。謂一來果已得不失。有法非一來者成  就亦非一來果攝。謂除前相。諸法不還者成
就。此法不還果攝耶。答應作四句。有法不還  者成就非不還果攝。謂不還者所得勝進無  漏根等有為法。及彼所證諸結盡。并不還者
所成就非擇滅有漏法。有法不還果攝非不  還者成就。謂不還果未得已失。有法不還者  成就亦不還果攝。謂不還果已得不失。有法
非不還者成就亦非不還果攝。謂除前相。諸  法阿羅漢成就。此法阿羅漢果攝耶。答應作  四句。有法阿羅漢成就非阿羅漢果攝。謂阿
羅漢所成就非擇滅有漏法。有法阿羅漢果  攝非阿羅漢成就。謂阿羅漢果未得已失。有  法阿羅漢成就亦阿羅漢果攝。謂阿羅漢果
已得不失。有法非阿羅漢成就亦非阿羅漢  果攝。謂除前相。

[0942a25]  諸在欲界死生者。皆受欲有耶。答應作四句。  有在欲界死生非受欲有。謂欲界沒。起色界  中有。有受欲有非在欲界死生。謂色界沒。起
欲界中有。有在欲界死生亦受欲有。謂欲界  沒。起欲界中有生有。有非在欲界死生亦非  受欲有。謂色界沒。生色無色界。無色界沒。生
無色色界。諸在色界死生者。皆受色有耶。答  應作四句。有在色界死生非受色有。謂色界  沒。起欲界中有。有受色有非在色界死生。謂
欲界沒。起色界中有。有在色界死生亦受色  有。謂色界沒。起色界中有生有。有非在色界  死生亦非受色有。謂欲界沒。生欲無色界。無
色界沒。生無色欲界。諸在無色界死生者。  皆受無色有耶。答諸在無色界死生者。皆受  無色有。有受無色有非在無色界死而在無
色界生。謂欲色界沒。生無色界。諸在欲界死  生者。有幾耶。答四。謂欲色界異生聖者。諸在  色界死生者。有幾耶。答三。謂欲界異生。色界
異生聖者。諸在無色界死生者。有幾耶。答二。  謂無色界異生聖者。

[0942b16]  諸非在欲界死生者。皆非受欲有耶。答應作  四句。有非在欲界死生非不受欲有。謂色界  沒。起欲界中有。有非受欲有非不在欲界死
生。謂欲界沒。起色界中有。有非在欲界死生  亦非受欲有。謂色界沒。生色無色界。無色界  沒。生無。色界。有非不在欲界死生亦非不
受欲有。謂欲界沒。起欲界中有生有。諸非在  色界死生者。皆非受色有耶。答應作四句。有  非在色界死生非不受色有。謂欲界沒。起色
界中有。有非受色有非不在色界死生。謂色  界沒。起欲界中有。有非在色界死生亦非受  色有。謂欲界沒。生欲無色界。無色界沒。生
無色欲界。有非不在色界死生亦非不受色  有。謂色界沒。起色界中　　有生有。諸非在無色  界死生者。皆非受無色有耶。答諸非在無色
界死生者。皆非受無色有。有非受無色有非  不在無色界死而非在無色界生。謂無色界  沒。生欲色界。諸非在欲界死生者。有幾耶。
答五。謂欲界異生。色無色界異生聖者。諸非  在色界死生者。有幾耶。答六。謂三界異生聖  者。諸非在無色界死生者。有幾耶。答四。謂  欲色界異生聖者。

[0942c09]  頗有欲界死不生欲界耶。答有。謂起欲色界  中有。生無色界。或般涅槃。頗有欲界死不生  色界耶。答有。謂起欲色界中有。生無色界。或
般涅槃。頗有欲界死不生無色界耶。答有。謂  起欲色界中有。或般涅槃。頗有色界死不生  色界耶。答有。謂起欲色界中有。生無色界。
或般涅槃。頗有色界死不生欲界耶。答有。謂  起欲色界中有。生無色界。或般涅槃。頗有  色界死不生無色界耶。答有。謂起欲色界中
有。或般涅槃。頗有無色界死不生無色界耶。  答有。謂起欲色界中有。或般涅槃。頗有無色  界死不生欲界耶。答有。謂起欲色界中有。生
無色界。或般涅槃。頗有無色界死不生色界  耶。答有。謂起欲色界中有。生無色界。或般涅  槃。諸欲界死不生欲界者。有幾耶。答六。謂三
界異生聖者。諸欲界死不生色界者。有幾耶。  答六。謂三界異生聖者。諸欲界死不生無色  界者。有幾耶。答四。謂欲色界異生聖者。諸色
界死不生色界者。有幾耶。答五。謂欲界異生。  色無色界異生聖者。諸色界死不生欲界者。  有幾耶。答五。謂欲界異生。色無色界異生聖
者。諸色界死不生無色界者。有幾耶。答三。謂  欲界異生。色界異生聖者。諸無色界死不生  無色界者。有幾耶。答二。謂欲色界異生。諸無
色界死不生欲界者。有幾耶。答四。謂無色界  異生聖者。欲色界異生。諸無色界死不生色  界者。有幾耶。答四。謂無色界異生聖者。欲色  界異生。

[0943a08]  頗有欲界死不生三界耶。答有。謂起欲色界  中有。或般涅槃。頗有色界死不生三界耶。答  有。謂起欲色界中有。或般涅槃。頗有無色界
死不生三界耶。答有。謂起欲色界中有。或般  涅槃。諸欲界死不生三界者。有幾耶。答四。謂  欲色界異生聖者。諸色界死不生三界者。有
幾耶。答三。謂欲界異生。色界異生聖者。諸  無色界死不生三界者。有幾耶。答二。謂欲色  界異生。

[0943a17]  頗有未離欲染命終不生欲界耶。答有。謂起  欲界中有。頗有未離色染命終不生欲色界  耶。答有。謂起欲色中有。頗有未離無色染命
終不生三界耶。答有。謂起欲色界中有。諸未  離欲染命終不生欲界者。有幾耶。答二。謂欲  界異生聖者。諸未離色染命終不生欲色界
者。有幾耶。答四。謂欲色界異生聖者。諸未離  無色染命終不生三界者。有幾耶。答四。謂欲  色界異生聖者。此中欲界異生聖者。幾隨眠
隨增。幾結繫耶。答異生九十八隨眠隨增。九  結繫。聖者十隨眠隨增。六結繫。色界異生聖  者。幾隨眠隨增。幾結繫耶。答異生六十二隨
眠隨增。六結繫。聖者六隨眠隨增。三結繫。無  色界異生聖者。幾隨眠隨增。幾結繫耶。答異  生三十一隨眠隨增。六結繫。聖者三隨眠隨  增。三結繫。

結蘊第二中十門納息第四之一

四十二隨增　　二緣無間有  
根成不知證　　此章願具說

[0943b07]  二十二根。十八界。十二處。五蘊。五取蘊。六  界。有色無色法。有見無見法。有對無對法。有  漏無漏法。有為無為法。過去未來現在法。善
不善無記法。欲界色界無色界繫法。學無學  非學非無學法。見所斷修所斷無斷法。四諦。  四靜慮。四無量。四無色。八解脫。八勝處。十
遍處。八智。三三摩地。三重三摩地。三結。三不  善根。三漏。四瀑流。四軛。四取。四身繫。五蓋。  五結。五順下分結。五順上分結。五見。六愛
身。七隨眠。九結。九十八隨眠。

[0943b17]  眼根。乃至無色界修所斷無明隨眠。於九十  八隨眠中。一一有幾隨眠隨增耶。答眼根欲  色界遍行。及修所斷隨眠隨增。耳鼻舌身根
亦爾。女根欲界遍行。及修所斷隨眠隨增。男  苦根亦爾。命根三界遍行。及修所斷隨眠隨  增。信等五根亦爾。意根一切隨眠隨增。捨根
亦爾。樂根色界一切欲界遍行。及修所斷隨  眠隨增。喜根色界一切欲界。除無漏緣疑。及  彼相應無明。餘一切隨眠隨增。憂根欲界
一切隨眠隨增。三無漏根。無隨眠隨增。眼耳  鼻舌身色聲觸眼耳身識界。欲色界遍行。及  修所斷隨眠隨增。眼耳鼻舌身色聲觸處。色
蘊色取蘊前五界。有色有見有對法亦爾。香  味鼻舌識界。欲界遍行。及修所斷隨眠隨增。  香味處亦爾。意法意識界。一切隨眠隨增。意
法處後四蘊後四取蘊識界。無色無見無對  有漏有為法過去未來現在非學非無學法亦  爾。無漏無為法。無隨眠隨增。學無學無斷法
亦爾。善及修所斷法。三界遍行。及修所斷隨  眠隨增不善及欲界繫法。欲界一切隨眠隨  增。無記法。色無色界一切。欲界二部。及見集
所斷遍行。隨眠隨增。色界繫法。色界一切隨  眠隨增。無色界繫法。無色界一切隨眠隨增。  見所斷法。見所斷一切隨眠隨增。苦集諦一
切隨眠隨增。滅道諦無隨眠隨增。法類苦集  滅道智三三摩地亦爾。四靜慮色界。一切隨  眠隨增。四無量色界遍行。及修所斷隨眠隨
增。前三解脫。八勝處。前八遍處。他心智亦  爾。四無色無色界。一切隨眠隨增。後五解脫。  後二遍處。無色界遍行。及修所斷隨眠隨增。
世俗智。除無漏緣見。餘一切隨眠隨增。三重  三摩地。三界遍行。及修所斷隨眠隨增。有身  見結。見苦所斷一切。及見集所斷遍行。隨眠
隨增。有身見順下分結。有身見邊執見亦爾。  戒禁取結見苦所斷一切。及見集所斷遍行。  見道所斷有漏緣。隨眠隨增戒禁取。及戒禁
取。身繫順下分結。戒禁取亦爾。疑結見所斷  有漏緣。及疑相應無漏緣無明。隨眠隨增。疑  順下分結。疑隨眠疑結亦爾。貪瞋不善根。欲
界有漏緣。隨眠隨增。前二身繫。前二蓋瞋結。  前二順下分結。前二隨眠恚結亦爾。癡不善  根欲界除無漏緣無明。餘一切隨眠隨增。欲
漏欲界一切隨眠隨增。欲瀑流軛。取惛沈睡  眠掉舉蓋亦爾。有漏色無色界一切隨眠隨  增。有瀑流軛我語取亦爾。無明漏除無漏緣
無明。餘一切隨眠隨增。無明瀑流軛。無明隨  眠無明結亦爾。見瀑流軛。見所斷有漏緣。及  見相應無漏緣無明。隨眠隨增。見取邪見見
隨眠見結亦爾。此實執身繫。見所斷有漏緣。  隨眠隨增。見取取結亦爾。惡作蓋欲界遍行。  及修所斷隨眠隨增。嫉慳結。鼻舌觸所生愛
身嫉慳結亦爾。疑蓋欲界見所斷有漏緣。及  疑相應無漏緣無明。隨眠隨增。貪慢結三界  有漏緣。隨眠隨增。意觸所生愛身慢隨眠愛  慢結亦爾。

[0944a14]  色貪色界遍行。及修所斷隨眠隨增。無色貪  無色界遍行。及修所斷隨眠隨增。後三順上  分結。色無色界遍行。及修所斷隨眠隨增。眼
耳身觸所生愛身欲色界遍行。及修所斷隨  眠隨增。有貪隨眠。色無色界有漏緣隨眠隨  增。欲界見苦所斷隨眠。欲界見苦所斷一
切。及見集所斷遍行。隨眠隨增。欲界見集所  斷隨眠。欲界見集所斷一切。及見苦所斷遍  行。隨眠隨增。欲界見滅所斷隨眠。欲界見滅
所斷除無漏緣。不共無明。餘一切。及遍行。隨  眠隨增。欲界見道所斷隨眠。欲界見道所斷。  除無漏緣。不共無明。餘一切及遍行。隨眠隨
增。欲界修所斷隨眠。欲界修所斷一切。及遍  行。隨眠隨增。色無色界五部隨眠。廣說亦爾。  差別者。應說自界。

[0944a29]  眼根。乃至無色界修所斷無明隨眠緣識。及  緣緣識。於九十八隨眠中。一一有幾隨眠隨  增耶。答眼根緣識。欲色界三部。無色界遍行。
及修所斷緣緣識。三界四部。耳鼻舌身根亦  爾。女根緣識。欲界三部。色界遍行。及修所斷  緣緣識。欲界四部。色界三部。無色界遍行。及
修所斷。男苦根亦爾。命根緣識。三界三部。緣  緣識。三界四部。意根緣識。緣緣識。有為緣。  捨根亦爾。樂根緣識。欲界四部。色界有為緣。
無色界二部。及遍行。緣緣識。欲無色界四部。  色界有為緣。喜根緣識。欲色界有為緣。無色  界二部。及遍行。緣緣識。欲色界有為緣。無色
界四部。憂根緣識。欲界有漏緣。色界遍行。及  修所斷。緣緣識。欲界有為緣。色界三部。無色  界遍行。及修所斷。信等五根。緣識緣緣識。三
界四部。三無漏根緣識。三界二部。及遍行。緣  緣識。三界四部。眼耳鼻舌身色聲觸界緣識。  欲色界三部。無色界遍行。及修所斷緣緣識。
三界四部。眼耳鼻舌身色聲觸處。色取蘊。前  五界。有見有對法亦爾。香味鼻舌識界緣識。  欲界三部。色界遍行。及修所斷。緣緣識。欲界
四部。色界三部。無色界遍行。及修所斷。香味  處亦爾。眼耳身識界緣識。欲色界三部。緣緣  識欲色界四部。無色界二部。及遍行意界意
識界。緣識緣緣識。有為緣意處。後四蘊有為  法。過去未來現在法亦爾。法界緣識。三界一  切緣緣識。有為緣法處。無色無見無對善法
亦爾。色蘊緣識。欲色界四部。無色界二部。及  遍行。緣緣識三界四部。有色法亦爾。後四取  蘊。緣識有漏緣緣識。有為緣識界。有漏法。
見所斷法亦爾。無漏法緣識。三界三部。及遍  行。緣緣識。有為緣。無斷法亦爾。無為法緣識。  三界二部。及遍行緣緣識。有為緣。不善法緣
識。欲界有漏緣色界遍行。及修所斷緣緣識。  欲界有為緣。色界三部。無色界遍行。及修所  斷。欲界繫法亦爾。無記法緣識。欲界三部色
無色界有漏緣緣緣識。欲界四部。色無色界  有為緣。色界繫法緣識。欲界三部。色界有漏  緣。無色界遍行。及修所斷緣緣識。欲界三部。
色界有為緣。無色界四部。無色界繫法緣識。  欲色界三部。無色界有漏緣。緣緣識。欲界三  部。色界四部。無色界有為緣。學無學法緣識。
三界二部。及遍行。緣緣識。三界四部。非學非  無學法緣識。三界四部。及見道所斷有漏緣  緣緣識。有為緣。修所斷法緣識。三界三部緣
緣識。三界四部。苦集諦緣識。有漏緣緣緣識。  有為緣。世俗智亦爾。滅諦緣識。三界二部。及  遍行。緣緣識。有為緣。道諦緣識。三界二部。
及遍行緣緣識。三界四部。苦集滅道智。及三  三摩地亦爾。四靜慮緣識。欲界四部。色界有  為緣。無色界二部。及遍行緣緣識。欲無色界
四部。色界有為緣。慈悲捨無量緣識。欲色界  三部。無色界遍行。及修所斷緣緣識。欲界三  部。色無色界四部。淨解脫。後四勝處。前八遍
處亦爾。喜無量緣識。欲色界三部。緣緣識。欲  界三部。色界四部。無色界二部。及遍行。初二  解脫。前四勝處亦爾。前三無色緣識緣緣識。
欲界三部。色界四部。無色界有為緣。非想非  非想處緣識。欲色界三部。無色界有漏緣緣  緣識。欲界三部。色界四部。無色界有為緣空。
識無邊處無所有處解脫緣識緣緣識。欲界  三部。色無色界四部。後二解脫。及後二遍處  緣識。三界三部緣緣識。欲界三部。色無色界
四部。法智緣識。欲界二部。及遍行。色界遍  行。及修所斷緣緣識。欲界四部。色界三部。無  色界遍行。及修所斷類智緣識。色無色界二
部。及遍行。欲界遍行。及修所斷緣緣識。欲界  三部。色無色界四部。他心智緣識。欲色界四  部。無色界二部。及遍行緣緣識。三界四部。
三重三摩地緣識。三界三部緣緣識。三界四  部。有身見結緣識。三界三部緣緣識。三界四  部有身見。順下分結。有身見邊執見亦爾。戒
禁取結緣識。三界三部。及見道所斷。有漏緣  緣緣識。三界四部。戒禁取。及戒禁取身繫。戒  禁取。順下分結。戒禁取亦爾。疑結緣識。有漏
緣緣緣識。有為緣。無明漏瀑流軛見取此實  執身繫。貪慢結疑。順下分結。邪見見取意  觸所生愛身慢無明見疑隨眠愛慢無明見取
疑結亦爾。三不善根。及欲漏緣識欲界有  漏緣。色界遍行及修所斷緣緣識。欲界有為  緣。色界三部。無色界遍行。及修所斷欲瀑流
軛取前二身繫除惡作餘蓋瞋結。前二順下  分結。欲貪瞋恚隨眠恚結亦爾。有漏緣識欲  界三部。色無色界有漏緣緣緣識。欲界三部。
色無色界有為緣有瀑流軛我語取有貪隨眠  亦爾。惡作蓋緣識欲界三部。色界遍行及修  所斷緣緣識欲界四部。色界三部。無色界遍
行及修所斷嫉慳結鼻舌觸所生愛身嫉慳結  亦爾。色貪順上分結緣識。欲色界三部。無色  界遍行及修所斷緣緣識。欲界三部。色無色
界四部。後四順上分結緣識。三界三部。緣緣  識。欲界三部。色無色界四部。眼耳身觸所生  愛身緣識。欲色界三部。緣緣識。欲色界四部。
無色界遍行及修所斷。欲界見苦集及修所  斷隨眠緣識。欲界三部。色界遍行及修所  斷緣緣識。欲界四部。色界三部。無色界遍行
及修所斷。欲界見滅所斷隨眠緣識。欲界三  部。及見滅所斷有漏緣。色界遍行及修所斷  緣緣識。欲界有為緣。色界三部。無色界遍行
及修所斷。欲界見道所斷隨眠緣識。欲界三  部。及見道所斷有漏緣。色界遍行及修所斷  緣緣識。欲界四部。色界三部。無色界遍行。及
修所斷。色界見苦集及修所斷隨眠緣識。欲  色界三部。無色界遍行及修所斷緣緣識。欲  界三部。色無色界四部。色界見滅所斷隨眠
緣識。欲色界三部。及色界見滅所斷有漏緣。  無色界遍行及修所斷緣緣識。欲界三部。色  界有為緣。無色界四部。色界見道所斷隨眠
緣識。欲色界三部。及色界見道所斷有漏緣。  無色界遍行及修所斷緣緣識。欲界三部。色  無色界四部。無色界見苦集及修所斷隨眠
緣識。三界三部。緣緣識。欲界三部。色無色界  四部。無色界見滅所斷隨眠緣識。三界三部。  及無色界見滅所斷有漏緣緣緣識。欲界三
部。色界四部。無色界有為緣。無色界見道所  斷隨眠緣識。三界三部。及無色界。見道所斷  有漏緣緣。緣識欲界三部。色無色界四部。

說一切有部發智論卷第五

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
