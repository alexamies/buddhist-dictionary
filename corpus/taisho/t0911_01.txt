建立曼荼羅及揀擇地法
上都大興善寺沙門

慧琳依諸大乘經集

[0926a19]  謹案。蘇悉地。蘇婆呼。玉呬耶。大毘盧遮那成  佛等經。略集揀擇地建立曼荼羅法。修真言  者依祕密教。持誦諸尊真言。求世間出世間
二種成就者。先發不退大菩提心。求入諸佛  海會大曼荼羅。從阿闍梨受菩提心戒。得灌  頂已。稟學三密相應修行儀軌。晝夜依時如
法念誦。身語意業常與法俱。遠離攀緣妄情  散亂。常觀諸法實相清淨圓明。深入瑜伽妙  三摩地。善通理事離相修行。從灌頂阿闍梨
親受法要。明閑教中開遮方便。如是之人。方  可建立諸曼荼羅利益自他。求一切悉地決  定成就。若不具如上諸緣。不從明師親受其
法。不閑教意不可造次趣然建立非但觕動  靈祇不安。抑亦自招其咎。此教乃是一切如  來瑜伽祕要。三摩地門密供養儀。內心自修
甚深方便普賢願行。意趣簡妙近而難知。雖  約事相而明運以瑜伽妙觀。凡所施為無非  佛事。明智君子善擇所師。勿教我慢之流。不
從師學尋文臆斷。取相滯名殊不知瑜伽深  旨。迷惑之甚也。此法大教雖即具明。修行者  卒難尋檢。又不明先後次第。今故纂集以傳  諸未悟。惟博學通人更為詳定。

[0926b12]  蘇婆呼經云。行者。若欲持誦真言速成就者。  應於諸佛曾所住處。或於菩薩緣覺聲聞所  住之處。作曼荼羅。速得成就。

[0926b15]  蘇悉地經云。若求上品悉地。應於如來八大  塔處。菩薩生處。修苦行處。高山頂上海島名  山。大海岸上深山谷中。舍利塔前有形勢處。
自愛樂處。多花菓處。大林藪中大龍池邊。  大河潭上清淨泉池。無憒閙處大湫岸邊。深  山蘭若多香木處。逈獨大樹影不移處。多聖
跡處。如是等處名為最勝。力能成就上等悉  地。若於大蓮華池大河洲渚深巖窟中花園  林中。足乳木處。往昔菩薩所遊履處。清淨蘭
若多泉池處。無苦寒處。無苦熱處逈獨高臺  無諸猛獸多麋鹿處。山腹有水無人到處。吉  祥軟草遍布地處。大河岸上清淨伽藍大佛
殿中或林木茂盛多花果處。周匝有水土餘  賸處。國土人盛多慈悲處。城邑聚落多人信  敬奉佛教處。往昔曾經轉法輪處。或自所居
宅舍清淨之處。如是等處。名為殊勝。力能成  就吉祥增福息災敬愛等中品悉地若於曠野。  神靈所居大塚墓間。尸陀林中最高山頂。諸
大靈山執金剛前。大龍池邊諸天祠中。大神  廟中祠大祓處。阿修羅窟諸仙洞中。大陂大  澤十字大路。大衢道邊山巖龍窟。大盤石上
佛塔處。土地有靈多聖跡處。如是等處。力能  成就金剛部法辟除鬼魅。損壞怨敵摧伏天  龍。諸曼荼羅等速得成就。

[0926c10]  玉呬耶經云。於巖崛中及山頂上先所淨地。  及於窟上或於楹上并與石上。或制底邊佛  塔中。及於河潭上近河洲渚如是之處作曼
荼羅者。不須掘地及以治打。勿疑高下不平  等過。隨其地勢拂治。灑水手按其地。及誦真  言即成清淨。或於作曼荼羅處。有其地過不
得除者。但以真言加持而作清淨亦通持誦。  若為急速之事作曼荼羅。及作辟除鬼魅。所  著并與自身灌頂作曼荼羅者。勿須細揀其
地。隨宜而作。都以枳里枳羅忿怒無對真言  持誦香水。先灑其地及灑牛五淨以為淨地。  又云其地處所下濕有水。即於其上密布淨
板。如法加持塗拭。清淨作曼荼羅。亦得成就。  又云淨地之法。七日已前往於其處。如法護  身及護弟子。供養地神及護其地。方起穿掘
除去地過。若不去其地過而作法者。必難成  就。是故當須除其地中骨石灰炭樹根蟲窠  髑髏毛髮及瓦礫等。盡去令淨。應當細擣所
掘之土還填其處打令堅實。復以牛液及諸  香水散灑。令潤澤已。還打極令平正。猶如  手掌。即以香水調瞿摩夷。從東北角右旋而
塗。復於曼荼羅中心。穿一小坑持誦五種穀  及五種寶五種香五種藥。安於坑中築令平  正。如是置寶及淨治已。次應當作受持地法。
三日已前。各用本部辨事真言。持誦香水。  於日沒時用灑其地。以右手按地。持誦曼荼  羅主真言。以受持此名受持地法也。

[0927a08]  已上蘇悉地中說。

[0927a09]  又毘盧遮那經中云。祕密主。彼揀擇地。除去  礫石碎瓦破器髑髏毛髮糠糟灰炭刺骨朽木  等。及蟲蟻蜣蜋毒螫之類。離如是諸過。遇良
日晨定日時分。宿直諸執皆悉相應。於食前  時值吉祥相。先為一切如來作禮。以如是偈  驚發地神偈曰。

汝天親護者　　於諸佛導師  
修行殊勝行　　淨地波羅蜜  
如破魔軍眾　　釋師子救世  
我亦降伏魔　　我畫曼荼羅

[0927a19]  阿闍梨應誦梵本。彼應長跪舒右手按地頻  誦此偈。以塗香花等。供養諸佛菩薩及以地  神。如是供養已。修行者須應歸命一切如來
然後治地。如其次第當具眾德。

[0927a23]  又云祕密主。如是所說處所中。隨在一地治  令堅固。取未至地瞿摩夷及瞿模怛羅  (二合)  和  合塗之。次以香水真言灑淨。即說真言曰。

[0927a26]  na  maḥ  sa  ma  nta  bu  ddhā  naṃ  ![SD-
D7C4.gif](/cb_tripitaka_web/sd-gif/D7/SD-D7C4.gif) a  pra  ti  sa  rme  ![SD-
D7C4.gif](/cb_tripitaka_web/sd-gif/D7/SD-D7C4.gif) ga  ga  na  sa  me  ![SD-
D7C4.gif](/cb_tripitaka_web/sd-gif/D7/SD-D7C4.gif) sa  ma  ntā  nu  ga  te
pra  kya  ti  vi  śū  ddhe  ![SD-D7C4.gif](/cb_tripitaka_web/sd-gif/D7/SD-
D7C4.gif) dha  rma  dhā  tu  vi  śū  dha  ni  ![SD-D7C4.gif](/cb_tripitaka_web
/sd-gif/D7/SD-D7C4.gif) svā  hā  ![SD-D9C6.gif](/cb_tripitaka_web/sd-gif/D9
/SD-D9C6.gif)

[0927a29]  此真言加持香水。始終用。按諸經說。次第如  上。今修行者師受相傳不無委細。凡欲建立  曼荼羅。先擇其地。自量本所求願。擇取相應
之處。先須從師稟受加持之法心無疑滯。然  後善擇其時。取良日吉辰。方可建立七日已  前掃灑塗拭。用前真言加持香水遍灑令淨。
至日暮時燒香散花敷新淨物。或布荷葉隨  其力分。所有香花飲食燈明閼伽等。供賢聖  及以地神作請地法。修行者著新淨衣。屏
去餘人獨入置曼荼羅處。若是露地。應以縵  幕圍繞。或隨時遮閉。各依本部修行真言次  第。密加持自身。面向東方。手執香爐誦啟請  偈曰。

出毘盧舍那經文  
諸佛慈悲者　　存念我等故  
明日受持地　　并佛子當降

[0927b16]  經文雖爾。言約義隱。闕請地神句。今以後偈  相傳與前意不異。文備義顯。二偈總通。取捨  隨意。偈曰。

諸佛慈悲有情者　　唯願存念於我等  
我今請白諸賢聖　　堅牢地天并眷屬  
一切如來及佛子　　不捨悲願悉降臨  
我受此地求成就　　為作證明加護我

[0927b23]  誦三遍或七遍。若能誦得梵本最善。梵云云  如是慇懃奉請已。心想聖眾悉皆雲集。即觀  大日如來自性清淨身。周遍法界。十方三世一
切如來亦復如是。想自身如金剛薩埵菩薩。  於一切如來前。以清淨三業至誠禮敬。作此  禮已。便即雙膝長跪。以定手執金剛杵當心
直竪。以慧手舒五輪。平掌按地誦前經中驚  發地神偈七遍。每誦一遍一按於地。又誦地  天真言百八遍。真言曰。

[0927c03]  na  maḥ  sa  ma  nta  bu  ddhā  nāṃ  ![SD-
D7C4.gif](/cb_tripitaka_web/sd-gif/D7/SD-D7C4.gif) pṛ  thi  vyai  svā  hā
![SD-D9C6.gif](/cb_tripitaka_web/sd-gif/D9/SD-D9C6.gif)

[0927c04]  心想地神猶如天女。眾寶莊嚴。與無量眷屬  各捧寶瓶。及持香花從地涌出憶本誓願。不  敢違佛教命來此證明。又誦如來慈護真言
一百八遍。饒益地神。慈護真言曰。

[0927c08]  
oṃ  bu  ddha  mai  tri  va  jra  ra  
唵　沒　馱　每(引)　怛哩(二合)　縛　日羅(二合)　羅  
kṣa  hūṃ  svā  hā  
乞灑(二合)　憾　娑婆　訶

[0927c12]  修行者至誠焚香。啟告賢聖及以地神言。仰  啟一切如來諸大菩薩緣覺聲聞五類諸天堅  牢地神及此處靈祇等。我某甲依持明藏教
受持某尊真言。為求無上菩提  (若求別事一一具陳)  欲於  此地建立曼荼羅精修念誦。我所求事願速成  就。唯願地神憶本所願。許我建立曼荼羅護
助於我。勿令天魔及惡鬼神作諸障難。如本  師釋迦如來坐菩提樹。降伏眾魔。我今亦爾。  若有障難。願諸佛菩薩示其先相。令我自辨
善惡之肇。唯願本尊及諸明王護念於我。勿  使鬼神乍現其相誑惑於我。若無障難願見  吉祥殊勝境界。如是啟告已。便於置壇處西
邊。如法護身靜然安坐。誦本所持真言一千  八遍。若真言文。廣者應隨自力或誦一百八  遍下至誦三七五七遍。離諸思想一心正念。
即於其處右脇面東南首舉身如師子王。寂  靜安眠取其境界。若先來寢息處清淨者。隨  自意樂亦通。不必要須此處。但一心專注觀
菩提心月輪了了分明。又於菩提心中觀一  如意寶珠。內外分明徹心無異想。便即睡  眠。若先學禪寂之人。必須但臆但寂其心如
前入觀觀如意寶。所有成不成相。悉於心鏡  中現。若先相不善不應建立。若強作者恐招  自損。若先相善者方可建立。

[0928a07]  明日。即於所置壇處。當中掘之。須方一肘  深亦一肘。簡去瓦石。却填土築。令平正驗  其虛實。若却填纔滿。土無餘  賸  其地為中。
求事小成無廣大力。若却填不滿。土少不足  其地為下。虛怯不堪求事難成。若填滿土  賸  其地吉祥。求事速成。有大力用。又須嘗其土
味辨其善惡。土味苦澁及以臭穢其地不堪。  其味酸醎或有辛辣。當知其地。只堪建立金  剛部中推壞曼荼羅。不堪成就吉祥等法其
味淡薄。無諸惡味此處和善性兼緩慢。久乃  成就。若土味甘美及香氣最為殊勝。能成一  切最上悉地大曼荼羅。又須觀其土色與所
求事。相應方可建立其土白色。與息災成就  相應。土若黃色堪為增益。土若青黑唯堪降  伏。土若赤色即與鉤召敬愛相應。餘如蘇悉
地中廣說。修行者如前觀其境界及土虛實  色味善惡已。若如前說。皆悉相應堪建立者。  即以不動尊母捺羅  (二合)  真言一百八遍加護
其地。然後總掘。不動尊真言曰。

[0928a26]  na  maḥ  sa  ma  nta  va  jra  ṇaṃ  ![SD-
D7C4.gif](/cb_tripitaka_web/sd-gif/D7/SD-D7C4.gif) ca  ṇḍa  ma  hā  ro  ṣa  ṇa
![SD-D7C4.gif](/cb_tripitaka_web/sd-gif/D7/SD-D7C4.gif) spha  ṭ  ya  hūṃ  tra
ṭ  ![SD-D7C4.gif](/cb_tripitaka_web/sd-gif/D7/SD-D7C4.gif) hāṃ  tra  ṭ

[0928a28]  掘地意者。恐地中有穢物。如前所說灰炭髑  髏蟲窠樹根毒螫之類。或有古墓伏屍。若惡  物苦多不堪建立。應當捨棄更求勝處。若無
此過但掘深一肘二肘或深三肘。其土運出  細打揀擇。若穿至地床。未曾掘處知地必淨。  心復不疑不論深淺。即不須掘。若土色有雜
不相似者。亦須除去別取河岸淨土替之。如  法填治。每填土一重。即以加持香水一灑乃  至填滿。皆如是作。填土滿已築令堅實。平如
鏡面其屋舍或經多年。曾被烟熏不清淨者。  應當泥拭極令清淨。或以香水淨土。遍塗屋  舍及以牆壁。極令清淨屋若新淨。但以香水
真言加持遍灑。即成清淨。若欲起壇不用築  土為之。乾已。必當破裂即不吉祥。應先一月  兩月已前。於清淨處取好淨土。以加持香水
和泥作墼。一如塼不曬曝。令乾勿使鷄犬  人畜。履踐污穢曝極乾已。即用此墼平布作  壇。取求事人肘指之量。制作方壇大小準教。
六肘已下壇高四指十二肘。已下量高八指  十二肘。已上準此增加。但一重平正更無層  級。皆於東北隅稍令墊下。如法平塗及四邊
地乾已。即五寶五藥等安置壇中。五寶者所  謂金銀真珠瑟瑟頗梨。是為五種寶也。又取  五種藥。所謂娑賀揖囉娑賀禰縛建吒迦哩  儗  (霓以反)  哩羯囉拏
(二合)  勿哩  (二合)  賀底當於外國  估客處求覓。若無此藥即以唐國所出靈藥  替之。所謂赤箭人參伏苓石昌蒲天門冬。又
取五種穀子。所謂稻穀大麥小麥菉豆胡麻。  又取五種香。所謂檀香沈香丁香欝金香龍  腦香。已上寶穀香藥等。各取小許共置一瓷
合中。或於瓷瓶中。或金銀器中盛之。以地天  真言加持一百八遍埋於壇中心。勿令人知。  當曼荼羅主位下埿平乾已。又土砂塗如前。
遍塗極令細滑。待乾即以香水調瞿摩夷。瀘  灑令淨。加持諸香末。以無能勝明王真言。或  以大輪金剛真言加持一百八遍。無能勝真  言曰。

[0928c07]  那莫三  (去)  滿多母馱  (引)  南唵戶嚕戶嚕戰拏哩  麼  (鼻音引)  蹬儗  (霓以反)  娑嚩  (二合)  賀

[0928c09]  先塗壇上。次塗四邊。皆從東北角右旋塗拭。  又即以塗地真言加持隨塗。誦塗地真言曰。

[0928c11]  唵迦囉  (引)  黎  (一)  摩賀  (引)  迦羅  (引)  黎娑嚩  (二合)  賀  (二)

[0928c12]  如是數數頻塗三五遍。即用蓮子草揩摩。或  取蜀葵葉和小許墨汁。并擣香茅草相和。如  法揩摩一兩遍已。承濕掃令光淨。如法正掃
之時。誦掃地真言曰。

[0928c15]  唵賀羅賀羅羅祖  (鏃固反)  仡羅  (二合)  賀羅拏  (鼻音引)  野娑嚩  (二合引)  賀  (引)

[0928c17]  既塗拭已燒香散花。誦無動明王真言千遍。  辟除障者加護其處。手捧香爐至誠啟告。即  住大日如來觀。觀菩提心分明顯現。於心月
輪中觀阿字。白色放大光明照無邊界。便連  誦阿字真言。一氣盡力如是連誦。或一息三  息乃至心得相應離一切分別入於清淨法
界。然後可止。即結金剛輪印。及誦真言加持  自身及以壇上。此印從淨法界體建立如是  大曼荼羅。然後依教分布聖位。廣略隨意。或
置一位或安五位或安九位或十七位。乃至  二十九三十七等。無量無邊種種差別。一一  皆依本教建立。凡分布聖位。皆從心向外展
轉相從。三分減一。此即都說建立曼荼羅法。  大綱如此願例可知也。或有密從阿闍梨傳  受祕法。從心建立以智火燒除一切妄分別成
淨法界。於法界中。次第如法一一安布。乃至  無量種種殊勝廣大佛事。此乃心契祕傳。苟  非其人道不虛授。豈可形於翰墨悉者也。琳
雖不才略陳小分大意。萬不書一。惟達學通  人照見其事也。

建立壇法

[0929a09]  靈雲校本云　貞享四年中春廿夕一校了。

[0929a10]  淨嚴  (四十九載)

* * *

【經文資訊】大正藏第 18 冊 No. 0911 建立曼荼羅及揀擇地法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
