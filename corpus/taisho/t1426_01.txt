摩訶僧祇律大比丘戒本
東晉天竺三藏佛陀跋陀羅譯

[0549a10]  六念法

[0549a11]  「一者，當知日數，月一日、二日，乃至十四日、十  五日，月大、月小悉應知。

[0549a12]  「二者，清旦當作  施食法：『今日得食施某甲，某甲於我不計意，  我當食。』  (如是三說)

[0549a15]  「三者，日日自憶若干臘數。

[0549a16]  「四者，當憶念受持衣及淨施者。

[0549a17]  「五者，當念不別眾食。

[0549a18]  「六者，當念病不病。」

[0549a19]  摩訶僧祇律波羅提木叉大比丘戒本

[0549a20]  「大德僧聽！冬時一月過，少一夜，餘有一夜三  月在，老死至近、佛法欲滅。諸大德！為得道故  一心勤精進。所以者何？諸佛一心勤精進故
得阿耨多羅三藐三菩提，何況餘助道法！」

[0549a23]  「未  受具戒者已出。」

[0549a24]  「僧今和合先作何事？」  (一人答言：  「布薩說戒。」)  「諸大德！不來諸比丘說欲及清淨。」「誰與  比丘尼取欲？」

「合十指爪掌，　　供養釋師子；  
我今欲說戒，　　僧當一心聽。  
乃至小罪中，　　心應大怖畏；  
有罪一心悔，　　後更莫復犯。  
心馬馳惡道，　　放逸難禁制；  
佛說切戒行，　　亦如利轡勒。  
佛口說教誡，　　善者能信受；  
是人馬調順，　　能破煩惱軍。  
若不受教勅，　　亦不愛樂戒；  
是人馬不調，　　沒在煩惱軍。  
若人守護戒，　　如  犛  牛愛尾；  
繫心不放逸，　　亦如猴著鎖。  
日夜常精進，　　求實智慧故；  
是人佛法中，　　能得清淨命。」

[0549b12]  「大德僧聽！今十五日布薩說波羅提木叉。若  僧時到僧忍聽，僧一心共作布薩說波羅提  木叉。如是白。」

[0549b15]  「諸大德！今布薩說波羅提木叉，僧一心善聽。  有罪者應發露、無罪者默然，默然故當知諸  大德清淨。如一一比丘問答，是比丘眾中三
唱。若比丘如是比丘眾中三唱，憶有罪應  發露，不發露得故妄語罪。諸大德！故妄語罪，  佛說障道法，是故比丘欲求清淨故，憶有
罪應發露，發露則安隱，不發露罪益深。」

[0549b22]  「諸大德！已說波羅提木叉序。今問諸大德！是  中清淨不？是中清淨不？是中清淨不？」

[0549b23]  「諸大  德！是中清淨，默然故，是事如是持。」

[0549b25]  「諸大德！是四波羅夷法，半月半月次說波羅  提木叉。

[0549b27]  「若比丘，於和合僧中受具足戒，不還戒、戒羸  不出、相行婬法乃至共畜生，是比丘波羅夷  不共住。

[0549c01]  「佛在毘舍離城，成佛五年冬分第五半月十二  日，食後東向坐一人半影，為長老耶奢伽蘭  陀子制此戒。已制當隨順行，是名隨順法。

[0549c04]  「若比丘，於聚落中、若空地，不與取隨盜物，  王或捉、或殺、或縛、或擯出，『咄男子！汝是賊！
汝愚癡。』比丘如是不與取，是比丘波羅夷不  共住。

[0549c08]  「佛在王舍城，成佛六年冬分第二半月十日，  食後東向坐兩人半影，為瓦師子長老達膩  伽，因洴沙王及糞掃衣比丘制此戒。已制當
隨順行，是名隨順法。

[0549c12]  「若比丘，自手奪人命，求持刀與殺者，教死、歎  死：『咄！人用惡活為？死勝生。』作是意作是想，方
便歎譽死快，因是死非餘者，是比丘波羅夷  不共住。

[0549c16]  「佛在毘舍離城，成佛六年冬分第三半月九  日，食前北向坐一人半影，為眾多看病比丘  因鹿杖外道制此戒。已制當隨順行，是名隨  順法。

[0549c20]  「若比丘，未知未見，自稱得過人聖法、知見殊  勝：『我如是知、如是見。』彼於後時若檢校、若不
檢校犯罪，欲求清淨故作是言：『長老！我不知  言知、不見言見，虛誑不實語。』除增上慢，是比  丘波羅夷不共住。

[0549c25]  「佛在舍衛國，成佛六年冬分第四半月十三  日，食後東向坐三人半影，為聚落中眾多比  丘及增上慢比丘制此戒。已制當隨順行，是
名隨順法。」

[0549c29]  「諸大德！已說四波羅夷法。今問諸大德！是中  清淨不？是中清淨不？是中清淨不？」

[0550a02]  「諸大德！是中清淨，默然故，是事如是持。」  (四事竟)

[0550a03]  「諸大德！是十三僧伽婆尸沙法，半月半月次  說波羅提木叉。

[0550a05]  「若比丘故出精，除夢中，僧伽婆尸沙。

[0550a06]  「若比丘，婬欲變心，與女人身身相摩觸，若  捉手、若捉髮及餘身分，摩觸受樂者，僧伽婆  尸沙。

[0550a09]  「若比丘，婬欲變心，與女人說作醜惡語，隨  順婬欲法，如年少男女，僧伽婆尸沙。

[0550a11]  「若比丘，婬欲變心，於女人前歎自供養己身：  『姊妹！如我沙門持淨戒、行善法、修梵行，以婬  欲法供養第一。』僧伽婆尸沙。

[0550a14]  「若比丘，受使行和合男女，若娶婦若私通，  乃至須臾，僧伽婆尸沙。

[0550a16]  「若比丘，自乞作房，無主為身，應量作：長十二  修伽陀磔手內、廣七磔手。應將諸比丘示作  房處無難處、非妨處。若難處、妨處自乞作房，
無主為身，亦不將諸比丘示作房處，而過量  作，僧伽婆尸沙。

[0550a21]  「若比丘，作大房，有主為身，應將諸比丘指授  處無難處、非妨處。若難處、妨處，有主為身，亦  不將諸比丘指授處者，僧伽婆尸沙。

[0550a24]  「若比丘，瞋恨不喜故，於清淨無罪比丘以無  根波羅夷法謗，欲破彼比丘淨行。此於後時  若檢校、若不檢校，便言：『是事無根，我住瞋恨
故說。』僧伽婆尸沙。

[0550a28]  「若比丘，瞋恨不喜故，於異分中小小事非  波羅夷，以波羅夷法謗，欲壞彼比丘梵行。  此於後時若檢校若不檢校，便言：『我以異分
中小小事，住瞋恨故說。』僧伽婆尸沙。

[0550b03]  「若比丘，為破和合僧故，勤方便執破僧事故  共諍。諸比丘應諫言：『長老！莫為破和合僧  故勤方便執破僧事故共諍，當與僧同事。何
以故？僧和合歡喜不諍，共一學如水乳合，如  法說法照明安樂住。』如是諫時捨者善；若不  捨應第二、第三諫，捨是事善；若不捨，僧伽婆  尸沙。

[0550b10]  「若比丘，同意相助，若一、若二、若眾多，同語、同  見欲破和合僧。諸比丘諫時，是同意比丘言：
『長老！莫說是比丘好惡事。何以故？是法語  比丘、律語比丘，是比丘所說所見欲忍可事，  我等亦欲忍可。是比丘知說、非不知說。』諸比
丘應諫言：『長老！莫作是語：「是法語比丘、律  語比丘。」何以故？此非法語比丘、律語比丘。  諸長老！莫助破僧事，當樂助和合僧。何以
故？僧和合歡喜不諍，共一學如水乳合，如法  說法照明安樂住。』如是諫時捨者善；若不捨  應第二、第三諫，捨是事善；若不捨，僧伽婆尸  沙。

[0550b22]  「若比丘，自用戾語，諸比丘共法中如法、如律  教時，便自用意言：『長老！汝莫語我好惡事。我
亦不語汝好惡事。』諸比丘應諫言：『長老！諸比  丘共法中如法、如律教時，汝莫不受，汝亦應  如法、如律教諸比丘。何以故？如來弟子眾展
轉相教、展轉相諫，共罪中出故，善法得增長。』  如是諫時捨者善；若不捨應第二、第三諫，捨  是事善；若不捨，僧伽婆尸沙。

[0550c01]  「若比丘，依城邑聚落中住，污他家、行惡行，  污他家亦見亦聞、行惡行亦見亦聞。諸比丘  應諫言：『長老！汝等污他家、行惡行，污他家亦
見亦聞、行惡行亦見亦聞。汝等出去，不應  此中住。』是比丘言：『僧隨愛、隨瞋、隨怖、隨癡。何  以故？有如是同罪比丘，有驅者、有不驅者。』
諸比丘應諫言：『長老！如是莫言：「僧隨愛、隨  瞋、隨怖、隨癡。有同罪比丘，有驅者、有不驅者。」  何以故？僧不隨愛、不隨瞋、不隨怖、不隨癡。長
老！汝等污他家、行惡行，污他家亦見亦聞、行  惡行亦見亦聞。汝等出去，莫此中住。』如是諫  時捨者善；若不捨應第二、第三諫，捨是事善；
若不捨，僧伽婆尸沙。」

[0550c14]  「諸大德！以說十三僧伽婆尸沙法，九初罪、四  乃至三諫。若比丘犯一一罪，隨知覆藏時應  與波利婆沙。波利婆沙已，應僧中六日六夜
行摩那埵。行摩那埵已，應二十僧中出罪。若  少一人不滿二十，是比丘不得出罪，諸比  丘應被訶，是事法爾。今問諸大德！是中清
淨不？是中清淨不？是中清淨不？」

[0550c20]  「諸大德！是中  清淨，默然故，是事如是持。」  (十三事竟)

[0550c22]  「諸大德！是二不定法，半月半月次說波羅提  木叉。

[0550c24]  「若比丘，與女人獨屏覆處可婬處坐，可信優  婆夷於三法中一一如法說，若波羅夷、若僧  伽婆尸沙、若波夜提。比丘自言：『我坐是處。』於
三法中一一如法治，若波羅夷、若僧伽婆  尸沙、若波夜提，應隨可信優婆夷所說法治  彼比丘。是初不定法。

[0551a01]  「若比丘，與女人獨露現處不可婬處坐，可信  優婆夷於二法中一一如法說，若僧伽婆尸  沙、若波夜提。比丘自言：『我坐是處。』於二法中
一一如法治，若僧伽婆尸沙、若波夜提，應  隨可信優婆夷所說法治彼比丘。是二不定  法。」

[0551a06]  「諸大德！已說二不定法。今問諸大德！  是中清淨不？是中清淨不？是中清淨不？」

[0551a08]  「諸大德！是中清淨，默然故，是事如是持。」  (二不定竟)

[0551a10]  「諸大德！是三十尼薩耆波夜提法，半月半月  次說波羅提木叉。

[0551a12]  「若比丘，衣竟，迦絺那衣已捨，若得長衣十日  畜，若過者，尼薩耆波夜提。

[0551a14]  「若比丘，衣竟，迦絺那衣已捨，三衣中若離一  一衣餘處宿，除僧羯磨，尼薩耆波夜提。

[0551a16]  「若比丘，衣竟，迦絺那衣已捨，若得非時衣，比  丘若須，應取疾作衣受。若不足，有望處，為滿
故聽一月畜。若過者，足不足，尼薩耆波夜提。

[0551a19]  「若比丘，取非親里比丘尼衣，除貿易，尼薩耆  波夜提。

[0551a21]  「若比丘，使非親里比丘尼浣故衣，若染若打，  尼薩耆波夜提。

[0551a23]  「若比丘，從非親里居士、居士婦乞衣，除餘時，  尼薩耆波夜提。餘時者，失衣時。

[0551a25]  「若比丘，失衣時，得從非親里居士、居士婦乞  衣，若自恣與得取上下衣。若過受，尼薩耆波  夜提。

[0551a28]  「若居士、居士婦，為比丘辦衣價言：『我辦如  是衣價，買如是衣與某甲比丘。』是比丘先不  請，為好故便往勸言：『善哉居士！如是衣價，
買如是色衣與我。』若得衣，尼薩耆波夜提。

[0551b03]  「若比丘，居士、居士婦各辦如是衣價言：『我等  辦如是衣價，買如是衣與某甲比丘。』是比丘  先不請，為好故便往勸言：『善哉居士！各辦如
是衣價，共作一如是色衣與我。』若得衣，尼薩  耆波夜提。

[0551b08]  「為比丘故，若王、大臣遣使送衣直與是比丘，  使到言：『如是衣直，若王、大臣送，尊者應受。』比
丘言：『我不得受是衣直，送淨衣來者應受。』使  言：『尊者有執事人不？』比丘若須衣，應示使若  薗民、若優婆塞言：『是人能為比丘執事。』使到
勸言：『善哉執事！如是衣價，買如是淨衣與  某甲比丘，是比丘來取衣時與。』使勸喻已，還  到比丘所言：『尊者所示執事人，我已勸作
已，須衣時往取。』比丘若須衣，應到執事  所言：『我須衣！我須衣！』第二、第三亦如是說；若  得衣者好，若不得應第四、第五、第六在執事
人前默然立，得衣者善；若不得，過是求，若  得衣，尼薩耆波夜提。若不得，隨衣直來處，若  自去、若遣使言：『汝為某甲比丘送衣直，是比
丘於汝衣直竟不得用，汝自知莫令失，是事  法爾。』  (十事)

[0551b24]  「若比丘，純黑羺羊毛作新敷具，尼薩耆波夜  提。

[0551b26]  「若比丘，作新敷具，應用二分純黑羺羊毛、三  分白、四分下。若過分，尼薩耆波夜提。

[0551b28]  「若比丘，憍奢耶雜純黑羺羊毛作新敷具，尼  薩耆波夜提。

[0551c01]  「若比丘，作新敷具，應至六年持。若減六年，故  敷具若捨若不捨，作新敷具，除僧羯磨，尼薩  耆波夜提。

[0551c04]  「若比丘，作新敷具氈尼師壇，應著故敷具氈  方一修伽陀磔手，為壞色故。若不著，作新敷  具氈尼師壇，尼薩耆波夜提。

[0551c07]  「若比丘，道行得羊毛，若須得取至三由旬。若  過者，尼薩耆波夜提。

[0551c08]  「若比丘，使非親里比丘  尼浣染擘羊毛，尼薩耆波夜提。

[0551c10]  「若比丘，自手捉生色似色，若使人捉舉染著  者，尼薩耆波夜提。

[0551c12]  「若比丘，種種賣買，尼薩耆波夜提。

[0551c13]  「若比丘，種種販賣生色似色，尼薩耆波夜提。  (二十竟)

[0551c15]  「若比丘，長鉢得十日畜。若過者，尼薩耆波夜  提。

[0551c17]  「若比丘，所用鉢減五綴，更乞新鉢為好故，  尼薩耆波夜提。是鉢應眾中捨。眾中最下鉢  應與，作是言：『長老！是鉢受持，破乃止。是事法
爾。』

[0551c21]  「若比丘，病應服酥、油、蜜、石蜜、生酥及脂，一受  七日服。若過七日，有殘不捨而服，尼薩耆  波夜提。

[0551c24]  「若比丘，與比丘衣已，後瞋恨不喜，若自奪、  若使人奪，得衣者，尼薩耆波夜提。

[0551c26]  「若比丘，春殘一月在，當求雨浴衣，半月在當  作成受用。若未至求雨浴衣，作成受用者，尼  薩耆波夜提。

[0551c29]  「若比丘，自行乞縷，使非親里織作衣，尼薩  耆波夜提。

[0552a02]  「若居士、居士婦使織師為比丘織作衣，是比  丘先不請，為好故便往勸織師言：『善哉居士！  此衣為我作，汝當好織令緻長廣，當與汝錢
直、若食直。』如是勸，得衣者，尼薩耆波夜提。

[0552a06]  「若比丘，十日未至自恣得急施衣，須者得取  畜至衣時。若過時畜，尼薩耆波夜提。

[0552a08]  「夏三月未至，夏末月比丘在阿練若處住，有  疑恐怖有因緣事，三衣中若一一衣得寄家  內離六宿。若過者，除僧羯磨，尼薩耆波夜提。

[0552a11]  「若比丘，知物向僧自迴向  己  ，尼薩耆波夜提。」  (三十事竟)

[0552a13]  「諸大德！已說三十尼薩耆波夜提法。今問諸  大德！是中清淨不？是中清淨不？是中清淨不？」

[0552a15]  「諸大德！是中清淨，默然故，是事如是持。」

[0552a16]  「諸大德！是九十二波夜提法，半月半月次說  波羅提木叉。

[0552a18]  「若比丘，知而故妄語，波夜提。

[0552a19]  「若比丘，種類形相語，波夜提。

[0552a20]  「若比丘，兩舌語，波夜提。

[0552a21]  「若比丘，知僧如法如律滅諍已，更發起言：  『此羯磨不了，當更作。』作是因緣不異，波夜提。

[0552a23]  「若比丘，為女人說法過五六語，除有智男  子，波夜提。

[0552a25]  「若比丘，教未受具戒人說句法，波夜提。

[0552a26]  「若比丘，自稱向未受具戒人說得過人法：『我  如是知、如是見。』說實者，波夜提。

[0552a28]  「若比丘，知比丘麁罪，向未受具戒人說，除僧  羯磨，波夜提。

[0552b01]  「若比丘，僧應分物，先聽與而後遮言：『長老！汝  親厚意，迴僧物與人。』波夜提。

[0552b03]  「若比丘，僧半月誦波羅提木叉經時，作是言：  『長老！用誦是雜碎戒為？使諸比丘生疑悔。』作  是輕呵戒因緣不異，波夜提。  (十事竟)

[0552b06]  「若比丘，壞種子破鬼村，波夜提。

[0552b07]  「若比丘，異語惱他，波夜提。

[0552b08]  「若比丘，嫌責語，波夜提。

[0552b09]  「若比丘，僧住處露地敷臥床、坐床褥枕，若自  敷、若使人敷，去時不自舉、不使人舉，波夜提。

[0552b11]  「若比丘，僧房內敷床褥，若自敷、若使人敷、  去時不自舉、不使人舉，波夜提。

[0552b13]  「若比丘，瞋恨不喜，僧房內牽比丘出、若自  牽、若使人牽，下至言：『汝出去！』波夜提。

[0552b15]  「若比丘，知僧房內比丘先敷床褥，後來敷欲  擾亂令去，作是因緣不異，波夜提。

[0552b17]  「若比丘，僧房閣屋上敷尖脚床，若坐若臥，  波夜提。

[0552b19]  「若比丘，知水有蟲，澆草泥、若使人澆，波夜提。

[0552b20]  「若比丘，經營作大房，施戶牖，齊再三覆，當  於少草地中住教。若過者，波夜提。  (二十竟)

[0552b22]  「若比丘，僧不差而教誡比丘尼，波夜提。

[0552b23]  「若比丘，僧差教誡比丘尼，從日沒乃至明  相未出，波夜提。

[0552b25]  「若比丘，往尼住處教誡，不白善比丘，除餘時，  波夜提。餘時者，病時。

[0552b27]  「若比丘語比丘言：『長老！為食故教誡比丘  尼。』波夜提。

[0552b29]  「若比丘，共一比丘尼空靜處坐，波夜提。

[0552c01]  「若比丘，與比丘尼期共道行，下至聚落間，  除疑怖畏估客伴時，波夜提。

[0552c03]  「若比丘，與比丘尼期共載船，上水下水，除直  渡，波夜提。

[0552c05]  「若比丘，與非親里比丘尼衣，除貿易，波夜提。

[0552c06]  「若比丘，與非親里比丘尼作衣，波夜提。

[0552c07]  「若比丘，知比丘尼讚歎食，除舊檀越，波夜提。  (三十事竟)

[0552c09]  「若比丘，施一食處，不病比丘過一食，波夜提。

[0552c10]  「若比丘，處處食，除病時、衣時，波夜提。

[0552c11]  「若比丘，食已足離坐處，不作殘食法食者，波  夜提。

[0552c13]  「若比丘，知彼比丘食已足離坐處，不作殘食  法，欲惱故勸言：『長老！食此食。』食者，波夜提。

[0552c15]  「若比丘，不與不受著口中，除水及楊枝，波夜  提。

[0552c17]  「若比丘，非時食，波夜提。

[0552c18]  「若比丘，停食食，波夜提。

[0552c19]  「若比丘，往白衣家自恣與餅  麨  ，得受兩三鉢  出外共不病比丘食。若過受不共食，波夜提。

[0552c21]  「若比丘，不病，為身乞酥、油、蜜、石蜜、乳酪、魚、肉，  如是乞美食食者，波夜提。

[0552c23]  「若比丘，別眾食，除餘時，波夜提。餘時者，病時、  衣時、行時、船上時、大眾會時、外道施食時。  (四十事竟)

[0552c25]  「若比丘，無病，自為身然草木牛屎，若自然、  若使人然，除因緣，波夜提。

[0552c27]  「若比丘，與未受具戒人同屋過三宿，波夜提。

[0552c28]  「若比丘，與羯磨欲已，後瞋恨不喜作是言：『我  不與欲、不好與，此羯磨不成就，我不與此欲。』  波夜提。

[0553a02]  「若比丘語比丘言：『長老！共汝入聚落，到彼  當與汝食，若自與、若使人與。』後欲驅故便言：
『汝去！我共汝住不樂，我獨住樂。』作是因緣不  異，波夜提。

[0553a06]  「若比丘作是語：『長老！我知世尊說障道法，習  此法不能障道。』諸比丘應諫言：『長老！汝莫謗
世尊！謗世尊者不善，世尊不作是語。世尊說  障道法實障道。汝捨此惡事。』如是諫時，若堅  持不捨，應第二、第三諫，捨者善；若不捨，僧應
作舉羯磨。是比丘，波夜提。

[0553a12]  「若比丘，知比丘惡見不捨，僧如法、如律作舉  羯磨。未作如法、如律，共食、共同屋住，波夜提。

[0553a14]  「若沙彌作是言：『如來說婬欲是障道法，我知  習婬欲不能障道。』諸比丘應諫言：『汝沙彌莫  謗世尊！謗世尊者不善，世尊不作是語。世尊
說婬欲實障道法。汝捨此惡見。』如是諫時，若  堅持不捨，應第二、第三諫，捨者善；若不捨  應驅出，言：『汝從今已後不應言：「佛是我師。」
亦不得共比丘三宿。汝去，不得此中住。』若  比丘知沙彌惡見不捨驅出，未作如法，  誘喚畜養共食、共住，波夜提。

[0553a23]  「若比丘，得新衣當三種壞色，若一一壞色青、  黑、木蘭。若不壞色受用者，波夜提。

[0553a25]  「若比丘，僧住處內寶、若名寶，若自取、若使人  取，除內取為主來求者與，波夜提。

[0553a27]  「若比丘，減半月浴，除餘時，波夜提。餘時者，  春後一月半、夏初一月。此二月半，是熱時、病  時、風時、雨時、作時、行時。
(五十事竟)

[0553b01]  「若比丘，知水有虫飲者，波夜提。

[0553b02]  「若比丘，自手與無衣出家男女食，波夜提。

[0553b03]  「若比丘，知食家婬處坐，波夜提。

[0553b04]  「若比丘，知食家屏處坐，波夜提。

[0553b05]  「若比丘，看軍發行，波夜提。

[0553b06]  「若比丘，有因緣事得到軍中三宿，若過者，波  夜提。

[0553b08]  「若比丘，有因緣事得到軍中三宿，若看軍發  行牙旗鬪勢，波夜提。

[0553b10]  「若比丘，瞋恨不喜打比丘，波夜提。

[0553b11]  「若比丘，瞋恨不喜掌刀擬比丘，波夜提。

[0553b12]  「若比丘，知比丘麁罪覆藏者，波夜提。  (六十事竟)

[0553b13]  「若比丘，故奪畜生命，波夜提。

[0553b14]  「若比丘，故令他比丘起疑悔須臾不樂，作是  因緣不異，波夜提。

[0553b16]  「若比丘，淨施五眾衣，後不捨而受用者，波夜  提。

[0553b18]  「若比丘，戲笑藏比丘衣鉢尼師壇針筒、若使  人藏，波夜提。

[0553b20]  「若比丘，恐怖比丘，波夜提。

[0553b21]  「若比丘，水中戲，波夜提。

[0553b22]  「若比丘，以指相指，波夜提。

[0553b23]  「若比丘，與女人期共道行，下至聚落中，波夜  提。

[0553b25]  「若比丘，與女人同屋宿，波夜提。

[0553b26]  「若比丘，與女人獨屏處坐，波夜提。  (七十事竟)

[0553b27]  「若比丘，知人不滿二十，與受具足戒，是人不  名受具足。諸比丘應被呵，波夜提。

[0553b29]  「若比丘，知賊眾期共道行，下至聚落中，波夜  提。

[0553c02]  「若比丘，自手掘地、若使人掘，若指授語：『掘是  地。』波夜提。

[0553c04]  「若比丘，四月別請應受。過受，波夜提。除更  請、長請。

[0553c06]  「若比丘語比丘言：『長老！當學，莫犯五眾罪。』是  比丘言：『我不隨汝語，若見餘長老寂根多聞、  持法深解，我當從諮問，彼有所說我當受
行。』除餘時，波夜提。餘時者，比丘欲得法利  應學，亦應問餘比丘。

[0553c11]  「若比丘，飲酒，咽咽波夜提。

[0553c12]  「若比丘，輕他比丘，波夜提。

[0553c13]  「若比丘，諸比丘諍訟時默然立聽，彼有所說  我當憶持，作是因緣不異，波夜提。

[0553c15]  「若比丘，僧斷事不與欲，出去不白，波夜提。

[0553c16]  「若比丘，阿蘭若處住，非時入聚落，不白善比  丘，除急事，波夜提  (八十事竟)

[0553c18]  「若比丘同食處，食前、食後不白善比丘，行至  餘處，除衣時，波夜提。

[0553c20]  「若比丘入王宮，夫人未藏寶，下至過門限，  波夜提。

[0553c22]  「若比丘，骨牙角作針筒，破已，波夜提。

[0553c23]  「若比丘，作床脚應高佛八指，除入梐。若過，截  已，波夜提。

[0553c25]  「若比丘，兜羅綿  [袖-由+宁]  褥，若坐、若臥，出已，波夜  提。

[0553c27]  「若比丘，作尼師壇應量作：長二修伽陀磔手、  廣一磔手半，更益一磔手。若過，截已，波夜提。

[0553c29]  「若比丘，作覆瘡衣應長四修伽陀磔手、廣二  磔手。若過，截已，波夜提。

[0554a02]  「若比丘，作雨浴衣應長六修伽陀磔手、廣二  磔手半。若過，截已，波夜提。

[0554a04]  「若比丘，與如來衣量等作衣。若過，截已，波  夜提。如來衣長九修伽陀磔手、廣六磔手。

[0554a06]  「若比丘，瞋恨不喜，以無根僧伽婆尸沙法謗，  波夜提。

[0554a08]  「若比丘，知物向僧迴與餘人，波夜提。

[0554a09]  「若比丘，僧半月說波羅提木叉經時，作是言：  『長老！我今始知是法入修多羅，半月波羅提  木叉中說。』諸比丘知彼比丘本若二、若三，說
《波羅提木叉經》中坐，況復多！彼比丘不以不  知故無罪。隨所犯罪一一如法治，應呵責言：  『長老！汝失善利，半月說《波羅提木叉經》時，汝
不尊重、不一心念、不攝耳聽法。』呵已，波夜提。」  (九十二事竟)

[0554a17]  「諸大德！已說九十二波夜提法。今問諸大德！  是中清淨不？是中清淨不？是中清淨不？」

[0554a19]  「諸大德！是中清淨，默然故，是事如是持。」

[0554a20]  「諸大德！是四波羅提提舍尼法，半月半月次  說波羅提木叉。

[0554a22]  「若比丘，阿練若處住，先不語不病，外不受、於  內受，若噉、若食，應向餘比丘悔過言：『長老！我  墮可呵法。此法悔過。』

[0554a25]  「若比丘，不病在白衣家內，從非親里比丘尼  邊受食，若噉、若食，應向餘比丘悔過言：『長  老！我墮可呵法。此法悔過。』

[0554a28]  「若比丘，受白衣家請食，比丘尼在前立，指  示言：『與是比丘飯，與是比丘羹、若魚、若肉。』諸
比丘應語是比丘尼言：『姊妹小住！待諸比丘  食竟。』若無一比丘呵者，是諸比丘應向餘比  丘悔過言：『長老！我墮可呵法。此法悔過。』

[0554b04]  「有學家，僧作學家羯磨，比丘先不請而往  自手受食，若噉、若食，是比丘應向餘比丘  悔過言：『長老！我墮可呵法。此法悔過。』」

[0554b07]  「諸大德！已說四波羅提提舍尼法。今問諸大  德！是中清淨不？是中清淨不？是中清淨不？」

[0554b09]  「諸大德！是中清淨，默然故，是事如是持。」

[0554b10]  「諸大德！是眾學法，半月半月次說波羅提木  叉。

[0554b12]  「齊整著內衣，應當學。

[0554b13]  「齊整被衣，應當學。

[0554b14]  「好覆身入家內，應當學。

[0554b15]  「諦視入家內，應當學。

[0554b16]  「小聲入家內，應當學。

[0554b17]  「不笑入家內，應當學。

[0554b18]  「不覆頭入家內，應當學。

[0554b19]  「不反抄衣入家內，應當學。

[0554b20]  「不脚指行入家內，應當學。

[0554b21]  「不叉腰入家內，應當學。  (十事)

[0554b22]  「不搖身入家內，應當學。

[0554b23]  「不搖頭入家內，應當學。

[0554b24]  「不掉臂入家內，應當學。

[0554b25]  「好覆身家內坐，應當學。

[0554b26]  「諦視家內坐，應當學。

[0554b27]  「小聲家內坐，應當學。

[0554b28]  「不笑家內坐，  應當  學。

[0554b29]  「不覆頭家內坐，應當學。

[0554c01]  「不反抄衣家內坐，應當學。

[0554c02]  「不抱膝家內坐，應當學。  (二十事)

[0554c03]  「不交脚家內坐，應當學。

[0554c04]  「不叉腰家內坐，應當學。

[0554c05]  「不動手足家內坐，應當學。

[0554c06]  「一心受食，應當學。

[0554c07]  「羹飯等食，應當學。

[0554c08]  「不偏刳食，應當學。

[0554c09]  「不口中頰食食，應當學。

[0554c10]  「不吐舌食，應當學。

[0554c11]  「不大團飯食，應當學。

[0554c12]  「不張口待食，應當學。  (三十事)

[0554c13]  「不挑團食，應當學。

[0554c14]  「不齧半食，應當學。

[0554c15]  「不含食語，應當學。

[0554c16]  「不指抆針食，應當學。

[0554c17]  「不舐手食，應當學。

[0554c18]  「不  [口*束]  指食，應當學。

[0554c19]  「不  [口*專]  [口*集]  作聲食，應當學。

[0554c20]  「不吸食食，應當學。

[0554c21]  「不全吞食，應當學。

[0554c22]  「不落飯食，應當學。  (四十事)

[0554c23]  「不振手食，應當學。

[0554c24]  「不嫌心看比坐鉢食，應當學。

[0554c25]  「端心視鉢食，應當學。

[0554c26]  「不病不得為己索食，應當學。

[0554c27]  「不以飯覆羹上更望得，應當學。

[0554c28]  「不以膩手受飯器，應當學。

[0554c29]  「不以鉢中殘食棄地，應當學。

[0555a01]  「己  立不為坐人說法，除病，應當學。

[0555a02]  「己  坐不為臥人說法，除病，應當學。

[0555a03]  「己在下不為高床上人說法，除病，應當學。  (五十事)

[0555a05]  「不為著革屣人說法，除病，應當學。

[0555a06]  「不為著屐人說法，除病，應當學。

[0555a07]  「不為覆頭人說法，除病，應當學。

[0555a08]  「不為纏頭人說法，除病，應當學。

[0555a09]  「不為抱膝蹲人說法，除病，應當學。

[0555a10]  「不為翹脚人說法，除病，應當學。

[0555a11]  「不為捉刀人說法，除病，應當學。

[0555a12]  「不為捉弓箭人說法，除病，應當學。

[0555a13]  「不為捉杖人說法，除病，應當學。

[0555a14]  「不為捉蓋人說法，除病，應當學。  (六十事)

[0555a15]  「在後不為在前人說法，除病，應當學。

[0555a16]  「不為騎乘人說法，除病，應當學。

[0555a17]  「在道外不為道中人說法，除病，應當學。

[0555a18]  「不生草上大小便涕唾，除病，應當學。

[0555a19]  「不水中大小便涕唾，除病，應當學。

[0555a20]  「不立大小便，除病，應當學。」  (眾學六十六事竟)

[0555a22]  「諸大德！已說眾學法。今問諸大德！是中清淨  不？是中清淨不？是中清淨不？」

[0555a23]  「諸大德！是中清  淨，默然故，是事如是持。」

[0555a25]  「諸大德！是七滅諍法，半月半月次說波羅提  木叉。

[0555a27]  「若隨事隨順人，應與現前比尼人，與現前比  尼。

[0555a29]  「應與憶念比尼人，與憶念比尼。

[0555b01]  「應與不癡比尼人，與不癡比尼。

[0555b02]  「應與自言治比尼人，與自言治比尼。

[0555b03]  「應與覓罪相比尼人，與覓罪相比尼。

[0555b04]  「應與多覓罪相比尼人，與多覓罪相比  尼。

[0555b06]  「應與如草敷地比尼人，與如草敷地比尼。」

[0555b07]  「諸大德！已說七滅諍法。今問諸大德！是中  清淨不？是中清淨不？是中清淨不？」

[0555b08]  「諸大德！是  中清淨，默然故，是事如是持。」  (七滅諍竟)

「

[0555b10]  諸大德！是隨順法，半月半月次說波羅提木  叉。二部比尼隨順者，隨順行此法。」

[0555b12]  「諸大德！已說隨順法。今問諸大德！是中清淨  不？是中清淨不？是中清淨不？」

[0555b14]  「諸大德！是中清淨，默然故，是事如是持。」

[0555b15]  「諸大德！已說戒經序法已、說四波羅夷法  已、說十三僧伽婆尸沙法已、說二不定法已、  說三十尼薩耆波夜提法已、說九十二波夜
提法已、說四波羅提提舍尼法已、說眾學法  已、說七滅諍法已、說法隨順法，是名如來、應  供、正遍知法比尼法，入《波羅提木叉經》中，是
法隨順法，一切學莫犯。」

[0555b22]  「佛言：『毘婆尸佛如來、應供、正遍知，為寂靜僧，  略說波羅提木叉：

「『「忍辱第一道，　　涅槃佛稱最；  
出家惱他人，　　不名為沙門。」

[0555b26]  「『尸棄佛如來、應供、正遍知，為寂靜僧，略說波  羅提木叉：

「『「譬如明眼人，　　能避嶮惡道；  
世有聰明人，　　能遠離諸惡。」

[0555c01]  「『毘葉婆佛如來、應供、正遍知，為寂靜僧，略說  波羅提木叉：

「『「不惱不說過，　　如戒所說行；  
飯食知節量，　　常樂在閑處；  
心淨樂精進，　　是名諸佛教。」

[0555c06]  「『拘留孫佛如來、應供、正遍知，為寂靜僧，略說  波羅提木叉：

「『「譬如蜂採華，　　不壞色與香，  
但取其味去；　　比丘入聚落，  
不破壞他事，　　不觀作不作，  
但自觀身行，　　諦視善不善。」

[0555c12]  「『拘那含牟尼佛如來、應供、正遍知，為寂靜僧，  略說波羅提木叉：

「『「欲得好心莫放逸，　　聖人善法當懃學；  
若有智寂一心人，　　爾乃無復憂愁患。」

[0555c16]  「『迦葉佛如來、應供、正遍知，為寂靜僧，略說波  羅提木叉：

「『「一切惡莫作，　　當具足善法；  
自淨其志意，　　是則諸佛教。」

[0555c20]  「『釋迦牟尼佛如來、應供、正遍知，為寂靜僧，略  說波羅提木叉：

「『「護身為善哉！　　能護口亦善；  
護意為善哉！　　護一切亦善。  
比丘護一切，　　便得離眾苦；  
比丘守口意，　　身不犯諸惡，  
是三業道淨，　　得聖所得道。  
若人打罵不還報，　　於嫌恨人心不恨，  
於瞋人中心常淨，　　見人為惡自不作。」  
七佛為世尊，　　能救護世間；  
所可說戒經，　　我已廣說竟。  
諸佛及弟子，　　恭敬是戒經；  
恭敬戒經已，　　各各相恭敬。  
慚愧得具足，　　能得無為道。』」

[0556a05]  已說波羅提木叉經竟。僧一心得布薩。

[0556a06]  摩訶僧祇戒

「持戒淨身口，　　攝心正憶念；  
多聞生實智，　　斯由戒為本。  
戒為妙寶藏，　　亦為七財寶；  
戒為大船師，　　能渡生死海。  
戒為清涼池，　　澡浴諸煩惱；  
戒為無畏術，　　消伏邪毒害。  
戒為究竟伴，　　能過嶮惡道；  
戒為甘露門，　　眾聖之所由。  
持戒心不動，　　專精不放逸；  
不毀正戒相，　　亦無邪命心。  
是名清淨戒，　　諸佛之所讚；  
是故歡喜持，　　清淨之戒身。」

摩訶僧祇律大比丘戒本

* * *

【經文資訊】大正藏第 22 冊 No. 1426 摩訶僧祇律大比丘戒本  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
