三彌底部論卷中
失譯人名今附秦錄

[0465c24]  如諸部前所說。人是常。無本故。如是我等今  說。

[0465c26]  若無本成常。生死無本亦應是常。此言不應。  人無本不可說。如是。

[0465c28]  如諸部前所說。人是常。憶過去世故。如是我  等今說。

[0466a01]  若我定異陰者。陰壞時人不滅。應憶過去世  時事。只應此人不應有異人。而輪轉生死無  斷絕時。此語不應如是。

[0466a04]  如諸部前所說。人是常說處故如是。我等今  說。

[0466a06]  斷苦流滅故。至有餘涅槃故。身猶存住名之  度彼岸住。婆羅門至無餘涅槃。既至得無餘  涅槃故。是佛所說。是故不說人常。如是。

[0466a09]  如諸部前所說。人常到不動樂故。如是我等  今說。

[0466a11]  得無餘涅槃時。便至不動樂。若人常者。不生  不死如涅槃。不生不死身亦不異。其智慧在  所處處亦不異。食不食苦樂無異常故。過
去時事不忘。常故無變異。亦無縛無解。是故  人常此語應遣。如是。

[0466a16]  如諸部前所說。人無常。有本故。如是我等今  說。

[0466a18]  有漏起故。是名說人。以是故。不可言陰與人  異。是故人起不可說。以是假說即答解前次。  佛說新等故。

[0466a21]  若人無常者。眾生輪轉所作善惡業壞。不作  善惡業自來無先因故。一切眾生悉應一種  不造業應。解脫者不由業自成。既不由業自
成功德。無所為先世時生亦無可憶。是故人  無常此語應遣。

[0466a26]  以是假說即答解前次。倒法故落生故。生老  病死法。人無常故。如是。

[0466a28]  問曰。云何說有人。

[0466a29]  答曰。佛說有三種人。

[0466b01]  問曰。云何三種人。

[0466b02]  答依說人度說人滅說人  (說者亦名安亦名制亦名假名)  。

[0466b03]  問曰。云何依說。

[0466b04]  答如佛所說。語跋婆耶言。是是行所依說。是  是其名安。

[0466b06]  是名依說如火譬。如佛語舍利弗。有人名象  白淨可愛。四大所成是名我。如是一切亦如  乳譬。如是依修多羅等所說。是名依說。

[0466b09]  如色得色人得色人不可說。異色色不可說。  異得色人依色得名依色人。若人說是色是  我。是其色成名我見。若人說色是我者以是
過五陰人。前所說成是其過。復言。若人  說得色人異色者。名異我見。若人說異我以  是過人異五陰。成是其過。

[0466b15]  得色人相從而已。非是真說。若人說色  得色人相從而已。成其邪見。若邪見者。言無  我。以是過前所說。成是其過。以是故。此  是三過。

[0466b19]  是故實異邪見。不隨實異不隨邪見。依色得  色人可說。以是故。得色人共色實可說。  是故是時色起是時得色人亦起是時色
滅。是時得色人亦滅。不是不可說。如是五陰  十二門。五道阿修羅道中陰為七道人。生有  處迦羅羅阿浮陀那肉團支。新生童子年少
中年老善惡記心。戒犯戒如是上一切合不  合。依上諸法。是名依說人可知。

[0466b27]  問曰。云何度說人。

[0466b28]  答曰。以是時度異有是時。佛說度眾生。云何  度說眾生。過去說未來說現在說。云何過去  說。

[0466c02]  如天使修多羅所說上啟閻羅。此人先不知  父母兄弟等。不知功德。不知善惡等。願教其。  如是。

[0466c05]  如佛所說。我過去世時。曾作頂生王。是名過  去說。

[0466c07]  云何未來說。

[0466c08]  如佛所說。轉輪聖王在中有時。初入母腹。  如入堂殿。如是。如佛語彌勒。阿逸多。汝  後成佛時。名曰慈氏。是名未來說。如是。

[0466c11]  云何現在說。

[0466c12]  答曰。如佛說安伽人。有耳璫種種寶飾臂手。  如是。

[0466c14]  如佛所說。大富長者多有財寶大如意。如是。  是名現在說。佛依三世行制三說。如是  應知。

[0466c17]  以是行度說是名度說。

[0466c18]  云何滅說。答逐依說人度說人。

[0466c19]  佛說滅說人。如過去身壞時。是名滅說。  如是。

[0466c21]  如佛所說。漏盡比丘五陰無常滅。是名滅說。  如佛說偈言。

智者莫能測　　得至無動樂

[0466c24]  是名滅說。如是。見依說。

[0466c25]  度說。是故說有人。捨五陰生有處受五陰中  間有。如是。

[0466c27]  見滅說。佛說無復有受陰處。如是。

[0466c28]  問曰。為捨五陰滅盡猶有所餘。

[0466c29]  答曰。何所疑。曰。見先師意互相違故生疑。有  諸部見五陰一邊。從此有往彼有。如是何以  故。識上生故。

[0467a03]  佛言。是人識戒熏定熏是其識上生勝處。佛  復說偈言。

善惡二種業　　是業人世造  
是業是其物　　自捉自隨去  
麁陰是惡業　　細陰是善行  
善惡二俱造　　隨捉逐業往

[0467a09]  是人往生其受根義。是以故。其度。天眼  人見其度。

[0467a11]  如佛語比丘。我見眾生落生如是一切是故。  諸部見五陰一邊。從此有往彼有。如是。

[0467a13]  又諸部說人。如是。從此有往彼有。非是陰。  何以故。佛說偈故。

[0467a15]  佛說偈言。

生世樂歡喜　　異世樂欣然  
作福二處歡　　自見其淨業  
護根往善道　　不護墮惡道

[0467a19]  佛復說言。此死落生如是。是故。如諸部  見人如是。從此有往彼有非陰。如是。

[0467a21]  又諸部說無人。從此有度彼有。何以故。如佛  言新天人。人見如是。

[0467a23]  佛復說言。是是行行所依。是是受其名。如火  依薪受其名。如是。

[0467a25]  佛復說一切德人。生世間多人受安樂。如是  前世已生不復更生。是故無人。捨此度彼有。  是故生疑。

[0467a28]  曰。前所問為捨五陰滅盡。猶有所餘。今  若捨五陰。五陰無遺餘。從此有度彼有。如佛  說偈言。

棄捨此人形　　受天身具足

[0467b03]  如佛說人無。財寶一切捨。隨所往。如是。如佛  說臨死時。捨其身獨自去。在世之時言。皆是  我有。臨死之時。一切捨。獨自去。戒定熏心藉
此善業上生。是故佛說善心而已。上生勝處。  是故捨五陰滅盡往彼勝處。依業不滅。佛說  偈言。

是業是其物　　自捉自隨去

[0467b10]  中陰根故。往生彼處。受根義行中陰處天眼  見中陰色。

[0467b12]  如諸部說五陰一邊。從此有往彼有。是故捨  此語。如是。

[0467b14]  前所說。如是人從此有往彼有。唯人而已。若  爾者。應至道實異無往。若實異若常若不常。  成邪見。如前所說實。異常不常。成邪見
遮。以是故。人共陰實異不可說。是故是  人而已往生處不可說。如是。

[0467b19]  問曰。云何人身滅時。五中有起。

[0467b20]  答曰。人欲滅時中有起時。依五中有。是名五  中有人可說。逐過去說依度說人可說。以是  故不依人。是故不依義。不是人可說。如是見
法念滅。念滅不滅行念念是名佛說。應當  知。以是故。捨五陰身都盡人從此有度彼有。  是故說有人捨五陰生有處。受五陰中間有  如是。

[0467b27]  問曰。為前受五中陰處。後捨人五陰。答曰。不  如。若如所問。生成有間。若生成有間者。聖人  滅應更受有。不成滅四取。若陰與人別是所
不應。如是。

[0467c02]  問曰。為先捨人五陰。受五中陰身。答曰。  不如。若如所問。一人一念中。便應成兩  種有是所不應。如是。

[0467c05]  問曰。今者云何捨人身。受五中陰身。為一時  而受。為不一時。

[0467c07]  答曰。是一時。問曰。云何。

[0467c08]  答曰。人臨死時。最後一念心現起時。中陰心  未起。最後一念心滅時。中陰心方起。中陰心  起時成五中有人。是故說捨人陰受中有。何
以故中陰心起時成。從人中落中間有處成  時。心住是處時是名落生。是故相應時應當  知。有人捨五陰生有處。受五陰中間有。如是  一切。曰當說。我今。

[0467c15]  問曰。陰有源本不。而從陰次第生至今。為有  本為無本。如是。曰何所疑。

[0467c17]  答曰。佛語比丘。生死無本。眾生輪轉生死源  本不可知。如是。為無實故不可知。為有實  故不可知。如十二門說。有十三門實無故
不可知。為無智不可知。何以故無色界人。餘  二界人無智故。不知。如世界成不成。直置不  可答。有展轉源本是初有可說。是故我等生  疑。

[0467c24]  問曰。人前生源本不可知。為實有。為實無。  若有知見可說。

[0467c26]  答曰。實有不可知。何以故。譬如實有物覆故  不可知。亦如一毫微塵細故不可知。又如地  曠故不可知。亦如眼皮極近眼故不可知。又
如海岸極遠故不可知。復如眼根弱故不可  知。如髮毫端。亦如芥子聚。以一芥子投聚中。  色相似故不可知。又如恒河流水。以一把
鹽投河中淡。水力多故鹽不可得。亦如寶物  在壁內隔障故不可見。亦如鬼神隱形故不  可見。如無知人不知命所餘故不可知。如寶
物在壁障隔等實有不可知。如是人源本實  有不可知。如是。

[0468a08]  難曰。從此源本。若塵及毫端等。實有不可知  者。餘人見。如天眼見毫端。

[0468a10]  又如地  曠  邊際。唯天眼者見。復如眼皮自不  見近其者見。如海岸不可知渡。到者見。如  髮毫端明眼者見。以一芥子投芥聚中。明眼
者見。恒河水以一把鹽投之。唯魚近其邊知。  覆障財寶。天眼者見。隱形鬼神。唯同類見。有  方術人見餘命不可知。他心智人見如是。上
所說一切有言不可見不可知。然一切可知  可見。源本無人知是故。如覆障寶物等實有。  不可知非因。復說實有不可知。何以故。無能
測量故。如雪山實有不可稱量。何以故。無  能測量故。

[0468a21]  難曰。若為知雪山稱量實有不可知。答曰。見  雪山石有量數挍略。雪山稱量實有可知。是  故無能測量不可知。難曰。若挍略可知此非
知。但挍略知非稱量實知。便成無明。

[0468a25]  又問曰。不實故。稱量不可知。

[0468a26]  答曰。不實不可知。何以故。如修多羅中所說  故。佛言。物不實處無知聲。

[0468a28]  如佛語比丘。如酥油燈滅其灰其墨不可知。  如是須彌大海大地劫盡火劫起時。一切燒  蕩盡其塵。其墨不可知。如是。

[0468b02]  佛言。源本不可知。亦復如是。如酥油燈滅其  墨塵不實有不可知。如是源本不可知。亦復  如是。

[0468b05]  問曰。如實物。有處佛說不可知聲。

[0468b06]  答如律中所說。若人酒著手若器。此人以手  捧器奉上比丘。盛食比丘不知得食無罪如  是。是故此非因。

[0468b09]  又說不實不可知。若源本實有者。佛實智應  從彼起。不應說言不可知。以佛說不可知故。  是源本不實有。

[0468b12]  答曰。此義處不爾。佛實智不從彼起。如世  間問常無常等處。佛不答。是故無因。復說  不爾故源本不可知。佛說不可知。若佛直說
無源本。成斷見。若佛說有源本。復成常見。此  二種。語不應。是不應故。佛說不可知。如是。

[0468b17]  問曰。若生死有本者。成常見。若無本者。成斷  見。聖人生死本已盡別本更起。應知而不爾。  別本更起者。便成斷見。生死源本不實有不
可知。何以故。生死輪轉無窮故。佛語諸比丘。  有依愛本不可知。從此起愛謝在過去。從此  起愛未來當起。如是一切。以是故。無有愛本。
是故生死無實。本不可知。

[0468b24]  復次生死常起故。若無生死亦無涅槃。如佛  語阿難。有漏五陰滅盡時。是名滅。是名涅槃。

[0468b26]  佛又語阿難。涅槃雖滅盡不無本。以是故生  死滅有本。是故生死本不實有本不可知。  如是。

[0468b29]  復次因展轉合故。一切人不以我為因本。若  以我為因本。生死不盡。是故無本。如是。

[0468c02]  復次憶知過去無數世界。如佛所說過去時  若欲知法識隨起知。以是故。識無數故。境界  亦無數。應知亦無數。是故生死無本。如是。

[0468c05]  復次生死無本故。若生死有本者。過去生本  亦應有。是故不實有過去。生本不可知。如是。

[0468c07]  復次有愛展轉故。佛說過去生本不可知。若  生死本無者亦無其名。若無法不應有名如  是。

[0468c10]  答曰。無法無名。無名名不實。雖無名以無名  便是其名。是故有名故是其不實。如所說。過  去源本名實故。源本應實。此語不是。曰不爾。
如所說。無法有名故。有實者。有法有名。亦應  無名不實。何以故。無名故。若爾無法不實。其  名亦不實。實有法其名亦實有。是故無法之
名亦不實。以是故。源生不實有驗矣。

[0468c17]  難曰。若爾實不實便是不定。不實成實實成  不實。是所不應。

[0468c19]  復次有法遮言。無有法無法始顯勝降實不  實可見以是處無遮言。有是名實。如打物發  此聲。此聲無本故如是。源生可說如兔角。是
故生死是源本。難曰。若生死無本者。亦無其  末。如是無本無末與涅槃無異。是所不應。如  是。答曰。是實無本。五陰展轉相生故。

[0468c25]  是故無常。因展轉果亦展轉。

[0468c26]  問曰。若生死無本者。中末亦無。中末無者  生死亦無。如林無本無末。亦無中。便無此林。  如是無生死。如是。

[0468c29]  答曰。不爾。何以故。如團圓物。無本中末不。  無圓物生死亦爾。

[0469a02]  難曰。若團圓物無本中末。而有者無。第二  未可壞。生死亦爾。

[0469a04]  答曰。恐如是生死不滅。如所執本無故。一切  法無。此是下執以前生因展轉故。是故無本。  因壞故生死盡。生死壞因亦盡。如是前憶過
去無數世界故。是故佛說無源本。若生死源  本。陰展轉無本故。成常見。依陰依度佛說有  眾生。如是。

[0469a10]  說曰。陰展轉無本者。眾生展轉亦無本。眾生  不應展轉。何以故。佛已說生死無本故。

[0469a12]  問曰。若生死無本。佛何故說不可知。何不直  言無。

[0469a14]  答曰。若佛直說無者。不應起三種邪見。三種  邪見者。第一我前身曾生不。第二我後更生  不。第三我今若為生不。應生疑。以是故佛說
不可知。是故佛說應當知。如是。佛說法有二  種。何者二種。一為法。二為眾生。

[0469a19]  云何為法。如佛所說。源生不可知。有愛本不  可知。為法故。說無生死源本可說。云何為眾  生無明覆眾生。輪轉生死。為眾生故說法。眾
生輪轉生死。是故佛為說。說曰。如是時法至  其心依度。是時佛說是眾生。

[0469a24]  問曰。何故佛說有法源生不可知。

[0469a25]  答曰。佛不應為眾生說無源本。

[0469a26]  難曰。如是時法依度。是時佛說是眾生。爾時  法無常可說。不應說眾生常無常。如是源生  可說不可說。可知生死無本驗矣。

三彌底部論卷中

* * *

【經文資訊】大正藏第 32 冊 No. 1649 三彌底部論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
