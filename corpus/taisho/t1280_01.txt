摩醯首羅大自在天王神通化生  伎藝天女念誦法
[0340b22]  爾時摩醯首羅天王。於大自在天上。與諸天  女前後圍繞。神通遊戲作諸伎樂。忽然之間  於髮際中化出一天女。顏容端正伎藝第一。
一切諸天無能勝者。於大眾中而作是言。我  今為欲利益一切。有所祈願豐饒吉祥富樂  之事。隨心悕求悉能滿足。於諸業藝速能成
就。我有祕密陀羅尼法要。今當說之即說陀  羅尼曰。

[0340c01]  曩謨  (引)  榅支摩貌施佉地尾鉢羅  (二合)  鉢地野  (二合引)  試  (引)  迦囉者嚕啉  (二合)  怛儞野
(二合)  他  (去引)  濕  嚩  (二合)  惹底  [口*(隸-木+士)]  吠囉摩惹哩儞吽  (引)  發吒  (半音)  娑  嚩
(二合引)  賀  (引)

[0340c05]  是時眾伎藝天女。說此陀羅尼已。告諸天眾。  若欲誦持我此陀羅尼者。先須建立道場如  法嚴飾。種種香花以為供養。於二七日或一
七日。受持齋戒斷其婬欲。誦此陀羅尼滿其  萬遍或十萬遍。於其中間勿食酒肉薰穢。至  心誦持天女現前種種加備。一切願求皆悉
滿足。從此已後無有障礙。乃至妻子薰穢。亦  不制斷。若能淨持最為速驗。後有所用應令  成就。

[0340c14]  若持誦時先須結界。或水或灰加持七遍。散  灑四方隨心遠近。即成結界地。一切鬼神莫  能博近。若誦至一千遍。能令天龍人及非人
見即歡喜。若誦至二千遍。一切鬼神皆悉衛  護。若誦至三千遍。草藥精靈悉現其前。華  菓林神歡喜隨從。若誦至四千遍。一切毘多
羅鬼深生恭敬。若誦至五千遍。一切龍神眷  屬男女歡喜敬仰愛念無厭。若誦至六千遍。  一切藥叉眷屬男女。歡喜隨逐任其所使。若
誦至七千遍。一切天王摩達嚕等。并其眷屬  以給侍。種種驅役不以為倦。若誦至八千遍。  一切持明五通仙人等。深生歡喜仰無盡。若
誦滿一萬遍。乃至十萬遍。一切天龍藥叉乾  闥婆阿修羅緊那羅摩呼羅伽人非人等。乃  至塞乾陀天一切鬼神。生大歡喜隨逐侍衛。  常令行者豐饒吉祥。

[0341a01]  又法若欲祈止不以為難。若天旱時如法  結界壇。護摩念誦誦此真言滿一萬遍。其雨  應時即下。若雨過多惡欲止者。加持淨灰一
百八遍。空中擲之其雨即止。

[0341a05]  又法若有怨家興起惡意。以用朱砂或其赤  土。書名或書形。於左脚下踏之念誦。夜後  作之一百八遍。無問遠近彼怨自來求解怨
結。心生和順轉生愛敬。

[0341a09]  又法若欲使役一切鬼神。皆當召集生愍  念心。隨分飲食加持一百八遍。而散施之。然  後驅使速疾成  辦  。常生歡喜終不離人。

[0341a12]  又法若欲鉤召一切人民。隨心所念無問遠  近。加持水七遍。散於四方望彼稱誦一百八  遍。無問識與不識。悉來奔就隨心所為不敢  違逆。

[0341a16]  又法若有怨家來欲相害。至心誦明一百八  遍。彼即被打身契如火。若迴心相伏。即與  解之時。誦明七遍云放。即放其身即平復如  本。

[0341a20]  又法若有夫婦。外心相背不相喜見。猶如火  水相憎者。密書其名勿令知覺。一依前法左  脚踏之。稱名誦一千八遍。即相和順轉相怜
愛如同膠漆。永更不生憎背之意。

[0341a24]  又法若有所愛宣婦。乃至諸天女婇及天  帝釋妃后眷屬心所愛者。一依前法念誦召  之。應時即至自來求之請為給侍。若不違  之終不捨離。

[0341a28]  又法若欲鉤召藥叉女等。求其財寶隨心召  之。迅疾即至。一切所須悉皆奉獻。請為妻妾  或為給侍。

[0341b02]  又法若欲得一切貴人愛敬。稱名念誦一千  八遍。自來歸敬以為僕使。

[0341b04]  又法若入官府。至心誦明七遍而至。遙仰善  相使得隨心。若見面時喜悅無量。有事求之  即能相為。

[0341b07]  又法若有所愛女人。或其男子意相樂者。以  加持胡燕脂或紅藍花汁。塗其二脚掌下。以  火炙之二手掩上。稱名念誦彼即立至。自來
相求乃至深隱之處。直來相來見乃至命終  不肯相捨  (每稱名時於娑婆二合賀句上加之除其發吒二字)  。若是女人為求  男子者。並依前法作之隨心即至。

[0341b13]  又法若欲得令見諸鬼神身者。取尸陀林燒  死人柴。護摩一明一燒。乃至一百八遍。一切  鬼神悉自現身即得相見。

[0341b16]  又法若有所有一切財寶。隨心所須至心  持誦自然獲得。

[0341b18]  又法若欲縛人問事。無問大小淨與不淨。心  想本尊至心念誦。應時即縛問知三世之事。  一切皆說無所不知。非但能縛一人。乃至百
千萬人至心誦之。隨心應念一時即縛。

[0341b22]  又法若有家人逃走極遠處去者。準前書名  踏之。念誦其人迴還奔走立至。若來遲者即  以灰書彼形。每日三時作法。每誦真言一遍
打之。一下乃至三七遍已。彼即恐怖如風即  至。

[0341b27]  又法若欲療治一切病者。取佉陀羅木。截作  二十一段。誦明一投火中燒之。遍已但是疾  病即得除差。

[0341c01]  又法若有患神病者。取阿魏藥安悉香雄黃  白芥子青木香若練葉等。並擣節相和作  四十九丸。一誦明一投火中其病即差。

[0341c04]  又法若患狐魅病者。取雄黃白芥子芎藭獨  頭萩犀角羖羊尿白馬懸蹄驢馬夜眼。並擣  篩為丸。加持一百八遍。燒薰鼻孔之中。并塗
身上狐魅消滅其病即差。

[0341c08]  如上所說利益之法悉皆神驗。速疾成就。凡  欲作法必須至誠。若不至心輕慢誦者無益  法亦不成。若至誠心一遍便獲効驗。我今略
說少耳。餘法莫能窮盡。若欲持誦求其證驗。  先畫我壇并畫我像安置壇中。如法供養即  疾證驗即疾成就。

大自在天女畫像法

[0341c15]  先畫摩醯首羅天王。三面六臂顏貌奇特端  正可畏。從其髮際化生一天女。殊妙可喜天  上人間無能勝者。著天衣服瓔珞嚴身兩手
腕上。各有鐶釧左手向上捧一天花。右手向  下作捻裙勢。身形可長三尺。或隨大小任取  稱量畫像了已。如法安置壇中供養。

祈願壇法

[0341c22]  量高四指肘量隨其處所大小。壇開四門於東  門內燒安悉香。南門內燒沈水香。西門燒薰  陸香。北門燒兜樓婆香。於壇中心安本尊像。
於四角安刀一口懸明鏡。於四門各須安箭  兩隻。於南門兩邊安尾那夜迦位。於壇四緣  周迴隨其力分。安置甜脆華果等以為供養。

次說火壇法

[0341c29]  作護摩爐深十二指。爐可橫量一肘。於壇傍  作彼怨家形貌。以刀之割護摩念誦。以用皂  夾刺柴燒諸毒藥。一誦明一燒之。滿四十九
遍或一百八遍。即大驗耳彼怨家即便消滅。  若療一切疾病亦如上法。作彼鬼神形狀。斷  截燒之決死之病應時得愈。

[0342a06]  摩醯首羅大自在天神通遊戲變化頂生眾伎  藝天女成就法印。

[0342a08]  二手合掌。二名指二中指。外相叉指面著其  手背。二頭指微蹙頭似寶。二大指頭並來去。  即成誦請召明曰。

[0342a11]  曩謨  (引)  摩醯濕嚩  (二合)  羅  (引)  野  (一)  榅支摩冒  (引)  試  佉野曀醯  (去引)  呬娑嚩
(二合引)  賀  (引)

[0342a13]  結此印已。隨誦此明七遍。請召本天與諸眷  屬。悉皆降至種種加備。

[0342a15]  次結神通攝召一切印。以右手中指直竪。次  以名指苾在中指後。以頭指鉤召指頭。以大  指橫押頭小二指甲。以中指如鉤勢向外。鉤
向身來去。即是誦根本明。於娑嚩  (二合)  賀字  上加所召者名請之。

[0342a20]  若結此印誦明攝召一切。悉皆立至。是神通  攝召印。亦通一切處用。

[0342a22]  若逢怨惡人。欲相刑害。結印展其中指。望  彼撝之自然散壞。諸惡鬼神指之消滅。

[0342a24]  結此印誦根本明。印心額喉頂即成護身。一  切鬼魅不敢親近。其法必須從師親授。淨室  密持每念誦了。以淨繒帛覆天形像。不得輒
說此法。向餘人。若妄泄之終身無効。慎之慎  之。

[0342a29]  其天像或畫或素總得。於壇中心安置本天  形像。於天左右各安二女天。若壇中安坐位。  形貌可喜。如天女形狀。其像後又置二侍從
女天位。唯於前面留火爐處所。燒諸香藥奉  獻本天。如不能安火爐。著一寶盆。盛其香水  著諸妙花獻之亦得。於壇四角四門不能安
其刀箭。但於壇外畫之亦得。唯移鏡安於壇  內四角。如餘部壇法。安羯磨杵處即得仰安  之。

[0342b09]  若畫壇時。於壇四面地上畫作五色綵雲。如  捧壇從地踴出勢。

摩醯首羅頂生天女法

* * *

【經文資訊】大正藏第 21 冊 No. 1280 摩醯首羅大自在天王神通化生伎藝天女念誦法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
