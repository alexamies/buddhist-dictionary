十誦律卷第四十七  (第七誦之六)
後秦北印度三藏弗若多羅共羅什譯

尼律第六

[0340a15]  佛在俱舍彌國。爾時迦留羅提舍比丘命終，  有姊妹比丘尼七人，名偷蘭難陀尼、周那難  陀尼、提舍尼、憂波提舍尼、提舍域多尼、提
舍婆羅那尼、提舍叉多尼，是諸比丘尼有大  勢力，集薪木材燒是比丘身，拾骨起塔。爾  時有一比丘名迦陀，從和耆國遊行向維耶
離，道中見是塔，問：「是誰塔？」答言：「迦留羅提  舍比丘塔。」又言：「此凡夫人，何用起塔？」即壞  是塔，敷繩床坐上。偷蘭難陀比丘尼，聞迦
陀比丘破其兄塔、敷床坐上，聞已瞋恚，語諸  妹言：「各持鍼線來，縫是比丘著床。」是僧坊  近道，時優波離過，聞如是事，即往語是比
丘言：「汝在此中坐者，諸比丘尼正爾當來縫  汝著床。」答言：「若縫我著床者，我從此臭身得  脫。」優波離言：「汝雖脫臭身，諸比丘尼當得
大罪。」是比丘即入禪定，令身不現，優波離  即出去。諸比丘尼入，共相謂言：「是比丘在不？」  即看不見，手摸繩床看猶覺有暖，作是言：「必
是本剃毛人優波離教使走去。」是中有比丘  尼，少欲知足行頭陀，聞是事心不喜，種種因  緣呵責言：「云何名比丘尼，有比丘住處，外門
不問便入？」種種因緣呵已，向佛廣說。佛以是  事集二部僧，知而故問偷蘭難陀比丘尼：「汝  實作是事不？」答言：「實作。世尊！」佛以種種因緣
呵責：「云何名比丘尼，有比丘住處，外門不問  便入？」種種因緣呵已，語諸比丘：「以十利故與  比丘尼結戒。從今是戒應如是說：若比丘尼，
有比丘住處，外門不問便入，波夜提。」

[0340b13]  波夜提  者，燒煮覆障，若不悔過，能障礙道。

[0340b14]  是中犯者，  若比丘尼，有比丘住處，外門不問便入，波夜  提。隨不問入，隨得爾所波夜提。  (一百五十三事竟)

[0340b17]  佛在舍衛國。爾時佛不在比丘尼僧前結同  戒，在比丘僧前結同戒已，語諸比丘：「汝等向  比丘尼僧說。」佛即入房坐禪。諸比丘共相謂
言：「佛結同戒，教我等向諸比丘尼僧說。誰  能為諸比丘尼僧說？」又念：「長老跋提比丘，有  福德威力名聞流布，是長老跋提比丘，能往
詣王園精舍，為比丘尼僧說同戒。」諸比丘即  往是比丘所言：「佛為我等結同戒，語我等言：  『汝等向比丘尼僧說。』即入房坐禪。我等作是
思惟：『誰能為比丘尼僧說同戒？』又作是念：『長  老跋提比丘，有福德威力名聞流布，必能為  說。』汝能為王園精舍比丘尼僧說同戒不？」長
老跋提默然受之，諸比丘即頭面禮跋提足  右繞而去。是夜過已，跋提比丘著衣持鉢，共  後行比丘入舍衛城乞食。食後到王園比丘
尼精舍，諸比丘尼遙見長老跋提比丘來，即  起與敷床榻坐處，有辦水者，有辦草者。跋提  到已，洗脚就座坐已，令集比丘尼僧。集已語
言：「諸善女！佛結同戒，我及汝等應共受持。」是  中有長老善好比丘尼，皆言：「善好。」偷蘭難  陀比丘尼喑嗌不受。是中有比丘尼，少欲知
足行頭陀，聞是事心不喜，種種因緣呵責  言：「云何名比丘尼，喑嗌向比丘？」種種因緣  呵已，向佛廣說。佛以是事集二部僧，知而故
問是比丘尼：「汝實作是事不？」答言：「實作。世尊！」  佛以種種因緣呵責言：「云何名比丘尼，喑嗌  向比丘？」種種因緣呵已，語諸比丘：「以十利故
與比丘尼結戒。從今是戒應如是說：若比丘  尼喑嗌向比丘者，波夜提。」

[0340c16]  波夜提者，燒煮覆  障，若不悔過，能障礙道。

[0340c17]  是中犯者，若比丘尼  喑嗌向比丘，波夜提。隨喑嗌向比丘，隨得爾  所波夜提。  (一百五十四事竟)

[0340c20]  佛在舍衛國，爾時迦羅比丘尼，本是外道，喜  鬪諍瞋恚，共諸比丘尼鬪諍惡口恐他，作是  言：「某王是我相識是我檀越，某大臣、鬪將、居
士，是我相識檀越，當用是力治汝。」諸比丘尼  恐怖。是中有比丘尼，少欲知足行頭陀，聞是  事心不喜，種種因緣呵責言：「云何名比丘尼，
共他鬪諍惡口恐他，作是言：『某王是我相識  是我檀越，某大臣、鬪將、居士，是我相識檀越，  當用是力治汝。』令諸比丘尼恐怖？」種種因緣
呵責已，向佛廣說。佛以是事集二部僧，知而  故問：「汝實作是事不？」答言：「實作。世尊！」佛以種  種因緣訶責言：「云何名比丘尼，共他鬪諍惡
口恐他，作是言：『某王與我相識是我檀越，某  大臣、鬪將、居士，與我相識檀越，當用是力治  汝。』令諸比丘尼恐怖？」種種因緣呵已，語諸比丘
丘：「以十利故與比丘尼結戒。從今是戒應如  是說：若比丘尼，共比丘尼鬪諍惡口恐怖他，  波夜提。」

[0341a08]  波夜提者，燒煮覆障，若不悔過，能障  礙道。

[0341a09]  是中犯者，若比丘尼，共比丘尼鬪諍惡  口，恐怖他言：「某王是我知識，當以王力治汝。」  波夜提。「大臣力、鬪將力、居士力治汝。」皆波夜
提。隨作是語，隨得爾所波夜提。  (一百五十五事竟)

[0341a13]  佛在舍衛國。爾時偷蘭難陀比丘尼，喜入出  他家，早起行詣諸家，中庭立、大門中立、厨下  立。是中若有沙門、婆羅門來，為乞食故來，偷
蘭難陀比丘尼語言：「食未辦。」若言：「主人不在。」  如是從家至家，遮諸乞食人。諸乞食人不得  食故呵責言：「是不吉弊女慳惜他家，故令我
等不得食。」是中有比丘尼，少欲知足行頭陀，  聞是事心不喜，向佛廣說。佛以是事集二部  僧，知而故問偷蘭難陀比丘尼：「汝實作是事
不？」答言：「實作。世尊！」佛以種種因緣呵責言：「云  何名比丘尼，護惜他家？」種種因緣呵已，語諸  比丘：「以十利故與比丘尼結戒。從今是戒
應如是說：若比丘尼護惜他家，波夜提。」

[0341a25]  波夜  提者，燒煮覆障，若不悔過，能障礙道。

[0341a26]  是中犯  者，若比丘尼護惜白衣家，波夜提。隨護惜，隨  得爾所波夜提。  (一百五十六事竟)

[0341a29]  佛在迦維羅衛國。爾時摩訶男釋，請佛及二  部僧明日食，佛默然受。知佛默然受已，頭面  禮足右遶而去，還家通夜辦種種多美飲食。
早起敷坐處，遣使白佛：「時到，食具已辦，唯聖  知時。」佛與二部僧入已皆坐。知佛坐已，自手  行水，自與種種多美飲食，自恣滿足。爾時助
調達比丘尼，滿鉢中飯以羹澆上，在前不噉  四向顧視。摩訶男釋作是念：「我當遍看誰  少、誰不少？誰食、誰不食？」見助調達比丘尼滿
鉢飯羹在前不食，語言：「善女！何故不食？」答  言：「我先已食，何故取飯？」答言：「汝便持去。」摩  訶男釋善好不嫌，諸居士隨摩訶男釋者
作是言：「摩訶男釋供給眾僧如事大家，諸  比丘尼現前呵辱。」佛遙見比丘尼所作，聞諸  居士呵責，食後到僧坊中集二部僧，種種因
緣呵責助調達比丘尼：「摩訶男釋供給眾僧  如事大家，云何現前毀辱？」種種因緣呵責  已，語諸比丘：「從今聽諸比丘尼數數食。何以
故？女人喜數數食故。以十利故與比丘尼結  戒。從今是戒應如是說：若比丘尼，受請都不  食者，波夜提。」

[0341b20]  波夜提者，燒煮覆障，若不悔過，  能障礙道。

[0341b21]  是中犯者，若比丘尼受請，乃至不  食一口，波夜提。隨受請不食，隨得爾所波  夜提。  (一百五十七事竟)

[0341b24]  佛在釋氏國。是中有比丘尼，名結髮，作法師  善能說法。見一年少比丘，無深智慧，即問難  阿毘曇事，是比丘不能隨順問答。是比丘尼
出，自貢高語諸比丘尼言：「我今問一比丘阿  毘曇事，不能隨順答我。」是中有比丘尼，少欲  知足行頭陀，聞是事心不喜，種種因緣呵責
言：「云何名比丘尼，比丘不聽問經、律、阿毘曇  事便問？」種種因緣呵已，向佛廣說。佛以是  事集二部僧，知而故問結髮比丘尼：「汝實作
是事不？」答言：「實作。世尊！」佛以種種因緣訶責  言：「云何名比丘尼，比丘不聽問經、律、阿毘曇  事便問？」種種因緣呵已，語諸比丘：「以十利
故與比丘尼結戒。從今是戒應如是說：若比  丘尼，比丘不聽問經、律、阿毘曇事便問，波夜  提。」

[0341c09]  波夜提者，燒煮覆障，若不悔過，能障礙  道。

[0341c10]  是中犯者，若比丘尼，比丘不聽問難經、  律、阿毘曇中事，若以偈問，偈偈波夜提；若以  章問，章章波夜提；若別句問，句句波夜提。
(一百五十八事竟)

[0341c14]  佛在王舍城。爾時助調達比丘尼，裸形露地  洗浴。諸居士見不喜，呵責言：「諸比丘尼自言：  『善好有功德。』裸形露地洗浴如婬女。」是中有
比丘尼，少欲知足行頭陀，聞是事心不喜，向  佛廣說。佛以是事集二部僧，知而故問助調  達比丘尼：「汝實作是事不？」答言：「實作。世尊！」佛
以種種因緣呵責：「云何名比丘尼，裸形露地  洗浴？」種種因緣呵已，語諸比丘：「以十利故與  比丘尼結戒，從今是戒應如是說：若比丘尼
裸形露地洗浴，波夜提。」

[0341c23]  波夜提者，燒煮覆障，  若不悔過，能障礙道。是中犯者，若比丘尼裸  形露地洗浴，波夜提。隨裸形露地洗浴，隨得  爾所波夜提。
(一百五十九事竟)

[0341c27]  佛在王舍城。爾時助調達比丘尼，著白衣嚴  身具，諸居士呵責言：「諸比丘尼自言：『善好有  功德。』著白衣嚴身具，如王夫人、大臣婦。」是
中有比丘尼，少欲知足行頭陀，聞是事心不  喜，向佛廣說。佛以是事集二部僧，知而故問  助調達比丘尼：「汝實作是事不？」答言：「實作。世
尊！」佛以種種因緣訶責言：「云何名比丘尼，  著白衣嚴身具？」種種因緣呵已，語諸比丘：「以  十利故與比丘尼結戒。從今是戒應如是
說：若比丘尼，著白衣嚴身具，波夜提。」

[0342a07]  波夜提  者，燒煮覆障，若不悔過，能障礙道。

[0342a08]  是中犯者，  若比丘尼著白衣嚴身具，波夜提。隨著，隨得  爾所波夜提。  (一百六十事竟)

[0342a11]  佛在王舍城。爾時助調達比丘尼，故往觀聽  歌舞伎樂、看莊嚴伎兒。諸居士呵責言：「諸  比丘尼自言：『善好有功德。』故往觀聽歌舞伎
樂、莊嚴伎兒，如王夫人、如大臣婦。」是中有  比丘尼，少欲知足行頭陀，聞是事心不喜，向  佛廣說。佛以是事集二部僧，知而故問是比
丘尼：「汝實作是事不？」答言：「實作。世尊！」佛以種  種因緣呵責言：「云何名比丘尼，故往觀聽歌  舞伎樂、莊嚴伎兒？」種種因緣呵已，語諸比
丘：「以十利故與比丘尼結戒。從今是戒應如  是說：若比丘尼，故往觀聽歌舞伎樂、莊嚴  伎兒，波夜提。」

[0342a22]  波夜提者，燒煮覆障，若不  悔過，能障礙道。

[0342a23]  是中犯者，若比丘尼，故往  觀聽歌舞伎樂、莊嚴伎兒，得見者波逸提；  不得見者，突吉羅。若從下至高得見，波夜提；
不得見，突吉羅。若從高至下得見，波夜提；不  得見，突吉羅。

[0342a27]  不犯者，不故往道由中過，不犯。  (一百六十一事竟)

[0342a29]  佛在舍衛國。爾時偷蘭難陀比丘尼，兩道中  間生癰，即喚白衣解看還繫。是中有比丘尼，  少欲知足行頭陀，聞是事心不喜，種種因緣
呵責言：「云何名比丘尼，屏處有瘡，令白衣解  看還繫？」種種因緣呵已，向佛廣說。佛以是事  集二部僧，知而故問偷蘭難陀比丘尼：「汝實
作是事不？」答言：「實作。世尊！」佛以種種因緣呵  責言：「云何名比丘尼，屏處有瘡，使白衣解  看還繫？」種種因緣呵已，語諸比丘：「以十利故
與比丘尼結戒。從今是戒應如是說：若比丘  尼有瘡，使白衣解繫者，波夜提。」

[0342b10]  瘡者有三  種：一者癰瘡等自生、二者物傷、三者中風堅  癖。癖有三種：冷癖、熱癖、風癖。若比丘尼，自能
繫不能解，應自繫令他解。若自能解不能  繫，應自解令他繫。

[0342b14]  是中犯者，若比丘尼，令白  衣繫而不解，波夜提。若令解不繫，波夜提。隨  令繫解，隨得爾所波夜提。  (一百六十二事竟)

[0342b17]  佛在舍衛國。爾時修闍陀比丘尼，年少端正，  與欝多羅長者兒共相識共事，是比丘尼共  行坐起言語說俗事。是中有比丘尼，少欲知
足行頭陀，聞是事心不喜，種種因緣呵責言：  「云何名比丘尼，共男子行說俗事？」種種因緣  呵已，向佛廣說。佛以是事集二部僧，知而故
問修闍陀比丘尼：「汝實作是事不？」答言：「實作。  世尊！」佛以種種因緣呵責：「云何名比丘尼，與  男子共行說俗事？」種種因緣呵已，語諸比丘：
「以十利故與比丘尼結戒。從今是戒應如是  說：若比丘尼與男子共行說俗事，波夜提。」

[0342b27]  波  夜提者，燒煮覆障，若不悔過，能障礙道。

[0342b28]  是中  犯者，若比丘尼與男子共行說俗事，波夜提。  隨共行說俗事，隨得爾所波夜提。  (一百六十三事竟)

[0342c02]  佛在王舍城。爾時助調達比丘尼，以好香揩  身，復以塗香、胡麻屑、胡麻滓揩身。是中有比  丘尼，少欲知足行頭陀，聞是事心不喜，種種
因緣呵責言：「云何名比丘尼，以香揩身，以塗  香、胡麻屑、胡麻滓揩身？」種種因緣呵已，向佛  廣說。佛以是事集二部僧，知而故問助調達
比丘尼：「汝實作是事不？」答言：「實作。世尊！」佛以  種種因緣呵責：「云何名比丘尼，以塗香、胡麻  屑、胡麻滓揩身？」種種因緣呵已，語諸比丘：「以
十利故與比丘尼結戒。從今是戒應如是說：  若比丘尼，以塗香、胡麻屑、胡麻滓揩身，波夜  提。」

[0342c13]  波夜提者，燒煮覆障，若不悔過，能障礙道。

[0342c14]  是中犯者，若比丘尼以香揩身，波夜提。若以  塗香、胡麻屑、胡麻滓揩身，皆波夜提。隨用揩  身，隨得爾所波夜提。  (一百六十四事竟)

[0342c17]  佛在王舍城。爾時助調達比丘尼，不自以香  塗身，復不自以香揩身，胡麻屑、胡麻滓揩  身，使式叉摩尼、沙彌尼、白衣女揩身。是中有
比丘尼，少欲知足行頭陀，聞是事心不喜，種  種因緣呵責言：「云何名比丘尼，使式叉摩尼、  沙彌尼以香塗身，復以香揩身，胡麻屑、胡麻滓
揩身？」種種因緣呵已，向佛廣說。佛以是事集  二部僧，知而故問助調達比丘尼：「汝實作是  事不？」答言：「實作。世尊！」佛以種種因緣呵責言：
「云何名比丘尼，使式叉摩尼、沙彌尼、白衣女以  香塗身，復以香揩身，胡麻屑、胡麻滓揩身？」種  種因緣呵已，語諸比丘：「以十利故與比丘尼
結戒。從今是戒應如是說：若比丘尼，使人以  香塗身復以香揩身，胡麻屑、胡麻滓揩身，波  夜提。」

[0343a02]  波夜提者，燒煮覆障，若不悔過，能障  礙道。

[0343a03]  是中犯者，若比丘尼，使人以香揩身，波  夜提。若使人以香塗身，波夜提。胡麻屑、胡麻  滓揩身，皆波夜提。隨使人揩，隨得爾所波  夜提。
(一百六十五事竟)

[0343a07]  佛在舍衛國。爾時偷蘭難陀比丘尼，著頭光  在婬女門中立。諸婆羅門居士來欲近之，即  以脚蹴蹋，作是言：「汝欲共我作婬欲耶？」諸居
士呵責言：「諸比丘尼自言：『善好有功德。』著頭  光在婬女門中立，見諸人來近以脚蹴蹋。」是  中有比丘尼，少欲知足行頭陀，聞是事心不
喜，向佛廣說。佛以是事集二部僧，知而故  問偷蘭難陀比丘尼：「汝實作是事不？」答言：「實  作。世尊！」佛以種種因緣呵責言：「云何名比丘
尼，著頭光在婬女門中立？」種種呵已語諸比  丘：「以十利故與比丘尼結戒。從今是戒應如  是說：若比丘尼著頭光，波夜提。」

[0343a18]  波夜提者，燒  煮覆障，若不悔過，能障礙道。

[0343a19]  是中犯者，若比  丘尼著頭光，波夜提。若作，突吉羅。若治故光，  突吉羅。若與他著，突吉羅。  (一百六十六事竟)

[0343a22]  佛在王舍城。爾時助調達比丘尼，有大式叉  摩尼，年少端正可愛，欲受大戒。有弊惡人見  生貪著心，作是念：「比丘尼為王所守護，不得
強奪。諸比丘尼法，應從比丘受大戒。若是式  叉摩尼出受戒時，我當捉取將去。」是式叉摩  尼出受大戒，是弊惡人強捉將去。是中有比
丘尼，少欲知足行頭陀，聞是事心不喜，種種  因緣呵責言：「云何名比丘尼，不語僧坊中比  丘尼出遠門去？」種種因緣呵已，向佛廣說。佛
以是事集二部僧，種種因緣呵責言：「云何名  比丘尼，不語僧坊中比丘尼出遠門去？」種種  呵已，語諸比丘：「以十利故與比丘尼結戒。從
今是戒應如是說：若比丘尼，不語餘比丘尼  出遠門去，波夜提。」

[0343b06]  波夜提者，燒煮覆障，若不  悔過，能障礙道。

[0343b07]  是中犯者，若比丘尼，從比丘  尼僧坊中不語餘比丘尼出門遠去，波夜  提。隨不語出門，隨得爾所波夜提。  (一百六十七事竟)

[0343b10]  佛在王舍城。爾時助調達比丘尼，以刷刷頭。  諸居士呵責言：「諸比丘尼自言：『善好有功德。』
以刷刷頭，如白衣女。」是中有比丘尼，少欲知  足行頭陀，聞是事心不喜，向佛廣說。佛以是  事集二部僧，知而故問助調達比丘尼：「汝實
作是事不？」答言：「實作。世尊！」佛以種種因緣呵  責言：「云何名比丘尼，以刷刷頭？」種種因緣  呵已，語諸比丘：「以十利故與比丘尼結戒。從
今是戒應如是說：若比丘尼以刷刷頭，波夜  提。」

[0343b19]  波夜提者，燒煮覆障，若不悔過，能障礙道。

[0343b20]  是中犯者，若比丘尼以刷刷頭，波夜提。隨刷  刷，隨得爾所波夜提。  (一百六十八事竟)

[0343b22]  佛在王舍城。爾時助調達比丘尼，使他刷頭。  諸居士呵責言：「善女！汝等已出家，何用刷  頭為？」是中有比丘尼，少欲知足行頭陀，聞是
事心不喜，種種因緣呵責言：「云何名比丘  尼，使他刷頭？」種種因緣呵已，向佛廣說。佛  以是事集二部僧，知而故問助調達比丘尼：
「汝實作是事不？」答言：「實作。世尊！」佛以種種因  緣呵責言：「云何名比丘尼，使他刷頭？」種種因  緣呵已，語諸比丘：「以十利故與比丘尼結
戒。從今是戒應如是說：若比丘尼使他刷頭，  波夜提。」

[0343c03]  波夜提者，燒煮覆障，若不悔過，能障  礙道。

[0343c04]  是中犯者，若比丘尼使他刷頭，波夜提。  隨使他刷頭，隨得爾所波夜提。  (一百六十九事竟)

[0343c06]  佛在王舍城。爾時助調達比丘尼，以梳梳頭。  是中有比丘尼，少欲知足行頭陀，聞是事心  不喜，向佛廣說。佛以是事集二部僧，知而故
問助調達比丘尼：「汝實作是事不？」答言：「實作。  世尊！」佛以種種因緣呵責言：「云何名比丘  尼，以梳梳頭？」種種因緣呵已，語諸比丘：「以十
利故與比丘尼結戒。從今是戒應如是說：若  比丘尼以梳梳頭，波夜提。」

[0343c13]  波夜提者，燒煮覆  障，若不悔過，能障礙道。

[0343c14]  是中犯者，若比丘  尼以梳梳頭，波夜提。隨梳，隨得爾所波夜提。  (一百七十事竟)

[0343c17]  佛在舍衛國。爾時助調達比丘尼，使他梳頭。  是中有比丘尼，少欲知足行頭陀，聞是事心  不喜，向佛廣說。佛以是事集二部僧，知而故
問助調達比丘尼：「汝實作是事不？」答言：「實作。  世尊！」佛以種種因緣呵責言：「云何名比丘  尼，使他梳頭？」種種因緣呵已，語諸比丘：「以十
利故與比丘尼結戒。從今是戒應如是說：若  比丘尼使他梳頭，波夜提。」

[0343c24]  波夜提者，燒煮覆  障，若不悔過，能障礙道。

[0343c25]  是中犯者，若比丘  尼使他梳頭，波夜提。隨使他梳頭，隨得爾所  波夜提。  (一百七十一事竟)

[0343c28]  佛在王舍城。爾時助調達比丘尼，編頭髮。諸  居士呵責言：「汝比丘尼出家人，何故編頭髮  為？」是中有比丘尼，少欲知足行頭陀，聞是
事心不喜，向佛廣說。佛以是事集二部僧，知  而故問助調達比丘尼：「汝實作是事不？」答  言：「實作。世尊！」佛以種種因緣呵責言：「云何
名比丘尼，編頭髮？」種種因緣呵已，語諸比丘：  「以十利故與比丘尼結戒。從今是戒應如是  說：若比丘尼編頭髮，波夜提。」

[0344a07]  波夜提者，燒煮  覆障，若不悔過，能障礙道。

[0344a08]  是中犯者，若比  丘尼編頭髮，波夜提。隨編，隨得爾所波夜提。  (一百七十二事竟)

[0344a11]  佛在王舍城。爾時助調達比丘尼，使他編頭  髮。是中有比丘尼，少欲知足行頭陀，聞是事  心不喜，向佛廣說。佛以是事集二部僧，知而
故問助調達比丘尼：「汝實作是事不？」答言：「實  作。世尊！」佛以種種因緣呵責言：「云何名比丘  尼，使他編頭髮？」種種因緣呵已，語諸比丘：「以
十利故與比丘尼結戒。從今是戒應如是說：  若比丘尼使他編頭髮，波夜提。」

[0344a18]  波夜提者，燒  煮覆障，若不悔過，能障礙道。

[0344a19]  是中犯者，若比  丘尼使他編頭髮，波夜提。隨使他編頭髮，隨  得爾所波夜提。  (一百七十三事竟)

[0344a22]  佛在舍衛國。爾時王園比丘尼精舍門前有  好草地，淨潔故多人眾集。是中多有弊惡人，  見諸比丘尼出入時，便形相說其過罪，共相
謂言：「是睞眼、是爛眼、是癭、是黑、是白、是好、  是醜、是有威德、是無威德。」諸比丘尼聞是事  心不喜，作是念：「諸人集此者，以是好草故，我
等何不壞是草耶？」即大小便其上，草即乾死。  諸居士呵責言：「不吉弊女，更無餘行處耶？淨  草中大小便。」是中有比丘尼，少欲知足行頭
陀，聞是事心不喜，向佛廣說。佛以是事集二  部僧，知而故問諸比丘尼：「汝實作是事不？」答  言：「實作。世尊！」佛以種種因緣訶責言：「云何
名比丘尼，生草上大小便？」種種因緣呵已，語  諸比丘：「以十利故與比丘尼結戒。從今是戒  應如是說：若比丘尼生草上大小便，波夜提。」

[0344b08]  波夜提者，燒煮覆障，若不悔過，能障礙道。

[0344b08]  是  中犯者，若比丘尼生草上大小便，波夜提。隨  生草上大小便，隨得爾所波夜提。  (一百七十四事竟)

[0344b11]  佛在舍衛國。爾時偷蘭難陀比丘尼，故出精。  是中有比丘尼，少欲知足行頭陀，聞是事心  不喜，種種因緣呵責言：「云何名比丘尼，故出
精？」種種因緣呵已，向佛廣說。佛以是事集二  部僧，知而故問偷蘭難陀比丘尼：「汝實作是  事不？」答言：「實作。世尊！」佛以種種因緣呵責
言：「云何名比丘尼，故出精？」種種因緣呵已，  語諸比丘：「以十利故與比丘尼結戒。從今是  戒應如是說：若比丘尼故出精，波夜提。」

[0344b19]  波夜  提者，燒煮覆障，若不悔過，能障礙道。

[0344b20]  是中犯  者，若比丘尼故出精，波夜提。隨故出精，隨  得爾所波夜提。

[0344b23]  佛在舍衛國。爾時諸比丘尼夢中失精，覺已  作是念：「佛結戒，不聽我等故出精。今夢中失  精，我當云何？」是事白佛。佛以是事集二部
僧，種種因緣讚戒、讚持戒，讚戒、讚持戒已，語  諸比丘：「從今是戒應如是說：若比丘尼故出  精，除夢中，波夜提。」  (一百七十五事竟)

[0344b29]  佛在舍衛國。爾時迦留陀夷，與掘多比丘尼  相識知舊，共語共事。時迦留陀夷，二月遊行  他國，掘多比丘尼聞已心不喜。迦留陀夷二
月遊行，還到舍衛國。掘多比丘尼聞已，洗浴  莊嚴面目，香油塗髮著輕染衣，到迦留陀夷  所，頭面禮足在前而坐。時迦留陀夷，生染著
心諦視其面，比丘尼亦生染心，視比丘面。比  丘尼作是念：「此視我面必生染著，我何不在  前起行？」時迦留陀夷但著泥洹僧，共行來往
欲心動發，畏犯戒故，不敢相觸，諦相視面便  失不淨，離急熱已即還本坐。掘多比丘尼知  失不淨，語迦留陀夷：「持是衣來，我當與浣。」即
脫衣與。比丘尼持是衣，小却一面綟衣，取  汁分作二分，一分飲、一分著女根中，即時有  福德人來受母胎。是比丘尼腹漸漸大，諸比
丘尼言：「汝是犯婬欲人，驅出僧坊。」是比丘尼  言：「我不作婬。」自說如上因緣。諸比丘尼不知  云何？以是事向佛廣說。佛以是事集二部僧，
知而故問是比丘尼：「汝實作是事不？」答言：「實  作。世尊！」佛語諸比丘尼：「汝等莫說，是比丘尼  此事，以如是因緣故得娠。」佛以種種因緣呵
責言：「云何名比丘尼飲精？」種種因緣呵已，  語諸比丘：「以十利故與比丘尼結戒。從今是  戒應如是說：若比丘尼飲精，波夜提。」

[0344c23]  波夜提  者，燒煮覆障，若不悔過，能障礙道。是中犯者，  若比丘尼飲男子精，波夜提。隨飲，隨得爾所  波夜提。  (一百七十六事竟)

[0344c27]  佛在王舍城。爾時助調達比丘尼，男子洗處  浴。諸居士呵責言：「諸比丘尼自言：『善好有功
德。』在男子洗處浴，如婬女。」是中有比丘尼，少  欲知足行頭陀，聞是事心不喜，向佛廣說。佛  以是事集二部僧，知而故問助調達比丘尼：
「汝實作是事不？」答言：「實作。世尊！」佛以種種因  緣呵責言：「云何名比丘尼，在男子洗處浴？」種  種因緣呵已，語諸比丘：「以十利故與比丘尼
結戒。從今是戒應如是說：若比丘尼，男子洗  處浴，波夜提。」

[0345a07]  波夜提者，燒煮覆障，若不悔  過，能障礙道。

[0345a08]  是中犯者，若比丘尼男子洗處  浴，波夜提。隨男子洗處浴，隨得爾所波夜提。  (一百七十七事竟)

[0345a11]  佛在王舍城。爾時助調達比丘尼，喜門中立。  諸居士呵責言：「諸比丘尼自言：『善好有功德。』  在門中立如婬女。」是中有比丘尼，少欲知足
行頭陀，聞是事心不喜，向佛廣說。佛以是事  集二部僧，知而故問助調達比丘尼：「汝實作  是事不？」答言：「實作。世尊！」佛以種種因緣呵責
言：「云何名比丘尼，喜門中立？」種種呵已語  諸比丘：「以十利故與比丘尼結戒。從今是戒  應如是說：若比丘尼在門中立，波夜提。」

[0345a19]  波夜  提者，燒煮覆障，若不悔過，能障礙道。

[0345a20]  是中犯  者，若比丘尼在門中立，波夜提。隨門中立，隨  得爾所波夜提。  (一百七十八波夜提事具足竟)

八波羅提提舍尼法

[0345a24]  佛在釋氏國。爾時釋摩男，請佛及二部僧明  日食，佛默然受。知佛默然受已，頭面禮佛足  右遶而去。還舍通夜辦種種多美飲食，煮藥
草乳汁，早起敷坐處，遣使白佛：「食具已辦，唯  聖知時。」佛及二部僧往入其舍就座而坐。釋  摩男見佛及二部僧坐已，自手行水、自下
飯、與藥草、乳汁澆上。爾時助調達比丘尼，盛  滿鉢飯，以藥草乳汁澆上，著前不食四向顧  視。釋摩男作是念：「我當遍看，誰少、誰不少？
誰食、誰不食？」見助調達比丘尼，置鉢在前不  食，問言：「何故不食？」答言：「汝有未煎乳不？有  者當食。」答言：「是藥草乳汁美好可食。若有未
煎乳者，當以相與。」又問：「汝有酪、生酥、熟酥、  油、魚、肉脯者，我當得食。」語言：「藥草乳汁可並  食。若有酪、生酥、熟酥、油、魚、肉脯，當以相與。」
助調達比丘尼言：「汝請佛及僧，汝若無力能  隨意與者，何故請佛及僧耶？若餘人請者，當  隨意與，是熟乳何處無有？」釋摩男善好，聞
是語不瞋。餘隨從釋摩男者瞋言：「諸比丘尼  自言：『善好有功德。』是釋摩男供給眾僧如  事大家，云何現前呵辱？」佛見助調達比丘尼
作是事，聞諸居士呵責，食後以是事集二部  僧，種種因緣呵責助調達比丘尼言：「云何名  比丘尼，釋摩男供給眾僧如事大家，云何現
前呵辱？」種種因緣呵已，語諸比丘：「以十利故  與比丘尼結戒。從今是戒應如是說：若比丘  尼無病，自為索乳，是比丘尼，應諸比丘尼
前說是事，作是言：『諸善女！我墮可呵法，不隨  順道，可悔過，我今悔過。』是名初波羅提提舍  尼法。」

[0345b24]  是中犯者，若比丘尼無病自為索乳，得  者波羅提提舍尼；不得者，突吉羅。為病者索  得者，不犯。若從親里索、若先請、若不索自與，
不犯。  (一事竟)  酪、生酥、熟酥、油、魚、肉、脯亦如是，  是名為八波羅提提舍尼法。  (不共戒都竟，共戒如比丘戒中廣說。)

比丘尼八敬法

[0345c01]  比丘尼布薩日到寺中，隨意請一比丘，受教  誡法。比丘尼僧要當自和合，僧差一比丘尼，  來受教誡，要須伴共來。來到已，頭面禮教
誡比丘足問訊，應如是語：「比丘尼僧和合，頭  面禮和合比丘僧足，乞半月教誡法。所勅教  誡法，我當受持。」比丘應語比丘尼言：「釋迦牟
尼佛多陀阿伽度、阿羅呵、三藐三佛陀，知者、見  者，為比丘尼說半月八敬法。何等八？一者  百歲比丘尼，見新受具戒比丘，應一心謙敬
禮足。二者比丘尼應從比丘僧乞受具戒。三  者若比丘尼犯僧殘罪，應從二部僧乞半月  摩那埵法。四者無比丘住處，比丘尼不得安
居。五者比丘尼安居竟，應從二部僧中自恣  求見聞疑罪。六者比丘尼半月從比丘受  八敬法。七者比丘尼語比丘言：『聽我問修多
羅、毘尼、阿毘曇。』比丘聽者應問，若不聽者  不得問。八者比丘尼不得說比丘見聞疑罪。  是為八。」一比丘尼受是八敬法，布薩時應白
比丘尼僧中說是八敬法。布薩竟至明日，是  先受八敬法比丘尼，應還來禮是教誡比丘  足。比丘尼僧和合，頭面禮和合比丘僧足，比  丘尼僧和合布薩竟。

[0345c23]  次說比丘法，僧和合說戒時，是教誡比丘尼  比丘，若聞說戒比丘言：「僧今和合先作何事？」  是受教誡比丘尼比丘，應至上座所偏袒右
肩胡跪合掌：「比丘尼僧和合，頭面禮和合比  丘僧足，乞半月教誡法所勅教誡法，我當都  受。」上座應語：「和合比丘尼僧，不須作教誡羯
磨。」是比丘還語比丘尼：「眾僧語汝：『和合比丘  尼僧教誡比丘尼羯磨，佛已捨。』」凡教誡比丘  尼比丘，不得出界外。若出界外，得突吉羅  罪。

十誦尼律卷第四十七

* * *

【經文資訊】大正藏第 23 冊 No. 1435 十誦律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
