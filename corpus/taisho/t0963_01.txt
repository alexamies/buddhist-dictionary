佛說熾盛光大威德消災吉祥陀  羅尼經序
越溪沙門性澄述

[0337b22]  夫能仁之為教也。所契者道。所體者神。統法  界而有為。窮三世而不息。無乎不在。故天為  覆。地為載。日月星辰為照臨。群生品物為吉
凶消長。感而遂通。故凶可以避。吉可以趨。  天地日月星辰萬物。各可以使其至於當者。  皆斯經之宗用也。其消禳災難。導致禎祥。方
軌壇儀。要制期限。粲然靡所不載。足以上福  邦家。下祐民庶。即近而達遠。即事而顯真。誠  博要之道歟。爰自不空傳譯。歷代寶之。依法
誦持。眾機蒙益。可無訓釋以裨流通。維昔雲  間鑑師。雖嘗疏解繁略未馴輒不自揆。採摭  山家諸祖格言。刪補治定。庶或少補于將來。
時至治二年。龍集壬戌。奉詔赴都。乘驛淮河。  中秋日敘。

佛說熾盛光大威德消災吉祥陀  羅尼經

唐特進試鴻臚卿三藏沙門  大廣智不空奉　詔譯

[0337c14]  爾時釋迦牟尼佛在淨居天宮。告諸宿曜遊  空天眾九執大天。及二十八宿十二宮神一  切聖眾。我今說過去娑羅王如來所說。熾盛
光大威德陀羅尼除災難法。若有國王及諸  大臣所居之處及諸國界。或被五星陵逼。羅  睺彗孛妖星。照臨所屬本命宮宿及諸星位。
或臨帝座於國於家及分野處。陵逼之時。或  退或進作諸障難者。但於清淨處置立道場。  念此陀羅尼一百八遍或一千遍。若一日二
日三日乃至七日。依法修飾壇場。至心受持  讀誦。一切災難皆悉消滅不能為害。若太白  火星入於南斗。於國於家及分野處作諸障
難者。於一忿怒像前。畫彼設都嚕形。厲聲念  此陀羅尼加持。其災即除移於不順王命悖  逆人身上。受者即說陀羅尼曰。

[0337c29]  曩謨三滿跢  (一)  沒馱喃  (上聲二)  阿鉢囉  (二合)  底  (丁逸切三)  賀哆舍  (四)  娑  (上聲)  娜喃
(上聲五)  怛姪他  (六)  唵  (引七)  佉  佉  (八)  佉呬  (上聲)  佉呬  (九)  吽吽  (短呼十)  入嚩  (二合)  囉
(十一)  入嚩囉  (十二)  鉢囉  (二合)  入嚩  (二合)  攞  (十三)  鉢囉入嚩  攞  (十四)  底瑟姹  (二合十五)  底瑟姹
(二合十六)  瑟致  (二合)  哩  (十七)  瑟致  (二合)  哩  (十八)  薩普  (二合)  吒  (十九)  薩普  (二合)  吒
(二  十)  扇底迦  (二十一)  室哩  (二合)  曳  (二十二)  娑嚩  (二合)  賀  (二十三)

[0338a07]  此陀羅尼。一切如來同共宣說。若有苾芻苾  芻尼族姓男族姓女。受持讀誦此陀羅尼者。  能成就八萬種吉祥事。能除滅八萬種不吉
祥事。若有國王大臣及諸眷屬一切庶民。或  被五星羅睺計都彗孛妖怪惡星。陵逼帝座  於國於家及分野處。所屬宮宿。災難競起。或
鎮星陵逼。或進或退。及宿世冤家欲相謀害。  諸惡橫事口舌厭禱呪詛。以為災難者。令諸  眾生依法受持。一切災難悉皆消滅不能為
害。變災為福皆得吉祥。我今說此陀羅尼不  可思議功德無比。祕密受持勿妄宣傳。爾時  如來告諸四眾。若有國界不安災難並起。請
清淨眾如法建立道場。安置佛像結界護持。  香華燈燭隨分供養。令諸有情獲福無量。其  災即除。爾時如來說是陀羅尼經已。時曼殊
室利菩薩摩訶薩。及諸聲聞四眾遊空大天。  及諸星辰一切聖眾。咸依佛勅頂禮奉持各  還本宮。及天龍八部一切大眾。聞佛所說皆  大歡喜信受奉行。

佛說熾盛光大威德消災吉祥陀羅尼經

* * *

【經文資訊】大正藏第 19 冊 No. 0963 佛說熾盛光大威德消災吉祥陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
