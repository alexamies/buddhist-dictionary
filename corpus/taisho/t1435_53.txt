十誦律卷第五十三  (第九誦之二)
後秦北印度三藏弗若多羅譯

優波離問二不定法

[0386c26]  優波離問佛：「若信語優婆夷，見比丘於初犯  四波羅夷中隨所破戒語諸比丘，應隨信語  優婆夷語治不？」佛言：「應隨語治。」「應與實罪
相羯磨不？」佛言：「應與。」

[0386c29]  又問：「若二信語優婆  夷，一人見比丘犯婬、一人見犯盜。是二人  語諸比丘，應隨此信語優婆夷語治不？」答言：
「應治。」「應與實罪相羯磨不？」答言：「應與。」

[0387a03]  問：「信  語優婆夷見比丘行道時與女人作婬，語諸  比丘，應隨信語優婆夷治不？」答言：「不應。」「應
與實罪相羯磨不？」答言：「不應。應問是信語  優婆夷言：『更有信語優婆夷不？』答言：『有。』應  問第二人。若二人語同，應隨信語優婆夷治，
應與實罪相羯磨。若語不同言：『我不見行  道時作婬，我見立坐作婬。』爾時應問是比丘：  『汝實云何？』應隨是比丘語作。」

[0387a11]  問：「若信語優婆  夷，見比丘與剎利女作婬，語諸比丘，應隨  信語優婆夷治不？」答言：「不應。」「應與實罪相
羯磨不？」答言：「不應。應問言：『更有信語優  婆夷不？』答言：『有。』應問第二人。若二人語  同，應隨信語優婆夷治，應與實罪相羯磨。
若語不同言：『我不見與剎利女作婬，我見與  婆羅門女、毘舍、首陀羅女作婬。』爾時應問是  比丘：『汝實云何？』應隨是比丘語作。」

[0387a19]  問：「若信  語優婆夷，見比丘與一白色女作婬，語諸比  丘，應隨信語優婆夷治不？」答言：「不應。」「應與實
罪相羯磨不？」答言：「不應。應問言：『更有信語  優婆夷不？』答言：『有。』應問第二人。若第二  人語同，應隨信語優婆夷治，應與實罪相羯
磨。若語不同言：『我不見與白色女作婬，我  見與黑色女、若黃色女、青色女作婬。』爾時應  問是比丘：『汝實云何？』應隨是比丘語作。」

[0387a27]  問：「若  信語優婆夷，見比丘與長女人作婬，語諸比  丘，應隨信語優婆夷語治不？」答言：「不應。」「應
與實罪相羯磨不？」答言：「不應。應問言：『更  有信語優婆夷不？』答言：『有。』應問第二人。  若第二人語同應治，應與實罪相羯磨。若
語不同言：『我不見與長女人作婬，我見與  短女人、中女人作婬。』爾時應問是比丘：『汝實  云何？』應隨是比丘語作。」

[0387b06]  問：「若信語優婆夷，  見比丘與女人於小便道作婬，語諸比丘，應  隨信語優婆夷語治不？」答言：「不應。」「應與實
罪相羯磨不？」答言：「不應。應問言：『更有信語  優婆夷不？』答言：『有。』應問第二人。若第二人  語同，應隨信語優婆夷治，應與實罪相羯磨。
若語不同言：『我不見小便道作婬，我見大便  道、口中作婬。』爾時應問是比丘：『汝實云何？』  應隨是比丘語作。」

[0387b14]  問：「若信語優婆夷，見比丘  與女人大便道中作婬，語諸比丘，應隨信語  優婆夷治不？」答言：「不應。」「應與實罪相羯磨
不？」答言：「不應。應問：『更有信語優婆夷不？』  答言：『有。』應問第二人。若第二人語同，應隨  信語優婆夷治，應與實罪相羯磨。若語不同
言：『我不見大便道中作婬，我見小便道、口中  作婬。』爾時應問是比丘：『汝實云何？』應隨是  比丘語作。」

[0387b22]  問：「若信語優婆夷，見比丘與女人  口中作婬，語諸比丘，應隨信語優婆夷治不？」  答言：「不應。」「應與實罪相羯磨不？」答言：「不應。
應問：『更有信語優婆夷不？』答言：『有。』應問第  二人。若第二人語同，應隨信語優婆夷治，  應與實罪相羯磨。若語不同言：『我不見口中
作婬，我見於大小便道中作婬。』爾時應問是  比丘：『汝實云何？』應隨是比丘語作。」

[0387b29]  問：「若信  語優婆夷，見比丘非時噉石蜜，謂是噉肉，  語諸比丘，應隨信語優婆夷治不？」答言：「不應。」
「應與實罪相羯磨不？」答言：「不應。應問是比丘：  『有是事不？』若比丘言：『我不食肉，我噉黑石  蜜。』應隨是比丘語作。」

[0387c05]  問：「若信語優婆夷，見比  丘非時噉酥，謂是噉穄米糜，語諸比丘，應  隨信語優婆夷語治不？」答言：「不應。」「應與實
罪相羯磨不？」答：「不應。應問是比丘：『汝實有  是事不？』若比丘言：『我不食穄米糜，我噉酥。』  應隨是比丘語作。」

[0387c10]  問：「若信語優婆夷，見比丘  非時飲石蜜漿，謂是噉粥，語諸比丘，應隨  信語優婆夷治不？」答言：「不應。」「應與實罪相
羯磨不？」答言：「不應。應問是比丘：『有是事  不？』若比丘言：『我不噉粥，我飲石蜜漿。』應隨  是比丘語作。」

[0387c15]  問：「若信語優婆夷，見比丘於女  人股間出精，謂正作婬欲，語諸比丘，應隨  信語優婆夷治不？」答言：「不應。」「應與實罪相
羯磨不？」答言：「不應。應問是比丘：『有是事不？』  若比丘言：『我股間出精，不犯正婬。』應隨自  言治。」

[0387c20]  問：「若比丘共一女人行道，有二信語優  婆夷隨來。一信語優婆夷見比丘摩觸女人  身，謂作婬，語諸比丘，應隨信語優婆夷治不？」
答言：「不應。應問第二人。」「若事相違，我如所  見說。應隨信語優婆夷治不？」答言：「不應。」「應  與實罪相羯磨不？」答言：「不應。應問是比丘：
『是事云何？』隨比丘自言作。」

[0387c26]  問：「若信語優婆  夷，見比丘於後四品戒中隨所犯戒，語諸比  丘，應隨信語優婆夷治不？」答言：「不應。」「應與
實罪相羯磨不？」答言：「應與。」

[0387c29]  問：「若二信語優  婆夷，一人見比丘故出精，一人見比丘摩觸  女人身，語諸比丘，應隨信語優婆夷治不？」
答言：「應治。」「應與實罪相羯磨不？」答言：「應  與。」

[0388a04]  問：「若信語優婆夷見比丘行時故出精，  語諸比丘，應隨信語優婆夷治不？」答言：「不  應。」「應與實罪相羯磨不？」答言：「不應。應問
言：『更有信語優婆夷不？』答言：『有。』應問弟  二人。若弟二人語同，應隨信語優婆夷治，  應與實罪相羯磨。若語不同言：『我不見行時
出精，我見若坐、若立時出精。』爾時應問是比  丘：『是事云何？』應隨是比丘語作。」

[0388a11]  問：「若信語  優婆夷，見比丘摩觸剎利女身，語諸比丘，  應隨信語優婆夷治不？」答言：「不應。」「應與實
罪相羯磨不？」答言：「不應。應問：『更有信語優  婆夷不？』若言：『有。』應問第二人。若弟二人語  同應治，應與實罪相羯磨。若語不同言：
『我不見剎利女，我見婆羅門、毘舍、首陀羅女。』  爾時應問是比丘：『是事云何？』應隨是比丘語  作。」

[0388a19]  問：「若信語優婆夷，見比丘摩觸白色女人  身，語諸比丘，應隨信語優婆夷治不？」答言：
「不應。」「應與實罪相羯磨不？」答言：「不應。應問：  『更有信語優婆夷不？』答言：『有。』應問第二人。  若第二人語同應治，應與實罪相羯磨。若
語不同言：『我不見是比丘摩觸白色女人身，  我見摩觸黑色、黃色、青色女人身。』爾時應問  是比丘：『是事云何？』應隨是比丘語作。」

[0388a26]  問：「若  信語優婆夷，見比丘摩觸長女人身，語諸比  丘，應隨信語優婆夷治不？」答言：「不應。」「應與
實罪相羯磨不？」答言：「不應。應問：『更有信語  優婆夷不？』若言：『有。』應問第二人。若第二人  語同應治，應與實罪相羯磨。若語不同言：
『我不見摩觸長女人身，我見摩觸短女人中  女人身。』」「應治不？應與實罪相羯磨不？」答言：  「不應與。應問是比丘、隨比丘自言作。」

[0388b05]  問：「若  比丘於道中行，有一女人、有二信語優婆夷。  一信語優婆夷，見比丘行時摩觸女人身，語
諸比丘，應隨是語治不？」答言：「不應。」「應與實  罪相羯磨不？」答言：「不應與。應問第二人。」  「若事相違，我如所見說。應隨信語優婆夷治
不？」答言：「不應。」「應與實罪相羯磨不？」答言：  「不應與。應問是比丘：『是事云何？』應隨是比  丘語作。」  (二不定竟)

問三十捨墮法

[0388b15]  優波離問佛：「若比丘多有尼薩耆衣，若為  火燒、若腐爛、若斷壞、若虫嚙，應捨不？」佛言：  「不應捨，是比丘應但如法滅罪。」「若有殘段
破，應捨不？」答：「不應捨，是比丘但應如法  滅罪。」

[0388b19]  問：「若衣經淨緯不淨、緯淨經不淨、若二  俱不淨。不淨者，若駱駝毛、牛毛、羖羊毛、若雜  織衣，應捨不？」答：「不應捨。」

[0388b21]  問：「若比丘得長衣  五日，是比丘狂心、散亂心、病壞心，齊何數作  十日？」答：「數得自心日。」

[0388b23]  問：「頗比丘盡形畜長衣  不得尼薩耆波夜提耶？」答：「有！若得長衣。未  滿十日便命終是。」

[0388b25]  問：「頗比丘畜長衣過十日  一夜在耶？」佛言：「有！比丘不斷望衣，第十  日得衣，不遣與人、不作淨、不受持，至十一日
地了時過此十，餘一夜在是也。」

[0388b28]  優波離問佛：  「若比丘受眾僧衣離宿，應捨不？」答：「不應捨，  是比丘但應如法滅罪。」

[0388c01]  問：「若比丘衣在界內，  比丘出界外，至地曉是離衣宿耶？」答言：「離宿。」

[0388c03]  問：「若衣在界外，比丘在界內，至地了時，是  名離衣宿耶？」答言：「離宿。」

[0388c04]  問：「若衣在地，比丘  在上，至地了時，是名離衣宿耶？」答言：「離衣  宿。」

[0388c06]  問：「若衣在上，比丘在地，至地了時，是名  離衣宿耶？」答言：「離衣宿。」

[0388c07]  問：「若未作不離衣  羯磨，齊遠近名不離衣？」答：「若牆壁、塹、籬柵，  齊是來比丘不離三衣、比丘尼不離五衣、
與學沙彌不離三衣、與學沙彌尼不離五衣。」

[0388c11]  問：「得一月衣財。何等是一月衣財？乃至一  月畜？」答：「淨衣是。」

[0388c12]  問：「衣量大小？」答：「乃至得覆  身三分是。諸衣不淨者，經淨緯不淨；緯淨  經不淨，若二俱不淨。不淨者，一切駱駝毛、
牛毛、羖羊毛、若雜織衣，是名不淨，如是衣  不應畜至一月。」

[0388c16]  問：「頗比丘使非親里比丘尼  浣染打故衣，不得尼薩耆波夜提耶？」答：「有！  若比丘先自小浣更令浣，先自小染更令
染，先自小打更令打。若浣不名浣如不浣，  得突吉羅。若染不名染如不染，得突吉羅。  若打不名打如不打，得突吉羅。若展轉令浣、
若遣使、若作書、若作相示、若為他若浣染、  若二人共衣、若眾僧衣、入尼薩耆衣，若作  淨衣，皆得突吉羅。」

[0388c24]  問：「頗比丘著淨衣入白衣  舍，得尼薩耆出耶？」答：「有！若比丘著淨衣入  白衣舍，若屎尿、牛尿泥著，令非親里比丘
尼浣，得尼薩耆波逸提。若衣經淨緯不淨、  若緯淨經不淨、若二俱不淨。不淨者，一切  駱駝毛、牛毛、羖羊毛、若雜織衣令浣，得突吉
羅。若比丘令非親里比丘尼浣故衣，是比丘  尼轉根作比丘，得突吉羅。若比丘令非親里  比丘尼浣故衣，比丘轉根為比丘尼，得突吉  羅。」

[0389a04]  問：「頗比丘令非親里比丘尼浣染打故衣，  不得尼薩耆波夜提耶？」答：「有！若先破戒、若  賊住、若先來白衣是。」

[0389a06]  問：「頗有不受具戒人，  令非親里比丘尼浣染打故衣，得尼薩耆波  逸提耶？」答：「有！與學沙彌是也。」

[0389a08]  問：「頗比丘  從非親里居士、居士婦乞衣，不得尼薩耆波  夜提耶？」答：「有！若不能男居士、不能女居士
婦、二根居士、二道合一道居士婦，比丘從  是乞衣，得突吉羅。」

[0389a12]  問：「頗有不受具戒人，從  非親里居士、居士婦乞衣，得尼薩耆波逸提  耶？」答：「有！與學沙彌是也。若衣經淨緯不淨、
緯淨經不淨、若二俱不淨。不淨者，若一切  駱駝毛、牛毛、羖羊毛、若雜織。比丘乞是衣，  得突吉羅。若乞毳，得突吉羅。若乞縷，得突吉
羅。未受具戒人乞，未受具戒人得，得突吉  羅。未受具戒人乞，受具戒時得，得突吉羅。  未受具戒人乞，受具戒已得，得尼薩耆波夜
提。受具戒時乞，受具戒時得，得突吉羅。受  具戒時乞，受具戒已得，得尼薩耆波逸提。  受具戒人乞，受具戒人得，得尼薩耆波逸提。
受具戒人乞，非具足戒人得，得突吉羅。若  比丘從非親里居士、居士婦乞衣，比丘轉根  作比丘尼，比丘尼得是衣，尼薩耆波逸提。若
比丘尼，從非親里居士、居士婦乞衣，是比  丘尼轉根作比丘，比丘得是衣，尼薩耆波逸提。」

[0389a29]  問：「頗比丘非親里中作親厚意索，不得尼  薩耆波夜提耶？」答：「有！若比丘為辦衣價，比  丘作親厚意索，得突吉羅。若比丘尼、式叉摩
尼、沙彌、沙彌尼為辦衣價，比丘作親厚意索  得，得突吉羅。若眾多居士為辦衣價，比丘  作親厚意索得，得突吉羅。若比丘所不應
畜物，作親厚意索，得突吉羅。未受具戒人  作親厚意索，未受具戒人得，得突吉羅。未  受具戒人作親厚意索，受具戒時得，得突吉
羅。未受具戒人作親厚意索，受具戒已得，  得尼薩耆波逸提。受具戒時作親厚意索，受  具戒時得，得突吉羅。受具戒時作親厚意索，
受具戒已得，得尼薩耆波逸提。受具戒人  作親厚意索，受具戒人得，得尼薩耆波逸提。  受具戒人作親厚意索，非具戒人得，得突吉
羅。若是衣價，屬天、龍、夜叉、羅剎、餓鬼、拘槃  荼、毘舍遮等非人、若屬先破戒人、若賊住人、  若先來白衣、若擯人、不共住人、種種不共住
人、狂人、散亂心人、病壞心人及諸外道，此中  作親厚意索，得突吉羅。」

[0389b19]  問：「頗比丘勤求衣，  乃至過六返，不得尼薩耆波逸提耶？」答：「有！  是衣價屬人，寄在天、龍、夜叉、羅剎、餓鬼、拘槃
荼、毘舍遮等非人邊，是中勤求乃至過六返，  得突吉羅。若是衣價，屬天、龍、夜叉、羅剎、餓鬼、  拘槃荼、毘舍遮等非人，寄在人邊，是中勤
求乃至過六返，得突吉羅。若是衣價，屬出  家外道，寄在人邊，是中勤求乃至過六返，  得突吉羅。」

[0389b27]  問：「頗比丘以憍施耶作新敷具，不  得尼薩耆波逸提耶？」答：「有！若憍施耶腐壞、  若憍施耶作劫貝、若憍施耶作鉢妬路慕、若
憍施耶作突突路，若經淨緯不淨、緯淨經  不淨、若二俱不淨。不淨者，駱駝毛、牛毛、羖  羊毛、若雜織作敷具，得突吉羅。若減量作，
突吉羅。若佛衣等量作，得突吉羅。」

[0389c04]  問：「頗  比丘用純黑羺羊毛作新敷具，不得尼薩耆  波夜提耶？」答：「有！羺羊毛腐壞作，得突吉羅。
若經淨緯不淨、緯淨經不淨、若二俱不淨。  不淨者，駱駝毛、牛毛、羖羊毛、若雜織作敷具，  得突吉羅。若減量作，突吉羅。若如來衣等量  作，得突吉羅。」

[0389c10]  問：「頗比丘不用二分純黑、三分  白羺羊毛、四分下羊毛作新敷具，不得尼薩  耆波夜提耶？」答：「有！經淨緯不淨、緯淨經不
淨、若二俱不淨。不淨者，駱駝毛、牛毛、羖羊  毛、雜織作敷具，得突吉羅。若減量作，突吉  羅。若佛衣等量作，得突吉羅。」

[0389c15]  問：「頗有比丘  六年內故敷具，若捨若不捨，更作新敷具，  不得尼薩耆波夜提耶？」答：「有！餘人先作未成，
比丘足成竟，得突吉羅。若作未成便反戒，  得突吉羅。若經淨緯不淨、若緯淨經不淨、  若二俱不淨。不淨者，若駱駝毛、牛毛、羖羊  毛、雜織作，得突吉羅。」

[0389c21]  問：「頗比丘持羺羊毛  過三由延，不得尼薩耆波夜提耶？」答：「有！  飛持過不犯。若與化淨人持過，得突吉羅。
若比丘知是化人，不犯。」

[0389c24]  問：「頗有比丘使非親  里比丘尼浣染擘羺羊毛，不得尼薩耆波夜  提耶？」答：「有！先已小浣更浣、先已小染更
染、先已小擘更擘、浣如不浣、染如不染、擘  如不擘，皆突吉羅。若展轉令浣染擘、若遣  使、若教他、若作書、若示相，使浣染擘，皆得
突吉羅。若浣染擘枕毳，得突吉羅。二人共  毳使浣染擘，得突吉羅。使浣染擘眾僧毳，  得突吉羅。使浣染擘尼薩耆毳，得突吉羅。  使浣染擘作淨施毳，得突吉羅。」

[0390a04]  問：「頗比丘自  手取錢，不得尼薩耆波逸提耶？」答：「有！若取  似錢者，得突吉羅。」

[0390a06]  問：「頗比丘以錢種種用，  不得尼薩耆波夜提耶？」答：「有！用似錢買者，  得突吉羅。共非人買物。非人者，天、龍、夜叉、
羅剎、鳩槃荼、薜荔伽、毘舍遮等共買物，得突  吉羅。若共狂人、散亂心人、病壞心人、若親里  共買，得突吉羅。未受具戒人與，未受具戒
人得，突吉羅。未受具戒人與，受具戒時  得，得突吉羅。未受具戒人與，受具戒已得，  得尼薩耆波夜提。受具戒時與，受具戒時得，
得突吉羅。受具戒時與，受具戒已得，得尼  薩耆波逸提。受具戒人與，受具戒人得，得  尼薩耆波夜提。受具戒人與，非具戒人得，  得突吉羅。種種販買亦如是。」

[0390a18]  問：「頗比丘盡  形畜長鉢，不得尼薩耆波夜提耶？」答：「有！若  比丘畜長鉢，未滿十日便命終者是。」問：「若比
丘得長鉢五日，是比丘便狂心、散亂心、病壞  心，齊何數作十日？」答：「數得自心日。」

[0390a22]  問：「頗比  丘久畜長鉢，不犯尼薩耆波夜提耶？」答：「有！  若他送鉢與久久乃至者是也。」

[0390a24]  問：「頗比丘  過一夜畜長鉢，得尼薩耆波逸提耶？」答：「有。  是比丘得長鉢日，便轉根作比丘尼者是。」

[0390a26]  問：  「頗比丘尼畜長鉢十夜，不得尼薩耆波逸提  耶？」答：「有。是比丘尼得長鉢已，轉根作比丘  者是。」

[0390a29]  問：「頗有比丘多有鉢入尼薩耆，一切  鉢應僧中行不？」答：「不應。但僧中行一鉢，餘  者隨意與親厚。」

[0390b02]  問：「頗比丘鉢減五綴更求新  鉢，不得尼薩耆波夜提耶？」答：「有！若求坏鉢、  白鐵鉢，若二人共求、若遣使、若書、若示相、若
展轉求、若為他求鉢，皆得突吉羅。若從異道  出家人乞得鉢，突吉羅。若比丘所用鉢未滿  五綴，以自物買鉢，突吉羅。」

[0390b07]  問：「若比丘不乞  縷乞毳，得何罪？」答：「得突吉羅。」

[0390b08]  問：「頗比丘自  乞縷，令非親里織師織，不得尼薩耆波夜提  耶？」答：「有！是衣經淨緯不淨、緯淨經不淨、
若二俱不淨。不淨者，若駱駝毛、牛毛、羖羊毛、  若雜縷令織，得突吉羅。」

[0390b12]  問：「頗比丘於非親  里中作同意勸，不得尼薩耆波夜提耶？」答：「有！  若居士不能男、居士婦不能女、若居士二根、
居士婦二道合一道，是中作同意勸，得突吉  羅。」

[0390b16]  問：「頗比丘與他比丘衣，後瞋還奪，不  得尼薩耆波夜提耶？」答：「有！受法比丘與不  受法比丘衣，後瞋還奪。不受法比丘，與受
法比丘衣，後瞋還奪，得突吉羅。若衣經淨  緯不淨、緯淨經不淨、若二俱不淨。不淨者，  若駱駝毛、牛毛、羖羊毛、若雜織衣，與已後瞋
還奪，得突吉羅。若與先破戒、若賊住、若先來  白衣，與已還奪，得突吉羅。是衣若減量，後  瞋還奪，得突吉羅。若佛衣等量，後瞋還奪，
得突吉羅。若比丘與他比丘衣，他比丘轉根  為比丘尼，比丘還奪比丘尼衣，得突吉羅。  若比丘與他比丘衣，是比丘自轉根為比丘
尼，比丘尼還奪比丘衣，得突吉羅。」

[0390b28]  問：「受迦絺  那衣竟，官作閏月，受迦絺那衣人當云何？」  答：「隨安居數。」

[0390c01]  問：「受伽絺那衣，應如布薩作  羯磨不？」答言：「應作。」

[0390c02]  問：「訖迦絺那衣，應作捨  羯磨不？」答言：「應作。」

[0390c03]  問：「應何時受迦絺那衣？」  答：「夏末後月。」問：「幾時應捨？」答：「從夏末月竟冬  四月應捨。」

[0390c05]  問：「急施衣可得作時衣不？」答言：  「得。若衣經淨緯不淨、緯淨經不淨、若二俱  不淨。不淨者，若駱駝毛、牛毛、羖羊毛、若雜
織衣，如是等不淨衣不應停。」

[0390c08]  問：「頗比丘三  衣中隨離一衣宿，不得尼薩耆波逸提耶？」答：  「有！後安居中未滿歲。阿練若比丘三衣中，
若以一一衣置界內舍，以少因緣出界。作是  言：『我今日當還此宿。』是比丘更有因緣起，  不得還，宿界外，地了得突吉羅。」

[0390c13]  問：「頗比丘  春殘過一月求雨浴衣，過半月畜，不得尼薩  耆波夜提耶？」答：「有！若是衣經淨緯不淨、緯
淨經不淨、若二俱不淨。不淨者，若駱駝毛、  牛毛、羖羊毛、若雜織。如是等衣，得突吉羅。」

[0390c18]  問：「頗比丘從母乞衣，得尼薩耆波夜提耶？」答：  「有！若母為眾僧作衣，是比丘自迴向  己  ，得尼
薩耆波夜提。若是物界外取，得突吉羅。若  二、三、四恣心取，如法得罪。」

[0390c21]  問：「頗比丘從母  乞順比丘物，得尼薩耆波夜提耶？」答：「有！若  母為眾僧作順比丘物，比丘自迴向  己  ，得尼
薩耆波夜提。若是物界外取，得突吉羅。若  二、三、四恣心取，如法得罪。」

[0390c25]  問：「若比丘非時  受甘蔗，非時壓、非時漉、非時受，非時應飲  不？」答言：「不得。」問：「若時受甘蔗，非時壓、非時
漉、非時受，非時得飲不？」答：「不得。」問：「若時受  甘蔗，時壓、非時漉、非時受，非時得飲不？」  答言：「不得。」問：「若時受甘蔗，時壓、時漉、非時
受，非時應飲不？」答言：「不得。」問：「若時受甘  蔗，時壓、時漉、時受，非時應飲不？」答言：「若  盡時淨應飲。」

[0391a04]  問：「若非時受酪，非時壓、非時漉、  非時受，非時應飲不？」答言：「不得。若盡時  淨應得。」

[0391a06]  問：「若比丘非時受胡麻，非時壓、非時  漉、非時受，非時得飲不？」答言：「不得。若盡  時淨應得。」

[0391a08]  問：「若比丘非時受肉，非時煮、非時  壓、非時漉、非時受，非時得服不？」答言：「不得。  若盡時淨應得。」

[0391a10]  「即日受時藥、時分藥、七日藥、  盡形藥，共和合一處，得服不？」答：「時藥力故  時中應服，非時不得服。」「即日受時分藥、七日
藥、盡形壽藥，共和合一處，得服不？」答：「時  分藥力故，時分中應服，過時分不得服。」「即日  受七日藥、盡形壽藥，共和合一處，得服不？」
答：「七日藥力故，七日應服，過七日不得服，  盡形壽藥隨意應服。」

[0391a17]  「昨日受時藥，即日受  時分藥、七日藥、盡形壽藥，和合一處，得服  不？」答：「不得服。」「昨日受時分藥，即日受七日
藥、盡形壽，藥和合一處，得服不？」答言：  「不得服。」「昨日受七日藥，即日受盡形壽藥，  和合一處，得服不？」答：「不得服。」問：「是諸時藥、
時分藥、七日藥、盡形壽藥，舉殘宿可服不？」  答：「不得。」

[0391a24]  問：「若比丘先自取，後更從淨人受，  得服不？」答：「不得。」問：「是諸藥手受、口受，無病
比丘得服不？」答：「不得。」「若手受、口受，病比丘  得服不？」答言：「得。」  (三十捨墮竟)

問波夜提事之一

[0391a29]  優波離問佛：「若比丘作梵志形服於道行，得  何罪？」答：「得偷蘭遮。」「若作秦形服、大秦安息、薄
佉利波羅大形服，得何罪？」答：「得突吉羅，如  是等亦得突吉羅。」

[0391b03]  問：「若人問比丘言：『汝見人  用蓋行不？』比丘言：『不見。』為因脚故言我不見，
得何罪？」答：「得突吉羅。扇、革屣、珠釧、羺頭、瓔珞、  寶鬘、欽跋羅  [疊*毛]  、拘執、車乘、帽輦輿等亦如是。
若比丘至婆羅門姓人邊語言：『汝是剃毛人。』  故妄語故，得波逸提。乃至語不破戒人言：  『汝破戒。』故妄語故，得波逸提。」

[0391b09]  問：「若人問比  丘言：『汝是何人？』比丘言：『我是比丘尼。』是反  戒不？」答：「不反戒。故妄語，得波逸提。」「若言：『我
是式叉摩尼、沙彌、沙彌尼、優婆塞、優婆夷、白衣、  外道、遮邏伽波、離婆羅遮、尼揵駝、阿耆毘。  等。』若言：『我是天、龍、夜叉、揵闥婆、阿修羅、伽樓
羅、薜荔伽、鳩槃茶、毘舍遮、羅剎等。』作如是語  是反戒不？」答：「不反戒。故妄語，得波逸提。」

[0391b16]  問：  「若比丘以天眼見、天耳聞他比丘罪，他不聽  便出他罪，得何罪？」答言：「得突吉羅。」

[0391b18]  問：「若  比丘於眾僧前破戒，  誰  應舉？」答：「隨能舉者舉。」

[0391b20]  問：「若比丘至婆羅門姓人邊語言：『汝作剃毛  人來。』得何罪？」答：「得突吉羅。」

[0391b21]  問：「若比丘毀訾  比丘，得何罪？」答：「波逸提。」

[0391b22]  問：「頗比丘毀訾  他比丘，不得波逸提罪邪？」答：「有！若先破  戒、若賊住、若先來白衣是。」

[0391b24]  問：「頗不受具戒人  毀訾比丘，得波逸提邪？」答：「有！與學戒沙  彌是。若作書、若遣使、若示相、若展轉毀訾，得
突吉羅。若比丘以毀訾比丘，得波逸提。毀  訾比丘尼、式叉摩尼、沙彌、沙彌尼，得突吉羅。  若比丘尼以毀訾比丘尼，得波逸提。毀訾
式叉摩尼、沙彌、沙彌尼比丘，得突吉羅。式叉  摩尼毀訾式叉摩尼，得突吉羅。毀訾沙彌、  沙彌尼、比丘、比丘尼，得突吉羅。若沙彌毀
訾沙彌，得突吉羅。毀訾沙彌尼、比丘、比丘尼、  式叉摩尼，得突吉羅。沙彌尼毀訾沙彌尼，  得突吉羅。毀訾比丘、比丘尼、式叉摩尼、沙彌，  得突吉羅罪。」

[0391c07]  問：「若比丘兩舌讒比丘，得波  逸提。若比丘兩舌讒比丘尼、式叉摩尼、沙彌、  沙彌尼，得突吉羅。若比丘尼兩舌讒比丘
尼，得波逸提。若比丘尼兩舌讒式叉摩尼、沙  彌、沙彌尼比丘，得突吉羅。若式叉摩尼兩舌  讒式叉摩尼，得突吉羅。若式叉摩尼兩舌
讒沙彌、沙彌尼、比丘、比丘尼，得突吉羅。若沙  彌兩舌讒沙彌，得突吉羅。若沙彌兩舌讒  沙彌尼、比丘、比丘尼、式叉摩尼，得突吉羅。
若沙彌尼兩舌讒沙彌尼，得突吉羅。若沙  彌尼兩舌讒比丘、比丘尼、式叉摩尼、沙彌，得  突吉羅。若比丘在界內讒界外比丘，得突
吉羅。若在界外讒界內比丘、若在地讒高  上比丘、若在高上讒在地比丘，得突吉羅。  若比丘住界內，若坐、若立、若臥，讒界內比丘，
得波逸提。若作書、若遣使、若示相、若展轉讒，  得突吉羅罪。」

[0391c23]  問：「頗比丘如法滅事後還發  起，不得波逸提耶？」答言：「有是事。若比丘、  比丘尼事，若比丘、式叉摩尼，若比丘、沙彌，
若比丘、沙彌尼事，如法滅已，比丘還發起，  突吉羅。」

[0391c27]  問：「頗比丘如法滅事還發起，不得波  逸提耶？」答言：「有。若先破戒、若賊住、若先來  白衣是。」

[0391c29]  問：「頗不受具戒人，如法滅事還發  起，得波逸提耶？」答言：「有。與學戒沙彌是也。  若作書、若遣使、若示相、若展轉語，如法滅事
已還發起，得突吉羅罪。」

[0392a03]  問：「如佛所說：『比  丘於不能男淨人前，為女人說法過五六語。』  何等是不能男淨人前，為女人說法過五六
語？」答：「若不動者是。無知淨人前，與女人  說法過五六語，得突吉羅。若作書、若遣使、  若示相、若展轉語，說法過五六語，得突吉羅。
若作淨人睡眠，與女人說法過五六語，得突  吉羅。若女人淨、男子不淨，男子淨、女人不  淨，若二俱不淨，若是中無作淨人，比丘為
女人說法過五六語，得突吉羅。若有不能男  作淨者，比丘為女人說法過五六語，得突吉  羅。若無作淨者，比丘為不能女人說法過五
六語，得突吉羅。若無作淨人，比丘為二道  合一道女人說法過五六語，得突吉羅。若比  丘瘂淨人前，為女人說法過五六語，得突
吉羅。若聾淨人前，與女人說法過五六語，  得突吉羅。若瘂聾淨人前，與女人說法過  五六語，得突吉羅。若非人、天、龍、夜叉、薜荔伽、
鳩槃茶、毘舍遮、羅剎等淨人前，與女人說法  過五六語，得突吉羅。」

[0392a22]  問：「頗比丘以音句誦法，  教未受具戒人誦，不得波夜提耶？」答：「有！若  教天、龍、夜叉、薜荔伽、拘槃茶、毘舍遮、羅剎等非
人讚誦，得突吉羅。教吃人誦，得突吉羅。獨  處誦，得突吉羅。獨非獨想、非獨獨想，以中  國語教邊地人誦，是邊地人不解是語；以邊
地語教中國人誦，是中國人不解是語；若教  瘂人、聾人、瘂聾人誦，若作書、若遣使、若示相、  若展轉語狂人、病壞心、散亂心，如是等教讚  誦，得突吉羅。」

[0392b02]  問：「頗不受具戒人，以音句誦  法，教未受具戒人讚誦，得波夜提耶？」答：「有！  與學沙彌是也。若與學沙彌，教瘂人、聾人、
瘂聾人讚誦，得突吉羅。若與學沙彌，以音  句誦法，教比丘、比丘尼讚誦，得突吉羅。」

[0392b06]  問：  「頗比丘未受具戒人前說過人法，言：『我有如  是知如是見。』不得波夜提耶？」答言：「有。若天、
龍、夜叉、薜荔伽、鳩槃茶、毘舍遮、羅剎等非人前  說，得突吉羅。若獨處說，得突吉羅。獨非獨  想、非獨獨想，若以中國語向邊地人說、邊
地人不解；以邊地人語向中國人，中國人  不解是語；若向瘂人、聾人、瘂聾人說，若作書、  若遣使、若示相、若展轉語，得突吉羅。若向狂
人、散亂心人、病壞心人說、得突吉羅。」

[0392b15]  問：「頗比  丘以麁罪向未受具戒人說，不得波夜提耶？」  答言：「有。向未受具戒人，說比丘尼麁罪，得
突吉羅。說式叉摩尼、沙彌、沙彌尼麁罪，得突  吉羅。若向天、龍、夜叉、薜荔伽、拘槃茶、毘舍遮、  羅剎等非人說比丘麁罪，得突吉羅。」

[0392b20]  問：「頗  未受具戒人，向未受具戒人，說比丘麁罪，  得波夜提耶？」答言：「有。與學沙彌是也。若在
地向高上人說、若在高上向在地人說，得  突吉羅。若在界內向界外人說、若在界外向  界內人說，得突吉羅。若俱在界內，若坐、若
立、若臥，若向界內人說，得波夜提。」

[0392b26]  問：「頗比  丘先同心與，後作是言：『汝隨親厚迴僧物與。』  不得波夜提耶？」答：「有！若是施物屬比丘尼
僧，作如是語，得突吉羅。若作書、若遣使、若  示相、若展轉語，得突吉羅。」

[0392c01]  問：「頗比丘說戒  時作是言：『何用半月半月說是雜碎戒為？』令  諸比丘心生疑悔心惱心熱，愁憂不樂生反
戒心，作是輕訶戒，不得波夜提耶？」答：「有！  若獨處訶戒，得突吉羅。若獨非獨想、非獨  獨想；若以中國語向邊地人呵戒，邊地人不
解；若以邊地語向中國人呵戒，中國人不解；  若向瘂人、聾人、瘂聾人呵戒；若作書、若遣使、  若示相、若展轉語呵戒；若向狂人、散亂心人、
病壞心人訶戒，皆得突吉羅。」

[0392c10]  問：「若比丘以  土覆生草菜草上為滅故，得何罪？」答：「波  夜提。若食菓吞子，得突吉羅。」

[0392c12]  問：「若比丘語  他人言：『汝搖樹落菓。』得何罪？」答：「波夜提。」

[0392c13]  問：  「頗比丘語他人令搖樹落菓，不得波夜提耶？」  答：「有！若作書、若遣使、若示相、若展轉語，得  突吉羅。若殺地菌，得突吉羅。」

[0392c16]  問：「頗不受具  戒人，語他人令搖樹落菓，得波夜提耶？」答：  「有！與學沙彌是也。」

[0392c18]  問：「頗比丘殺草木，不得  波夜提耶？」答：「有！若示相得突吉羅。若飛去  時傷殺，無罪。」

[0392c20]  問：「若比丘言：『汝殺是樹好。』得  何罪？」答：「得波夜提。」

[0392c21]  問：「若比丘以種子著熱湯  中、若日曝火炙，得何罪？」答：「得突吉羅。」

[0392c22]  問：「頗  比丘殺草菜，不得波夜提耶？」答：「有！若先破  戒、若賊住、若先來白衣是也。」

[0392c24]  問：「頗不受具戒  人殺草菜，得波夜提耶？」答：「有！與學沙彌是  也。若取水上浮萍、若取石韋，得突吉羅。」

[0392c26]  問：  「頗比丘瞋恨輕譏，不得波夜提耶？」答：「有！若  天、龍、夜叉、薜荔伽、拘槃茶、毘舍遮、羅剎等非
人，得突吉羅。若瞋恨輕譏先破戒、若賊住、若  先來白衣，得突吉羅。若獨處瞋恨輕譏，得  突吉羅。若獨非獨想、非獨獨想，瞋恨輕譏，
得突吉羅。若以中國語瞋恨輕譏邊地人，  邊地人不解是語；若以邊地語瞋恨輕譏中  國人，中國人不解是語，皆得突吉羅。若瞋
恨輕譏瘂人、聾人、瘂聾人，若作書、若遣使、若  示相、若展轉瞋恨輕譏；若瞋恨輕譏狂人、散  亂心人、病壞心人，皆得突吉羅。若瞋恨輕譏  善性人，突吉羅。」

[0393a09]  問：「頗比丘不隨問答惱他，  不得波夜提耶？」答：「有！若向瘂人、聾人、瘂聾  人，不隨問答惱他，得突吉羅。除犯餘事中，
不隨問答惱他，得突吉羅。若獨處異語惱他，  得突吉羅。若獨非獨想、非獨獨想，異語惱  他；若以中國語向邊地人，邊地人不解；若
以邊地人語向中國人，中國人不解；若無  知、若作書、若遣使、若示相、若展轉語；若向狂  人、散亂心人、病壞心人；若向天、龍、夜叉、薜荔
伽、拘槃茶、毘舍遮、羅剎等非人；若向先破戒  人、若賊住、若先來白衣，不隨問答，皆得突吉  羅。」

[0393a20]  問：「頗比丘眾僧臥具，若麁梐繩床、若  細梐繩床、若被、若褥，露地若自敷、若使人  敷，是中若坐、若臥，去時不自舉、不教人舉，
不得波夜提耶？」答：「有！若是臥具，經淨緯不  淨、緯淨經不淨、二俱不淨。不淨者，若駱  駝毛、牛毛、羖羊毛、雜織作，不自舉、不教人舉，
得突吉羅。若是麁梐繩床、細梐繩床，足  過八指，不自舉、不使人舉，得突吉羅。」

[0393a27]  問：「頗  比丘比丘房中取臥具，若自敷、若教人敷，  是中若坐、若臥，去時不自舉、不教人舉，不  得波夜提耶？」

[0393b01]  答：「有！若此房舍，天、龍、夜叉、薜  荔伽、拘槃荼、毘舍遮、羅剎等非人作，比丘取  敷，不自舉、不教人舉，得突吉羅。是人若先
破戒、若賊住、若先來白衣作房舍，比丘取敷，  若不自舉、若不教人舉，得突吉羅。若是房  舍屬比丘尼僧，比丘取敷，不自舉、不教人
舉，得突吉羅。若是房舍屬外道出家，比丘  取敷，不自舉、不使人舉，得突吉羅。」

[0393b08]  問：「頗比丘  瞋恨不喜，僧房舍中，若自牽、若使人牽，作  如是言：『汝出去！滅去！』以是因緣不異，不
得波逸提耶？」答：「有！若牽出天、龍、夜叉、薜荔  伽、拘槃荼、毘舍遮、羅剎等非人作比丘，比丘  若自牽、若使人牽出，得突吉羅。若牽惡比丘
出，得突吉羅。若牽惡比丘衣鉢出，得突吉  羅。若牽曳外道出家出，得突吉羅。」

[0393b15]  問：「頗比  丘知餘比丘僧房舍中先敷臥具，後來強敷  臥具，作如是念：『若不樂者自當出去。』是因
緣故不異，不得波逸提耶？」答：「有，是諸房舍  屬天、龍、夜叉、薜荔伽、拘槃荼、毘舍遮、羅剎等非  人，是中強敷臥具，得突吉羅。若是房舍屬
先破戒、賊住、若先來白衣，是中強敷臥具，得  突吉羅。若是房舍屬比丘尼僧，是中強敷  臥具，得突吉羅。若是房舍屬外道出家，是
中強敷臥具，得突吉羅。若比丘除水，以餘有  虫汁浸草土作泥，隨所殺虫數，得波逸提。」

[0393b26]  問：「頗比丘過若二、若三重覆舍，不得波逸提  耶？」答：「有！若以板覆、若優尸羅草、若鳥翅  覆者無罪。」

[0393b28]  問：「頗比丘眾僧不差教誡比丘  尼，不得波逸提耶？」答：「有！若先破戒、若賊  住比丘尼、若先來白衣、若諸擯人、不共住
人、種種不共住人，教誡如是等比丘尼，得  突吉羅。」

[0393c03]  問：「頗比丘僧差教誡比丘尼，乃至  日沒，不得波逸提耶？」答：「有！若先破戒、若賊  住比丘尼、若先來白衣、若諸擯人、不共住
人、種種不共住人，教誡如是等比丘尼，得  突吉羅。」

[0393c07]  問：「頗比丘語比丘言：『汝為供養財  利因緣故，教誡比丘尼。』不得波逸提耶？」答：  「有！若受法比丘，語不受法比丘；不受法比
丘，語受法比丘言：『汝為供養財利因緣故，  教誡比丘尼。』得突吉羅。」

[0393c11]  問：「頗比丘與比丘尼  共道行，乃至一聚落，不得波逸提耶？」答：「有。  若諸比丘尼先破戒、若賊住比丘尼、若先
來白衣、若不能女、若二道合一道、若諸擯  人、不共住人、種種不共住人，共道行，得突  吉羅。」

[0393c16]  問：「頗比丘與比丘尼共期載舡，若上  水、若下水，不得波逸提耶？」答：「有。若諸比丘  尼先破戒、若賊住比丘尼、若先來白衣、若
不能女、若二道合一道、若諸擯人、不共住  人、種種不共住人，期共載舡上水下水，得  突吉羅。」

[0393c21]  問：「頗比丘與非親里比丘尼衣，不  得波逸提耶？」答：「有！受法比丘，與不受法比  丘尼衣；不受法比丘，與受法比丘尼衣；若
先破戒、若賊住比丘尼、若先來白衣、若諸  擯人、不共住人、種種不共住人、狂人、散亂  心人、病壞心人，與如是等比丘尼衣，得突  吉羅。」

[0393c27]  問：「頗比丘與非親里比丘尼作衣，不  得波逸提耶？」答：「有！若受法比丘，與不受法  比丘尼作衣；不受法比丘，與受法比丘尼作
衣；若先破戒、若賊住比丘尼、若先來白衣、若  諸擯人、不共住人、種種不共住人、狂人、散  亂心人、病壞心人，與如是等比丘尼作衣，  得突吉羅。」

[0394a04]  問：「頗比丘獨與比丘尼屏處坐，  不得波逸提耶？」答：「有！若比丘尼先破戒、若  賊住比丘尼、若先來白衣、若諸擯人、不共住
人、種種不共住人、狂人、散亂心人、病壞心  人，與如是等比丘尼獨屏處坐，得突吉羅。」

[0394a09]  問：「頗比丘獨與女人露地坐，不得波逸提耶？」  答：「有！若與天、龍、夜叉、薜荔伽、拘槃荼、毘舍
遮、羅剎等非人女，獨共露處坐；若與不能女、  若二道合一道女人，獨共露處坐，皆突吉  羅。」

[0394a13]  問：「頗比丘知比丘尼讚因緣得食食，不  得波逸提耶？」答：「有！若比丘尼先破戒、若賊  住、若先來白衣、若不能女、若二道合一道、
若諸擯人、不共住人、種種不共住人、若作  書、若遣使、若示相、若展轉讚因緣故得食食，  突吉羅。若受法比丘、不受法比丘尼讚因
緣得食食；不受法比丘、受法比丘尼讚因  緣得食食，得突吉羅。」

[0394a20]  問：「頗比丘數數食，不  得波逸提耶？」答：「有！若檀越請明日食，比丘  往至，檀越言：『小住待食。』常自恣請，除五種
食請，與餘食，若與不淨食、若淨食不淨食  雜。」

[0394a24]  問：「頗比丘不病，於作福舍過一食，不得  波逸提耶？」答：「有！若是福舍屬天、龍、夜叉、薜
荔伽、拘槃荼、毘舍遮、羅剎等非人，過一食得  突吉羅。若諸福舍屬比丘，是中過一食得  突吉羅。若是福舍屬比丘尼、式叉摩尼、沙彌、
沙彌尼，是中過一食，得突吉羅。若是福舍  屬諸親里，是中過一食，無罪。若比丘自作福  舍，是中過一食，無罪。」

[0394b02]  問：「頗比丘他家自恣  與食，過兩三鉢取，不得波逸提耶？」答：「有！  若天祠中過兩三鉢取，得突吉羅。若諸天、
龍、夜叉、薜荔伽、鳩槃荼、毘舍遮、羅剎等；若受  法比丘、不受法比丘檀越舍取；若不受法比  丘、受法比丘檀越舍取，過兩三鉢，得突吉
羅。於是家中坐自恣食，無罪。」

[0394b08]  問：「頗比丘尼  檀越舍過兩三鉢取食，不得波逸提耶？」答：  「有！若天祠中取過兩三鉢，得突吉羅。若諸、
龍、夜叉、薜荔伽、鳩槃荼、毘舍遮、羅剎等非人  舍，取過兩三鉢，得突吉羅。若受法比丘  尼、不受法比丘尼檀越舍取；若不受法比丘
尼、受法比丘尼檀越舍取，過兩三鉢，得突  吉羅。於是家中坐自恣食，無罪。」

[0394b15]  問：「頗比丘  知比丘食已，不受殘食法，從座處起語言：  『汝自恣食。』欲惱令疑悔故，不得波逸提耶？」
答：「有！若除五種食，勸食餘食、若勸食不  淨食、若淨食不淨食雜，不得波逸提。」

[0394b19]  問：「頗  比丘別  家  食，不得波逸提耶？」答：「有！受一切  時故無罪。」問：「拘耶尼國用何時應食？」答：「若
此間宿，用此間時。若彼間宿，用彼間時。餘  二方亦如是。」

[0394b23]  問：「拘耶尼國殘宿食，應食不？」  答言：「不得。弗婆提亦如是。」

[0394b24]  問：「欝單越殘宿  食，應食不？」答：「彼無我所、無所屬隨意食，  無罪。」

[0394b26]  問：「若手、若鉢，若二、若三澡豆洗，殘餘  膩氣不盡，名為洗不？」答：「若用心，若二、若三  澡豆洗，名為洗也。比丘三種，名為共食內
宿。若比丘、比丘僧、與學沙彌、比丘尼四種，  名為共食內宿。比丘尼、比丘尼僧、與學沙彌  尼、式叉摩尼，是四種人，內宿不應食。若食
得突吉羅。若白衣、若沙彌，為自身共食內  宿，比丘食無罪。」

◎

[0394c05]  ◎問：「若比丘求水瓶誤取酥油瓶，應破應棄  不？」答言：「不應。有二種觸食，食無罪：一清淨  持戒比丘誤觸，二破戒比丘無慚愧觸。是二
俱淨。」「若比丘為沙彌為白衣故，擔食於道行，  還與沙彌白衣。沙彌白衣持與比丘，比丘以  共舉宿故不取。」佛言：「若比丘先無心自為，得  食。」

[0394c11]  問：「若水濁應飲不？」答：「若先疑不應飲，若先  無疑得飲。」

[0394c12]  問：「受法比丘，從不受法比丘邊受  食，可食不？」答言：「得食。不受法比丘，從受法  比丘受食，得食。」

[0394c14]  問：「頗有比丘乞美食，不得波  逸提耶？」答：「有！若從諸親里乞無罪。」

[0394c15]  問：「除水，  用餘有虫汁，得波逸提耶？」答：「有！除水，若用  有虫汁，隨所殺虫數，得波逸提。」

[0394c17]  問：「頗比丘食  如是食墮大罪耶？」答：「有！女人名男子食，若食  是食得大罪。」

[0394c19]  問：「頗比丘食家中坐，不得波  逸提耶？」答：「有！是家中童女為主是。」

[0394c20]  問：「頗比丘  食家中強坐，不得波逸提耶？」答：「有！若在童  女家強坐是。」

[0394c22]  問：「頗比丘自手與裸形梵志食，  不得波逸提耶？」答：「有！若與不淨食，若與淨  食不淨食雜，不得波逸提。」

[0394c24]  問：「頗比丘觀軍發  行，不得波逸提耶？」答：「有！若軍中有應死囚  殺，觀無常故無罪。」

[0394c26]  問：「頗比丘一時作百罪、千  罪、過百千罪耶？」答：「有！若比丘瞋意，把沙把  小豆、胡豆灑散大眾，隨所著人得罪。」

[0394c29]  問：「頗比丘知比丘麁罪，故覆藏乃至一宿，  不得波夜提耶？」答：「有！若覆先破戒、若賊住  若先來白衣、若諸擯人、不共住人、種種不共
住人，得突吉羅。」

[0395a03]  問：「頗比丘語他比丘言：『來  至諸家，我是中令與汝多美飲食。』是比丘後  不使與，作是言：『汝長老還去，我不樂與汝
共坐起言語，我樂獨坐起言語。』驅是比丘  故欲令乃至小許時得惱，以是因緣不異  者，不得波夜提耶？」答：「有！若天、龍、夜叉、薜荔
伽、拘槃茶、毘舍遮、羅剎等非人，受戒作比  丘，比丘若驅，突吉羅。又驅餘出家者，得  突吉羅。」

[0395a11]  問：「頗比丘露地可燒物著火中，  不得波夜提耶？」答：「有！若比丘以蘇油、胡麻、  小豆、磨沙豆著火中，得突吉羅。」

[0395a13]  問：「頗比丘  如法僧事與欲已，後還說過，不得波夜提  耶？」答：「有！若受法比丘，與不受法眾僧欲；
不受法比丘，與受法眾僧欲，後還說過，得  突吉羅。」

[0395a17]  問：「若比丘，與未受具戒人共宿二夜，  第三夜與女人共宿，得名轉宿不？」答：「不得。  女人邊，得波夜提。」

[0395a19]  問：「若比丘，與未受具戒  人共二宿，第三夜與不能男共宿，得名轉  宿不？」答：「不得。不能男邊，得突吉羅。」

[0395a21]  問：「若比  丘，與未受具戒人共二宿，第三夜與黃門共  宿，得名轉宿不？」答：「不得。黃門邊，得突吉羅。」

[0395a24]  問：「頗有比丘，與未受具戒人共二宿，第三夜  與二根人共宿，得名轉宿不？」答曰：「不得。二  根人邊，得突吉羅。」

[0395a26]  問：「若比丘，與未受具戒  人共二宿，第三夜與擯人共宿，得名轉宿不？」  答：「不得。擯人邊，得突吉羅。」

[0395a28]  問：「若比丘，與未  受具戒人共二宿，第三夜與滅擯沙彌共宿，  得名轉宿不？」答：「不得。滅擯沙彌邊，得波夜提。」

[0395b01]  問：「若比丘，與未受具戒人共二宿，第三夜  與變化沙彌共宿，得名轉宿不？」答：「得。若不  知是化人，得突吉羅。若知是化人，無罪。」

[0395b03]  問：  「比丘，人所有金銀瑠璃座處，得坐不？人所有  金銀、琉璃器，得食不？」答：「不應坐、不應食。」

[0395b05]  問：「比  丘，天所有金銀、瑠璃座處，應坐不？」答言：「應坐。」  「天上所有金銀瑠璃器，應食不？」答言：「應食。」問：
「天上金銀、瑠璃、車  璩  、馬瑙地，比丘得行不？」  答言：「應行。」

[0395b09]  問：「頗比丘捉如是寶，得僧  伽婆尸沙耶？」答言：「有！若捉寶女，得僧  伽婆尸沙。若捉輪寶珠寶，得波夜提。捉
化寶，得突吉羅。若知是化，無罪。」

[0395b12]  問：「頗比  丘不作淨染衣著，不得波夜提耶？」答言：「有！  是衣經淨緯不淨、緯淨經不淨、若二俱不淨。
不淨者，駱駝毛、牛毛、羖羊毛、若雜織。如是  等不淨衣，不作淨染著，得突吉羅。」

[0395b16]  問：「頗比丘  常洗浴，不得波逸提耶？」答言：「有！若比丘天  雨時空地立洗浴無罪。」

[0395b18]  問：「若比丘殺惡獸毒  蛇等，不得波逸提耶？」答：「得波逸提。若殺餘善  獸，亦得波逸提。」

[0395b20]  問：「頗比丘，故令他疑悔，令  是比丘乃至少時生惱，不得波逸提耶？」答：  「有！若先破戒、若賊住、先來白衣。除生時受具
足戒時，若以餘事令他生疑悔，得突吉羅。」

[0395b24]  問：「頗比丘指擊攊他，不得波逸提耶？」答：  「有！若指擊攊天、龍、夜叉、薜荔伽、拘槃荼、毘舍
遮、羅剎等非人，得突吉羅。若擊攊身根壞  人，得突吉羅。若比丘除水餘汁戲，得突吉  羅。」

[0395b28]  問：「頗比丘與女人共宿，不得波逸提耶？」  答：「有！若竹林、若樹下與女人共宿，得突吉
羅。若與天、龍、夜叉、薜荔伽、拘槃荼、毘舍遮、羅  剎等非人女共宿，得突吉羅。若與大母畜生  共宿，得波逸提。若小雌畜生如雞等共  宿，得突吉羅。」

[0395c03]  問：「頗比丘若自怖、若使人怖  他比丘，不得波逸提耶？」答：「有！若怖先破  戒、若賊住、若先來白衣。除六事，若以餘事，若
自怖、若使入怖他比丘，得突吉羅。若受法比  丘，怖不受法比丘；若不受法比丘，怖受法  比丘，得突吉羅。」

[0395c08]  問：「頗比丘若自藏、若使人  藏他比丘衣鉢、戶鉤、革屣、針筒等，不得波逸  提耶？」答：「有！若藏所禁鉢，得突吉羅。若藏
所禁衣，得突吉羅。若藏先破戒、若賊住、若  先來白衣衣鉢等物，得突吉羅。」

[0395c12]  問：「頗比丘  與他比丘衣，他不歸還取用，不得波逸提耶？」  答：「有！若與先破戒、賊住、若先來白衣衣，不  歸還取，得突吉羅。」

[0395c15]  問：「比丘衣應與何人得作  淨耶？」答：「應與五眾：比丘、比丘尼、式叉摩尼、沙  彌、沙彌尼。」

[0395c17]  問：「應從誰邊受衣？」答：「應從五眾受。」

[0395c18]  問：「頗比丘以無根僧伽婆尸沙罪謗他比丘，  不得波逸提罪耶？」答：「有！若謗先破戒、若賊  住、若先來白衣，得突吉羅。」

[0395c20]  問：「頗比丘與女人  共期道行，不得波逸提耶？」答：「有！若與天、  龍、夜叉、薜荔伽、拘槃茶、毘舍遮、羅剎等非人
女期共道行，得突吉羅。若與不能女人、若  二道合一道女人期共道行，得突吉羅。若  與化女人期共道行，得突吉羅。若知是化  女人，無罪。」

[0395c26]  問：「頗比丘與賊眾期共道行，不  得波逸提耶？」答：「有！若賊眾是比丘，比丘期  共道行，得突吉羅。若天、龍、夜叉、薜荔伽、拘槃
荼、毘舍遮、羅剎等非人作賊眾，比丘期共道  行，無罪。」

[0396a01]  問：「頗比丘與未滿二十歲人受具  戒，不得波逸提耶？」答：「有！若與曾嫁式叉  摩尼受具戒是也。」

[0396a03]  問：「云何名掘地？」答：「掘生  地不曾毀壞者是也。又若比丘過夏四月，  無病從檀越乞酥，若得，波逸提；若不得，突
吉羅。若乞油、蜜、石蜜、薑、椒、蓽茇羅、黑鹽，若  得，波逸提；若不得，突吉羅。若乞呵梨勒、阿摩  勒、鞞醯勒、多羅耶摩那伽樓、迦盧醯尼，若得
不得，突吉羅。」

[0396a09]  問：「頗比丘說戒時作是言：『我  未學是戒，先當問諸比丘持修多羅、持毘尼、  持摩多羅迦者。』不得波逸提耶？」答：「有！若
作不淨教故，作如是言：『我不學是戒，先當  問持修多羅、持毘尼、持摩多羅伽者。』無罪。若  諸受法比丘，遣使語不受法比丘言：『汝來受
是五法。』不受法比丘言：『我不能學如是。』無  罪。不受法比丘，遣使語受法比丘言：『汝來學  我法，捨離五法。』受法比丘言：『我不能學如是。』  無罪。」

[0396a18]  問：「頗比丘盜聽諸比丘鬪亂諍訟，作  是念：『是諸比丘所說、我當憶持。』不得波逸提  耶？」答：「有！是事是比丘、比丘尼事，比丘、式叉
摩尼事，比丘、沙彌事。比丘、沙彌尼事。是中  盜聽，得突吉羅。若使畜生往聽，得突吉羅。  若使餘比丘聽，得突吉羅。若使餘比丘聽已  還語，得波逸提。」

[0396a24]  問：「頗比丘僧事始發默然  起去，不得波逸提耶？」答：「有！若發時去即發  時還，得突吉羅。」

[0396a26]  問：「頗比丘不敬畏他，不得  波逸提耶？」答：「有！若諸上座說非法、非善、非佛  教，下座言：『此非法、非善、非佛教。』無罪。若下
座說法、說善、說佛教，上座言：『此非法、非善、非  佛教。』得突吉羅。」

[0396b01]  問：「頗比丘過中得飲苦酒  不？」答：「若無酒氣、無糟、清淨，得飲。」

[0396b02]  問：「若諸根汁、  枝汁、莖汁、葉汁、華汁、果汁，是諸汁等，比丘何  時應飲？」答：「隨離酒勢時應飲。」

[0396b04]  問：「頗比丘過  中不白他比丘入聚落，不得波逸提耶？」答：  「有！若比丘與擯比丘共住，不白入聚落，得突
吉羅。若不受法比丘，與受法比丘共住，不  白入聚落，得突吉羅。若受法比丘，與不受  法比丘共住，不白入聚落，得突吉羅。若病、
若飛去，無罪。若與啞比丘、聾比丘、啞聾比丘  共住，不白入聚落，得突吉羅。若比丘在地，不  白高處比丘入聚落，得突吉羅。若在高上，
不白在地比丘入聚落，得突吉羅。若在界內，  不白界外比丘入聚落，得突吉羅。若在界外，  不白界內比丘入聚落，得突吉羅。若俱在界
內，若坐、若立，不白入聚落，得波逸提。」

[0396b16]  問：「入  何處不白餘比丘，不得波逸提耶？」答曰：「若入  三處：若入住處、入阿練若處、若入近聚落僧  坊，不須白。」

[0396b19]  問：「頗比丘受人請食，前食後行至  他家，不得波逸提耶？」答曰：「有！除五種食請，  與餘食，不得波逸提。若不淨食、淨食不淨
食雜，得突吉羅。若請處食不足，餘家求，  無罪。」

[0396b23]  問：「頗比丘剎利灌頂王，地未了未藏  寶，若過門闑、若門闑邊過，不得波逸提耶？」  答曰：「有！若過諸天王、諸龍王、諸夜叉王、阿修
羅王、迦樓羅王，門闑、門闑邊過，不犯。」

[0396b26]  問：「頗比  丘說波羅提木叉時言：『我今始知是法半月  半月波羅提木叉經中說。』不犯波逸提耶？」答
曰：「有！若比丘尼僧說戒時，比丘作是語：『我  始知是法半月半月波羅提木叉中說。』得突  吉羅。若比丘僧說戒時，比丘尼作是言：『我
始知是法半月半月波羅提木叉中說。』得突  吉羅。」

[0396c04]  問：「頗比丘若骨若齒若角作針筒，不  得波逸提耶？」答曰：「有！若為他使人作，得突  吉羅。若為他故作自用，得突吉羅。」

[0396c06]  問：「頗比丘  過八指作床足，不得波逸提耶？」答曰：「有！若  以珠脚、牙脚、若尖脚作床足坐，得突吉羅。」

[0396c09]  問：「頗比丘以兜羅綿貯褥，若自貯、若使人貯，  不得波逸提耶？」答曰：「有！若經淨緯不淨、緯
淨經不淨、若二俱不淨。不淨者，若駱駝毛、牛  毛、羖羊毛、若雜織。以兜羅綿貯，得突吉羅。」

[0396c13]  問：「頗比丘作雨浴衣若過量，不得波逸提耶？」  答曰：「有！若經淨緯不淨、緯淨經不淨、若二俱
不淨。不淨者，若駱駝毛、牛毛、羖羊毛。若雜  織廣長過量作，得突吉羅。」

[0396c16]  問：「頗比丘作覆  瘡衣廣長過量，不得波逸提耶？」答曰：「有！若  經淨緯不淨、緯淨經不淨、若二俱不淨。不
淨者，若駱駝毛、牛毛、羖羊毛。若雜織過量作，  得突吉羅。」

[0396c20]  問：「頗比丘作尼師檀廣長過量，  不得波逸提耶？」答曰：「有！若經淨經不淨、緯  淨經不淨、若二俱不淨。不淨者，若駱駝毛、
牛毛、羖羊毛。若雜織廣長過量作，得突吉羅。」

[0396c24]  問：「頗比丘等佛衣量作衣，不得波逸提耶？」  答：「有！若經淨緯不淨、經淨經不淨、若二俱  不淨。不淨者，若駱駝毛、牛毛、羖羊毛。若雜
織若作，得突吉羅。」  (波夜提竟)

問七滅諍法

[0396c29]  問：「頗有諍不用七滅法一一滅，得名滅耶？」  答：「有！若比丘來欲滅事，事未決斷，即便命
終，是事名為滅。又自言：『我是白衣、若沙彌、  若非比丘、若不見擯人、不作擯人、不捨惡  邪擯人、不共住人、種種不共住人、若賊住
人、先來白衣、若不能男。』若言：『犯四重罪：若  殺父母、殺阿羅漢、破僧、惡心出佛身血。』若  是比丘勤讀誦經、若勤作福業、若勤斷餘事、
若遠行、若長病、若到他國不還，是事皆名  為滅。又復始發滅是事時，即便命終、若自  言：『我是白衣。』乃至到他國不還故，是事皆名  為滅。」
(七滅諍法竟)

◎

十誦律卷第五十三

* * *

【經文資訊】大正藏第 23 冊 No. 1435 十誦律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
