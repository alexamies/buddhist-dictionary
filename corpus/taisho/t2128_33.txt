一切經音義卷第三十三
翻經沙門慧琳撰

  * [0525c17]  大乘造像功德經二卷　慧琳 

[0525c18]  六度集經八卷　玄應

[0525c19]  太子須大拏經一卷　玄應

[0525c20]  九色鹿經一卷　慧琳

[0525c21]  菩薩睒子經一卷　玄應

[0525c22]  睒子經一卷　慧琳

[0525c23]  太子墓魄經一卷　玄應

[0525c24]  太子沐魄經一卷　慧琳

[0525c25]  無字寶篋經一卷　慧琳

[0525c26]  大乘離文字經一卷　慧琳

[0525c27]  大乘遍照光明經一卷　無

[0526a01]  老女人經一卷　慧琳

[0526a02]  老母經一卷　慧琳

[0526a03]  老母六英經一卷　慧琳

[0526a04]  德護長者經一卷　玄應

[0526a05]  月光童子經一卷　玄應

[0526a06]  申日兒經一卷　慧琳

[0526a07]  長者子制經一卷　慧琳

[0526a08]  菩薩逝經一卷　慧琳

[0526a09]  逝童子經一卷　慧琳

[0526a10]  文殊問菩提經一卷　慧琳

[0526a11]  伽耶山頂經一卷　慧琳

[0526a12]  象頭精舍經一卷　慧琳

[0526a13]  大乘伽耶山頂經一卷　慧琳

[0526a14]  犢子經一卷　慧琳

[0526a15]  乳光佛經一卷　慧琳

[0526a16]  無垢賢女經一卷　慧琳

[0526a17]  腹中女聽經一卷　慧琳

[0526a18]  未曾有經一卷　慧琳

[0526a19]  甚希有經一卷　慧琳

[0526a20]  轉女身經一卷　慧琳

[0526a21]  無上依經二卷　慧琳

[0526a22]  決定總持經一卷　慧琳

[0526a23]  謗佛經一卷　慧琳

[0526a24]  寶積三昧經一卷　慧琳

[0526a25]  右三十五經四十四卷同此卷音。

佛說大乘造像功德經上卷

慧琳音

[0526a27]  殞墜  (上筠菌反下椎類反聲類云  [(餐-食)-又+員]  沒也隕墜落也孔註尚書云若墜  [涳-工+((嘹-口)-(日/小))]
泉也說文從歺員聲或從  [阜-(口/十)+(耜-耒)]  作隕不取  歺音殘墜文字典說云墜從高落下也從  [阜-(口/十)+(耜-耒)]  遂省聲
[隊-(阿-可)]  音遂或作隊也)  。

[0526b01]  黯如  (上鴨檻反王肅註家語云黯黑貌也說文黯  [涳-工+((嘹-口)-(日/小))]  黑貌也從黑音聲也)  。

[0526b02]  瞬頃  (上輸閏反呂氏春秋云萬世猶一瞬者是也說文瞬謂開闔目數搖也從目舜聲或從寅作瞚)  。

[0526b03]  旭日  (上吁玉反毛詩傳曰旭謂日始出大昕之時也說文旭日且出貌也從日九聲)  。

[0526b04]  繽紛  (上匹賓反下忿文反前彌勒下生成佛經已釋訖也)  。

[0526b05]  雲  [目*壹]  (下繄計反爾推云陰而風為壹也毛詩云日有曀是也說文從日壹聲繄音  [目*壹]  兮反)  。

下卷

[0526b07]  繪飾  (上迴外反孔注尚書云繪者會五綵繡也鄭注論語云繪畫文也說文從糸會聲經從貴作繢音逵位反織餘  [糸*系]
也非經義也下昇織反考聲云裝飾也文字典說云修飾也從飤巾聲飤音似也)  。

[0526b09]  盲眇  (上莫耕反說文目無眸子曰盲從目亡聲眸音牟下綿小反周易曰眇能視不足以與明也說文目小也從目  少聲也)  。

[0526b11]  聾聵  (上祿東反左  傳  云耳不聽五聲之和為聾蒼頡篇云聾謂耳不聞也說文亦無聞也從耳龍聲下頑恠反國語
云聾聵不可使聽也賈注云生聾曰聵文字典說從耳貴聲也)  。

[0526b13]  喎斜  (上苦乖反又音誇考聲云喎曰偏戾也說文從口咼聲也咼音  [宋-木+原]  也)  。

[0526b14]  皴歰  (上七旬反埤蒼云皴  [片*皮]  也郭注山海經云皵謂皮皴也古今正字從皮俊省聲下參立反前樂瓔珞莊嚴經  已釋)  。

[0526b16]  瘤癭  (上音留顧野王云廇謂腫結不潰散也列女傳云齊有宿瘤女是也下瓔郢反說文頸腫也並從疒留嬰皆聲)  。

[0526b17]  傴僂  (上紆禹反下力主反前大威燈光仙人問疑經已釋)  。

[0526b18]  斑駁  (上八蠻反下邦邈反漢書云白黑合雜謂之駁說文駁不純色也從馬爻聲爻音効交反經從交作駮俗字也)  。

[0526b19]  癵跛  (上劣袁反聲類云癵病也考聲云手足病也說文從疒臠聲下波可反考聲跛蹇也說文行不正也從足從波  省聲)  。

[0526b21]  傭長  (上寵龍反毛詩傳曰傭均也郭注爾雅云傭謂齊等也說文庸均直也從人庸聲)  。

[0526b22]  癀瘧  (上  [禾*(竺-二+隻)]  光反考聲云癀病也下仰略反周禮秋時有瘧寒疾也月令云寒熱不節人多瘧疾文字典說云虐寒熱
疾也從疒從虐虐亦瘧也)  。

[0526b24]  癈瘕  (上甫吠反鄭注禮記云癈謂癈於人事也說文癈固疾也從疒發聲下赫加反鄭箋毛詩云瘕病也郭注山海  經云瘕肺病也說文從疒叚聲也)  。

[0526c01]  痿躄  (上委歸反鄭注禮記云痿黃病蒼頡篇云痿不能行也說文痺也從疒委聲或從歺作  [(餐-食)-又+委]  歺音殘下并亦反顧
野王云躄謂足偏枯不能行也說文躄謂人不能行也從足辟聲考聲或從止作  [辟/止]  亦通也)  。

[0526c03]  迸石  (上擘孟反埤蒼云迸散走也說文迸散也從辵并聲也辵音丑略反考聲從足作跰亦同用也)  。

[0526c04]  頑鈍  (上五關反下  [月*豖]  嫰反左傳云心不測德義之經曰頑廣雅云頑亦鈍也蒼頡篇云鈍頑也淮南子云鈍識見
闇濁也說文頑從頁元聲鈍從金屯聲也)  。

六度集經第一卷

玄應音

[0526c07]  眾祐  (干救反世尊號也言有眾德自祐也祐猶助也梵言婆伽婆正言薄伽梵也)  。

[0526c08]  瘡瘳  (勅流反尚書王翌日乃瘳瘳猶差也愈也)  。

[0526c09]  貧寠  (瞿矩反詩云終寠且貧傳曰寠者無禮也字書寠空也三蒼無財備禮曰寠)  。

[0526c10]  鱣魚  (古今  [魚*厘]  同知連反大黃魚也口在頷下大者長二三丈也)  。

[0526c11]  溝港  (古項反謂須陀洹也此言入流或言至流今言溝港者取其流水處也)  。

[0526c12]  頻來  (此應誤冝作頓來也)  。

[0526c13]  侻憶  (他活反廣疋侻可也)  。

[0526c14]  窠藪  (聲類作薖同口和反字書窠巢也經文作  [雨/果]  誤也)  。

[0526c15]  德韜  (土勞反鞱藏也說文劒衣也)  。

[0526c16]  毒鴆  (下除禁反大如雕紫綠色長頸赤喙食虵其羽以畫酒飲之即死也)  。

[0526c17]  蕃屏  (府袁反蒼頡篇蕃蔽也屏牆也藩蘺也周禮九州之外為藩國)  。

[0526c18]  灼熱  (之若反廣疋灼熱也灼灼明也)  。

第二卷

[0526c20]  遁邁  (又作遯同徒頓反廣雅遁避也遁去也說文遁遷也亦退還也隱也下莫介反廣雅邁往也說文遠行也)  。

[0526c21]  無恙  (餘向反爾雅恙憂也郭璞曰今人謂無恙無憂也)  。

[0526c22]  噢咿  (於六反下於祇反埤蒼內悲也亦痛念之聲經文作哊喐二形非也)  。

[0526c23]  [口*戒]  言  (呼戒反韻集云  [口*戒]  呵也蒼頡篇云訓詁作欵恚聲也通俗文作  [言*希]  大語也猶  [口*戒]  咄喚
[口*戒]  皆是也)  。

[0526c24]  斃鬼  (說文亦弊字同脾世反弊仆也頓也斷也)  。

[0527a01]  非跖  (之石反說文足下也今皆作蹠)  。

[0527a02]  聒耳  (公活反讙聒也蒼頡篇擾亂耳孔也廣雅云聒驚也)  。

[0527a03]  鞅掌  (於兩反詩云王事鞅掌傳曰失容也箋云鞅荷也謂捧之也負荷捧持也趍走失遽失容儀也)  。

[0527a04]  訣辭  (古穴反通俗文與死者別謂之訣字略云訣絕也)  。

[0527a05]  德徽  (虛歸反爾雅徽善也尚書眘徽五典王肅曰徽美也)  。

[0527a06]  憧憧  (昌恭反說文憧憧意不定也廣雅憧憧往來也字從童經文從心從重作  [怡-台+重]  此字與憧不同說文  [怡-台+重]  遲也
[怡-台+重]  非  此義也)  。

[0527a08]  湩流  (竹用反通俗文乳什曰湩今江南亦呼乳為湩也)  。

[0527a09]  砰然  (又作并同披萠反字書碎大聲也)  。

[0527a10]  授啖  (又作噉同達濫達敢二反廣疋啖食也說文啖噍也亦啖與也)  。

[0527a11]  巉巖  (仕街反廣疋巉巖高也亦山間崎險阻也經文作岑仕金反岑崟高也)  。

[0527a12]  孫勦  (說文作  [(魅-ㄙ)-未+堯]  同仕交反便捷也廣疋  [(魅-ㄙ)-未+堯]  捷也聲類  [(魅-ㄙ)-未+堯]
疾也經文作  [仁-二+巢]  非也)  。

[0527a13]  戢藏  (側立反說文藏兵器也戢  [僉*殳]  也聚也)  。

第三卷

[0527a15]  惴惴  (之睡反爾雅云惴惴懼也郭注云惴謂危懼也)  。

[0527a16]  恰恰  (苦洽反恰恰用心也)  。

[0527a17]  行嬖  (補詣反廣雅嬖親也謂親幸也嬖愛也謚法曰賤而得愛曰嬖釋名嬖卑也卑賤  [(└@人)/女]  媚以色事人得幸者曰嬖  也)  。

[0527a19]  隕下  (于愍反爾雅愪墜也謂墜落敗壞者也)  。

第四卷

[0527a21]  爼醢  (上側呂反字書云肉几也下呼改反爾雅云肉謂之醢郭注曰即肉醬是也)  。

[0527a22]  饕餮  (古文  [飢-几+刀]  叨二字同討高反下又作  [飢-几+(彰-章)]  同天結反說文貪也又貪財曰饕貪食曰餮也)  。

[0527a23]  嬖妾  (前第三卷釋訖經文從艸作  [薜/女]  非也)  。

[0527a24]  糅毒  (古文粈  [月*丑]  二形同而救反通俗文肴雜曰糅也)  。

[0527b01]  熇即  (許酷反埤蒼熱皃也熇熇赤熾盛也)  。

[0527b02]  仇憾  (古文述同音舊牛反爾雅云仇讎疋也怨偶曰仇下胡闇反小爾雅云憾積恨也)  。

[0527b03]  眾噪  (先到反說文鳥群鳴也)  。

[0527b04]  森然  (所金反說文多木長貌也)  。

[0527b05]  [竺-二+淠]  上  (敗佳反方言  [簿-尃+卑]  謂之筏南方名  [簿-尃+卑]  北人名筏也)  。

[0527b06]  真諺  (宜箭反說文傳言也俗語也真猶實也言了達真言俗語也經文從口作喭誤也)  。

[0527b07]  懾驚  (聲類作懾同止葉反廣雅懾懼也字書懾失常也說文心服也)  。

[0527b08]  躇步  (直於反說文躊躇猶豫也)  。

[0527b09]  臂錕  (下宜作琨又作瑻同音孤魂反)  。

[0527b10]  嗷嗷  (又作嗸同五高反說文眾口愁也詩云哀鳴嗸嗸傳曰來得安集嗸嗸然也)  。

[0527b11]  磔著  (古文  [序-予+乇]  同竹格反廣雅磔張也漢書景紀中二年改磔曰棄市)  。

[0527b12]  指攉  (苦學反說文攉毃擊也經文作确非此用也确音胡角反确薄地者也)  。

[0527b13]  梓柟  (音南爾疋柟梅樊光注云荊州曰梅楊州曰柟益州曰赤楩葉似豫章無子也)  。

第五卷

[0527b15]  伀伀  (又作忪同燭容反方言佂伀惶遽也經文作憧非也)  。

[0527b16]  邸閣  (丁禮反蒼頡篇邸舍也說文屬國舍也)  。

[0527b17]  股肱  (又作骰同公戶反下又竹厷古文厶同古弘反說文股髀也脛本曰股廣雅臂謂之肱也)  。

[0527b18]  仆地  (蒲北反說文仆頓也謂前覆也)  。

[0527b19]  喣沫  (盱矩盱俱二反謂吹噓之也禮記煦嫗覆育也鄭玄曰以氣曰喣以體曰嫗盱音詡俱反)  。

[0527b20]  施罛  (古胡反爾雅云魚  [(ㄇ@人)/古]  謂之罛也郭注云罛大網也)  。

[0527b21]  剉之  (千臥反剉猶斫也說文傷折也經文從手作挫辱之挫非也)  。

[0527b22]  悁悒  (於緣反聲類悁憂貌也說文愪忿也言膓中悁悒憤懣也)  。

[0527b23]  馬蹟  (又作跡迹二形同子亦反迹猶步  [這-言+(雨/匆)]  也車轍馬跡也)  。

[0527b24]  筰絕  (今作窄同側格反笮猶  [猒/土]  也今謂笮出汁是也)  。

第六卷

[0527c02]  [金*截]  鐓  (徒對反說文鐓矛戟柲下銅也經文作錞市均反錞干樂器也錞非也用柲音府備反戟柄也)  。

[0527c03]  蝘蜓  (烏典反下徒典反說文守宮在壁曰蝘蜓在草曰蜥蝪經文作  [虫*燕]  [殄/虫]  非體)  。

[0527c04]  訛病  (又作譌吪二形同五和反詩云民之訛言箋云訛偽也謂詐偽也)  。

[0527c05]  譴祟  (棄戰反廣雅譴責也說文謫問也蒼頡篇譴訶也祟音私醉反神禍也)  。

[0527c06]  暮習  (尋立反謂慣習數為也經文作謵傷協丑協二反說文謵讋也聲類謂讋言不止也)  。

[0527c07]  以賂  (力故反詩云大賂南金傳曰賂遺也謂以物相謁請也)  。

[0527c08]  [式-工+虫]  同  (又作蚮蟘螣三形同徒得反爾疋食葉曰  [鳶-鳥+虫]  經作  [螣-月]  居援反方言蟘螬自關而東或謂之
[螣-月]  屬  [螣-月]  非此用也)  。

[0527c09]  播鼗  (又作鞀鞉鼓三形同徒高反鼗如鼓而小持其柄搖之者也旁還自擊山東謂之鞀牢)  。

第七卷

[0527c11]  足跖  (之石反說文跖足下也今亦作蹠經文作  [跳-兆+炙]  非正體也)  。

[0527c12]  捻燮  (奴協反下思協反揑也燮從火炎爕和也又熟也)  。

[0527c13]  刳解  (口孤反謂空其腹也說文刳判也方言刳  [狂-王+(火/刀)]  也蒼頡篇刳屠也  [狂-王+(火/刀)]  音剔)  。

[0527c14]  建旐  (治繞反爾雅緇廣充煏長尋旐周禮龜虵為旐縣鄙建旃鄭玄曰象其扜難避害也)  。

[0527c15]  徼循  (又作邀同古堯古  弔  二反下又作巡同似遵反徼遮也循行也漢書音義曰所謂遊徼徼循以備盜賊也)  。

[0527c16]  木梗  (加杏反莊子土梗耳司馬彪曰土梗土人木梗亦木人耳土木相偶謂以物像人形皆曰偶耳)  。

[0527c17]  鞬德  (或言健陟正言建他歌譯云納也)  。

[0527c18]  阿譚  (徒南反)  。

第八卷

[0527c20]  頭  [弓*莫]  (先不音釋闕文也)  。

[0527c21]  齔齒  (初忍反毀齒曰齔說文男八月生齒八歲而為齔女七月生齒七歲而毀齒也字從齒匕聲)  。

[0527c22]  拋鉢  (普交反拋擲也埤蒼云拋擊也)  。

[0527c23]  喟然  (又作  [(扁-戶+├)*又]  同口愧口怪二反說文大息也論語云喟然歎曰何晏曰歎聲也)  。

[0527c24]  蠣虫  (力制反說文蚌屬也出海中人食之也)  。

[0528a01]  曰喃  (梵語轉輪聖王名也)  。

[0528a02]  沆瀁  (上河朗反下音養並上聲字楚辭云沆瀁而不可滯王逸注云沆瀁猶浩蕩大波濤也經文作洸洋音光羊並  平聲字非此用也)  。

[0528a04]  蹠翁  (之石反蹠補也謂補履老翁也)  。

[0528a05]  [怡-台+亥]  焉  (胡大反通俗患愁曰  [怡-台+亥]  [怡-台+亥]  亦苦也  [怡-台+亥]  亦恨也)  。

[0528a06]  [病-丙+肙]  痛  (烏玄反謂手足  [病-丙+肙]  疼也張揖雜字云痛癢  [病-丙+肙]  疼是也酸足是也經文作
[病-丙+肙]  亦同也)  。

太子須大拏經

玄應音

[0528a08]  檀特山  (或言單多囉迦山或云檀陀山此譯云陰山也)  。

[0528a09]  須大拏  (女加反或言須達拏或云蘇陀沙拏此譯云善與亦言善施也)  。

[0528a10]  蒼天  (錯郎反爾雅春為蒼天注云萬物生蒼蒼然也)  。

[0528a11]  愕然  (字書或作咢同五各反愕驚也)  。

[0528a12]  為幟  (古文  [巾*(土/心)]  同尺志反幖也通俗文私記曰幟廣雅幟幡也墨子曰以為長丈五尺廣半幅曰幟也)  。

[0528a13]  蜎蜚  (一泉反字林蟲貌也動也下古書飛皆作蜚同甫韋反蜚謂蜚揚也)  。

[0528a14]  嶔崟  (去銜去吟二反下語銜宜金二反廣雅云嶔崟高也亦山阜之勢也)  。

[0528a15]  嵯峨  (才何反下我多反廣雅嵯峨高也楚辭注云山截蘗峻蔽曰為嵯峨者也)  。

[0528a16]  三顀  (直追反說文額出也今江南言顀頭胅額乃以顀為後枕高胅之名也經文作膇未見所出也)  。

[0528a17]  脣  [多*頁]  (丁可反廣雅  [多*頁]  醜貌也經文作哆充爾丑亞二反非今用也)  。

[0528a18]  凸髖  (徒結反抱璞子作凸凸起也蒼頡篇作  [穴/失]  不平也經文作昳非體也下音寬埤蒼髖尻也說文髀上也)  。

[0528a19]  下蛘  (餘掌反說文搔蛘禮記蛘不敢搔是也字從虫今皆作癢近字也又作痒音似羊反病名也痒非字義也)  。

[0528a20]  市井  (子郢也周禮九夫為井方一里也白虎通曰因井為市故曰市井說文云八家一井象構幹形象壅形也)  。

佛說九色鹿經

慧琳音

[0528a22]  拂柄  (上紛勿反毛詩傳云拂去也鄭注儀禮云拂拭也又注禮記云拂除塵也廣雅云拂亦除也說文拂擊也從手
弗聲下兵命反字書云柄執也持也把也操也說文從木丙聲)  。

[0528a24]  癩瘡  (上來大反考聲云癩病也文字典說云惡疾也從疒賴聲或作癘下楚霜反說文瘡痍也從疒倉聲或作創今  不取也)  。

[0528b02]  踞其  (居御反說文踞即蹲也從足居聲也)  。

[0528b03]  嘖數  (上爭格反廣雅噴怒也責讓也說文嘖大呼也從口責聲或從言作謮也)  。

[0528b04]  羼提  (察限反梵語)  。

菩薩睒子經

玄應音

[0528b06]  麋鹿  (美悲反蒼頡篇云以冬至解角者說文鹿屬也)  。

[0528b07]  傍偟  (蒲光反下胡光反傍偟俳佪也)  。

[0528b08]  礏礏  (五合五闔二反埤蒼磼礏高貌也磼音才合反經文作儼儼非也)  。

佛說睒子經

慧琳音

[0528b10]  溝坑  (上苟侯反說文水瀆廣四尺深四尺謂之溝也從水冓聲也下客庚反蒼頡篇云坑謂溝壑陷也古今正字坑  墟也壍也從土亢聲也亢音康浪反)  。

[0528b12]  熊羆  (上許弓反說文似豕山居冬蟄舐其掌掌似人掌也古今正字從能從灬下彼眉反郭注爾雅云似熊而長頭
高脚猛憨多力能拔木也說文如熊黃白色也從冈從熊憨音呼甘反)  。

[0528b14]  蹈地  (桃到反劉兆注  [穀-(一/禾)+釆]  梁云蹈履也廣雅蹈行也說文踐也從足舀聲舀音遙小反)  。

[0528b15]  怖遽  (渠御反杜注左傳云遽畏懼也考聲遽亦懼也說文從辵豦聲也經從心作懅非也辵音丑略反)  。

[0528b16]  彷徉  (上薄忙反下餘章反國語云屏營彷徉於山林之中也顧野王云彷徉猶俳佪也古今正字二字並從彳羊方  皆聲也彷亦音房今不取也彳音丑尺反)
。

[0528b18]  果蓏  (下騾果反鄭注周禮云果桃李之屬也應邵注漢書云木實曰果草實曰蓏考聲云蓏蔓生之子瓜瓠之屬也
文字典說云果實未熟不鬻於市象形果在水上也經文從艸作菓俗字也蓏說文從艸  [瓜*瓜]  聲  [瓜*瓜]  音庾也)  。

[0528b20]  捫摸  (上莫奔反下門傅反聲類云捫亦摸也郭注方言云摸謂撫循之也顧野王云摸  [打-丁+索]  也說文捫即撫持也循即
摩也二字並從手門莫皆聲循音旬  [打-丁+索]  音乘作反)  。

太子墓魄經

玄應音

[0528b23]  襲續  (古文戮同辭立反襲受也廣雅襲及也亦合也仍也)  。

[0528b24]  故質  (之逸反太玄經受質所疑宋忠曰質問也廣雅質亦問也謹也定也)  。

[0528c01]  矇聵  (上莫公反有眸子而無見曰矇下五怪反生而即聾曰聵聵亦無知也)  。

[0528c02]  空刓  (又作因同五桓反廣雅云刓斷也楚辭刓方以為圓王逸曰刓削也)  。

[0528c03]  噢咿  (於六反下於祇反埤蒼內悲也又痛念之聲也經文作哊郁喐三形並非正體也)  。

[0528c04]  驂駕  (  [(囟-乂+夕)/心]  含反說文駕三馬也居右而驂乘備非常也驂旁馬曰騑騑音妃也)  。

[0528c05]  顉頭  (牛感反說文低頭也廣雅顉搖也謂搖其頭也今江南謂領納搖頭為傪顉亦謂笑人為顉酌傪音蘇感反)  。

[0528c06]  選耎  (而兗反案選耎猶須  [更-一]  也呂氏云少選俗謂之選耎言推託不肯為也經文或作選蝡或作潠  [泳-永+(而/而)]  非也)
。

[0528c07]  忸怩  (又作恧同女竹反下女胝反通俗文慙耻謂之忸怩也上)  。

[0528c08]  纔有  (在哉反廣雅云纔暫也東觀漢記僅也不久也)  。

[0528c09]  何訾  (又作  [序-予+訾]  同子移反訾量也思也經作貲貲財之貲非體也)  。

佛說太子沐魄經

慧琳音

[0528c11]  生埋  (下買排反字書埋藏也考聲云埋沒也說文從土里聲或作薶)  。

[0528c12]  作城  (石征反說文城所以盛民也從土成聲經文從感非也)  。

[0528c13]  儲資  (直驢反考聲儲積也桂苑珠藂云儲謂蓄物以為備也說文從人諸聲也)  。

[0528c14]  夗轉  (冤阮反說文夗轉猶臥也從夕從卪從車作  [車*宛]  非也卪音節也)  。

[0528c15]  轢我  (零的反說文車所踐也從車樂聲也經文作僻我考聲云僻偏也說文僻避也毛詩云僻從旁牽也非經義乖  也僻音匹尺反)  。

[0528c17]  虎賁  (上呼古反下博門反孔注尚書云虎賁勇士稱也若虎賁戰言其猛也周禮云族賁氏掌執戈者夾王車而趍
是也說文虎從虍虎足似人足象形字也虍音呼經文從巾作  [虎-儿+巾]  非也賁從貝卉聲卉音諱也)  。

[0528c19]  走獸  (收呪反爾疋云四足而毛謂之獸蒼頡篇云獸走者也廣雅云獸守也經文從犬作狩鄭注周禮云冬田為狩  郭注爾雅云放火燒草亦曰狩非經義)
。

[0528c21]  烝煮  (上之仍反說文烝謂火氣上行也從火氶聲也經從艸作蒸誤也下諸汝反說文煮猶烹也濩也從火者聲經  從水作  [泳-永+(者/火)]
非也)  。

無字寶篋經

慧琳音

[0528c24]  慙愧  (雜甘反尚書云惟有慙德說文慙亦愧也從心斬聲或作慚慚音  [兟/虫]  感反非經義也)  。

大乘離文字普光明藏經

慧琳音

[0529a02]  如爓  (葉壍反考聲云火光貌也說文火爓也從火閻聲經文作焰俗字壍音妾艷反)  。

大乘遍照光明藏無字法門經  (無字可音訓)

佛說老女人經

慧琳音

[0529a05]  痛蛘  (羊掌反考聲云蛘痛之微也禮記云蛘不敢搔也鄭注孝經云抑搔癢痛是也說文蛘搔也從虫羊聲文字集  略或作癢韻略作痒也)  。

[0529a07]  相揩  (客皆反廣雅云揩摩也說文從手皆聲也)  。

[0529a08]  有  [壴*桑]  (乘朗反考聲云鼓匡也字書鼓材也說文從壴桑聲壴音胡也)  。

[0529a09]  枹打鼓  (上附無反顧野王云枹鼓椎也說文擊鼓柄也從木包聲也經從孚作桴桴音孚論語云大曰筏小
曰桴非經義也下孤五反鼓考聲正體鼓字說文從豈從支象旗手擊之也經中從皮作皷俗字非也豈音誅屢反攴音  普卜)  。

[0529a12]  羸老  (累危反前第一義法勝經已釋)  。

佛說老母經

慧琳音

[0529a14]  相鑽  (下祖鸞反顧野王云鑽謂鐫鑿也說文所以穿也從金贊聲也)  。

[0529a15]  捶鼓  (隹鬼反說文捶以杖擊也從手垂聲也)  。

[0529a16]  禽獸  (及今反白虎通云禽者鳥獸之總名也爾雅云二足而弜曰禽說文頭象形從禸今聲禽离  [〦/兇]  頭相似也經文  從犬作
[狂-王+禽]  非也禸音柔帚反)  。

佛說老母女六英經

慧琳音

[0529a19]  惸惸  (葵營反孔注尚書曰  [惸-子+(首-目+ㄎ)]  單也謂無兄弟曰  [惸-子+(首-目+ㄎ)]
也無子曰獨字書云焭焭無所依是也或從耳作煢文字典說云  惸字從  [前-刖+ㄅ]  從子作惸誤也)  。

[0529a21]  從燧  (音遂杜注左傳云燧取火者也許叔重注淮南子云燧五石之銅精圓以仰曰則得火考聲云燧者今之火鏡
也圓徑二寸許皆有文靣窊照日以艾承之便得火文字典說從火遂聲說文或從金作鐆考聲或從車作  [車*遂]  窊音烏蝸  反)  。

[0529a24]  檛鼓  (上陟蝸反聲類云檛棰也考聲檛擊也文字典說從木過聲說文從竹作  [竺-二+(乃/木)]  )  。

德護長者經上卷

玄應音

[0529b02]  漏泄  (思列反廣雅泄溢也泄亦漏也亦發也)  。

下卷

[0529b04]  門閫  (又作梱同苦本反三蒼閫門限也)  。

[0529b05]  廡廊  (  籀  文作  [序-予+舞]  同亾禹反說文堂下周屋也廊亦屋)  。

[0529b06]  紇多  (胡沒反)  。

[0529b07]  毘桎  (知栗反皆神名也)  。

[0529b08]  脂那  (唐國名也或言震旦或云真丹神州之總名也)  。

月光童子經

玄應音

[0529b10]  巳索  (所挌反蒼頡解詁索盡也又亦  [仁-二+易]  也)  。

[0529b11]  翳曰  (於計反廣雅翳掩也方言翳掩也)  。

[0529b12]  滔天  (討高反尚書云浩浩滔天孔注云滔漫也言水盛大若漫天也)  。

[0529b13]  鷙鳥  (脂利反猛鳥也廣雅鷙執也謂能執服眾鳥也鳥之勇銳者曰鷙鷹鸇之類也經文從虫作蟄音除立反虫獸  蟄藏也蟄非此用也)  。

[0529b15]  慴竄  (古頰反爾疋慴懼也郭注云即恐懾也)  。

[0529b16]  遁藏  (又作遯遂二形同徒頓反廣雅遁避去也隱也)  。

[0529b17]  蠅蠛  (眠結反爾雅蠛蠓也郭注云小虫似蜹風春雨磑者也)  。

[0529b18]  俾倪  (或作  [卑*頁]  兒兩字又作  [敲-高+卑]  堄二形字林同普米反下五禮反俾倪傾側不正也)  。

[0529b19]  叵我  (普我反謂搖動不安也經文從足作  [跳-兆+叵]  [跳-兆+我]  或從山作  [山*叵]  峨並非也)  。

[0529b20]  相  [改-己+亭]  (古文  [敲-高+尚]  [敲-高+亭]  楟三形今作打同音宅衡反謂  [敲-高+亭]  觸也)  。

[0529b21]  緹幔  (他禮反說文帛赤黃色也赤緹縓色也)  。

[0529b22]  赤  [此/朿]  (今作  [口*束]  同醉髓反廣雅  [此/朿]  口也字書鳥喙也或作觜古作  [此/一/巾]  也)  。

[0529b23]  霍然  (呼郭反霍謂急疾之貌也經文作戄誤也)  。

[0529b24]  探道  (他含反爾雅探取也說文遠取曰探也)  。

申日兒經  (申日此曰首寂)

玄應音

[0529c02]  無垠  (又作泿同五巾反垠咢也說文地垠岸也)  。

[0529c03]  拘耆  (或言居枳羅鳥此云好聲鳥經文作  [老/巴]  誤也)  。

[0529c04]  鶡鴨  (胡葛反下又作鵪同竹甲反鶡似雉而大青色也)  。

[0529c05]  洪炎  (借音以贍反正字作焰又作焰光焰也)  。

[0529c06]  亘然  (歌鄧反亘猶恒也亘亦通也)  。

佛說長者子制經一卷

慧琳音

[0529c08]  匃食  (上葛艾反說文匃乞也人亾財物則乞匃也從人從亾也經作丐俗)  。

[0529c09]  高燥  (下搔早反周易云水流濕火就燥說文燥乾也從火喿聲喿音騷到反也)  。

[0529c10]  嬈我  (奴鳥反說文嬈擾戲弄也從女堯聲)  。

[0529c11]  蝡動  (上閏尹反考聲無足曰蝡有足曰蟲淮南子云昆虫蝡動是也說文蝡亦動也從虫耎聲耎音而兖反經文作  蝡非也)  。

[0529c13]  刻鏤  (上肯勒反下樓豆反爾雅云金謂之鏤木謂之刻郭璞注云皆謂治璞之名也考聲鏤錯也攻理金銀也杜注  左傳云刻亦鏤也說文剛  [金*截]
可以刻鏤也刻從刀亥聲鏤從金婁聲也經文作鏤俗字也)  。

佛說菩薩逝經一卷

慧琳音

[0529c16]  嬈我  (前長者子制經已釋訖)  。

[0529c17]  蜎蜚  (上一緣反毛詩云蜎蜎者蜀也傳曰蜀赤虫也說文從虫肙聲下肥味反杜注左傳云蜚蠜也郭注爾雅云蜚  即負盤臭虫也說文兩字並形聲字也)
。

佛說逝童子經一卷

慧琳音

[0529c20]  帔袈裟  (上音丕顧野王云帔謂帔之於背上也王注楚辭云在背曰帔也說文從巾皮聲經從衣作被亦通  借音用也)  。

文殊師利問菩提經一卷

慧琳音

[0529c23]  重擔  (上躅隴反下耽濫反也前第一義法勝經已釋訖也)  。

[0529c24]  利鈍  (突困反前大乘造像功德經已釋訖也)  。

大乘伽耶山頂經一卷  (菩提留志)

慧琳音

[0530a02]  牆壁  (匠羊反論語云夫子之牆數仞也孔注云七尺曰仞考工記云牆厚三尺也尚書云無敢逾垣牆顧野王云牆
亦垣也說文從嗇爿聲爿音床嗇音色也或作墻又作廧亦作牆雖通用今並不取也)  。

[0530a04]  時燄  (閻漸反考聲火行微貌也孔注尚書云若火然燄燄尚微其所及焯然有次序不可絕也說文亦火微燄燄也  從炎臽聲臽音陷也焯音章若反)  。

[0530a06]  分析  (星亦反孔注尚書云分析也聲類云析劈也說文破木也從木斤聲也經從手從片俗字也)  。

[0530a07]  顧戀  (古布反鄭箋毛詩云迴首曰顧顧猶視也又云顧念也廣雅云眷顧也說文云從頁雇聲頁音賢結反雇音同  上經作顧俗也)  。

佛說象頭精舍經一卷  (後魏流支)

慧琳音

[0530a10]  砂礫  (零的反說文砂礫小石也從石樂聲經從水作沙亦通也)  。

[0530a11]  係念  (奚詣反考聲係謂思在心不  [(└@人)/心]  也說文從人系聲系音奚計反)  。

[0530a12]  莖稈  (上幸耕反蒼頡篇云草本曰莖考聲竹曰箇木曰枚說文從草巠聲巠音工冷反也下乾  [娕*頁]  反杜注左傳云稈
槀也說文稈禾莖也從禾旱聲也或作  [禾*于]  今不取經文從草作  [卄/幹]  說文  [卄/幹]  堇菜名也乖經義非也)  。

大乘伽耶山頂經一卷  (元魏流支)

慧琳音

[0530a15]  辮髮  (上駢  [沔-丏+丐]  反說文辮謂交織之也從糸辡聲辡音別免反經從扁作編誤也駢音蒲眠反  [沔-丏+丐]  音綿典反)  。

[0530a16]  懈怠  (上佳賣反下臺乃反前順權方便經上卷已釋訖也)  。

[0530a17]  疲惓  (上備悲反賈注國語云疲勞也廣雅云疲猶倦也說文從疒皮聲疒音女厄反惓或從人作倦)  。

[0530a18]  奮迅  (上分問反廣雅云奮振也舒也鄭注禮記云奮動也說文云奮翬猶飛也從奞在田上奞音雖)  。

佛說犢子經

慧琳音

[0530a20]  [穀-(一/禾)+羊]  取  (上鈎候反考聲  [穀-(一/禾)+羊]  取牛羊乳也正體  [(圭/木)*殳]  字說文或從子作
[穀-(一/禾)+孑]  經從手作搆是搆擩識理不明也與經義乖也擩  音奴關反)  。

[0530a22]  憋惡  (片蔑反考聲憋怤好嗔也方言憋亦惡也郭注云憋怤急性者也古今正字從心敝聲敝音毘袂反怤音敷也)  。

[0530a23]  乳湩  (冢隴反郭注穆天子傳云湩乳汁也今江南亦呼乳為湩說文乳汁也從水重聲隴音龍用反)  。

佛說乳光佛經

慧琳音

[0530b01]  牴蹋  (上低禮反說文牴觸也從牛從氐氐亦聲也下談盍反說文踐蹋也從足  [日/羽]  聲  [日/羽]  音  [土*答]  也)  。

[0530b02]  倩鄉  (清性反考聲倩  [(倅-〦+(人*人))-十+曰]  也郭注方言云可假倩也顧野王云倩亦假也說文從人青聲)  。

[0530b03]  謾抵  (上滿盤反說文謾欺也從言曼聲曼音萬也下低禮反考聲抵扞也拒也說文從手氐氐亦聲也經從牛作牴  牴是觸誤也)  。

[0530b05]  蜎飛  (上一緣反前菩薩逝經已釋訖也)  。

無垢賢女經

玄應音

[0530b07]  椑樓  (臂彌反西國長者婦名也胎藏經作桿疑字誤也)  。

腹中女聽經

慧琳音

[0530b09]  倮形  (華瓦反  [(倅-〦+(人*人))-十+曰]  音字也本音盧果反顧野王云倮脫衣露袒也說文倮亦脫衣露體也從人果聲或作裸又作躶或
亦作臝字體稍多今依說文從人作倮餘皆不用也)  。

[0530b11]  鵄鵂  (上叱之反下音休也考聲及文字典說皆云鵂鵄怪鳥也察此鳥晝休夜飛說文鵂即鴟也鴟則鳶屬也古今  正字二字並從鳥至休皆聲  [玄*鳥]
或從氐作鴟今不取也)  。

佛說未曾有經一卷

慧琳音

[0530b14]  戶牖  (下由  酒  反說文穿壁以木為交牕也從片從戶甫聲所以見日也)  。

[0530b15]  彫飾  (上鳥聊反前彌勒下生成佛經已釋訖下升織反前造像功德經下卷釋訖也)  。

[0530b16]  繖葢  (上  [珊*寸]  [娕*頁]  反顧野王云繖即蓋也文字典說從糸散聲經從手作拌非也糸音覔也)  。

[0530b17]  穬麥  (上虢猛反字統云穀名有百總歸於五稷屬謂之穗穀豆屬謂之角穀麥屬謂之芒穀麻屬謂之樹穀案穬麥
者即芒穀也考聲云穬穀之有芒者也說文從禾廣聲正作穬也經文從麥作  [麩-夫+廣]  是大麥也考聲亦云大麥也諸書字  並無此字也)  。

[0530b20]  樓櫓  (上漏鈎反爾雅云陜而脩曲曰樓文字集略云樓城上守禦屋也古今正字從木婁聲下盧古反文字集略
云櫓城上守禦者露無覆屋也說文從木魯聲婁音同上也)  。

甚希有經

慧琳音

[0530b23]  窣堵波  (上孫骨反梵語塔也)  。

[0530b24]  俱胝  (下音知梵語也)  。

[0530c01]  種殖  (承職反杜注左傳云殖長也蒼頡篇殖息也種也多也廣雅殖立也殖積也說文從歺直聲歺音五割反)  。

轉女身經  (一名腹中女聽經)

慧琳音

[0530c03]  阿泥盧豆  (梵語也阿羅漢名也)  。

[0530c04]  盲冥  (上莫耕反前大乘造像經已釋下莫瓶反考聲云冥暗也說文冥幽也從日曰數十從六凡月十六日始  [虧-隹+豆]  漸
幽暗也從冖會意字也冖音覓經文從宀從具作  [宜/八]  非也)  。

[0530c06]  右脇  (險劫反說文脇肚兩傍也從肉劦聲劦音叶從三力經從三刀作脇者非也)  。

[0530c07]  為湏  (粟瑜反案湏者蓮華中蓮臺四面花蘂湏牙也說文從頁從彡頁音賢結反彡音杉經文從髟作  [髟/(泳-永+頁)]  非也髟音  普彫反)
。

[0530c09]  不望  (冈方反左傳云非所敢望顧野王云望猶覬也說文從亾從夕從王案望者謂意所希望也覬音記也)  。

[0530c10]  堅固鎧  (開改反前順權方便經上卷中已釋訖也)  。

[0530c11]  怯弱  (上欠劫反考聲云劫怯愞也顧野王云怯畏劣也古今正字怯多畏也從心去聲愞音暖亂反下穰灼反孔注
尚書云弱尫劣也考聲弱無力也說文撓也上象撓曲彡象毛氂弱撓弱物并故皆二撓音奴  [竺-二+卓]  反  [竺-二+卓]  謿棹反)  。

[0530c13]  厭悔  (於艷反考聲厭倦也苦也說文從厂猒聲厂音罕也)  。

[0530c14]  無猒  (伊閻反說文云犬甘肉無猒足故從肉從甘從犬經從目月作猒或從厂作厭皆誤也)  。

[0530c15]  陿劣  (上咸甲反顧野王云陿迫隘不廣大也說文隘從  [阜-(口/十)+(耜-耒)]  從夾作陜雖正體為與陜州字相亂故不取且依經文從
匧作陿經文從犬作狹是狹習犬馬非此用也匧音謙叶反)  。

[0530c17]  慳惜  (苦閑反廣疋云  [堅-土+革]  堅也埤蒼云  [堅-土+革]  遴也  [堅-土+革]
正體字也古今正字從革臤聲臤音堅經從心作慳俗字也)  。

[0530c18]  臭穢  (上醜呪反說文云禽走臭而知其跡者犬也從犬從自自者古鼻字也象形也今俗從死作  [自/((餐-食)-又+人)]  非也下威衛反
字書云穢不清潔也惡也說文從禾歲聲)  。

[0530c20]  除  [弁/土]  (分問反廣疋云  [弁/土]  弃除之也說文弃掃除糞也從土  [ㄙ/一/廾]  聲也經從異作  [土/異]
俗字非也  [ㄙ/一/廾]  音皮變反)  。

[0530c21]  洟唾  (上逸之反周易云齎咨涕洟也說文洟鼻液也從水夷聲也或音贊經文從水作涕說文云涕泣也非洟唾義
也下土課反左傳云晉先軫不顧而唾是也說文口液也從口從垂聲也)  。

[0530c23]  手捲  (倦袁反毛詩傳云捲力也說文捲氣勢也從手卷聲)  。

[0530c24]  擣藥  (刀老反廣疋擣舂也說文擣築也從手壽聲或作捯亦作摀古文字也)  。

[0531a01]  舂米  (朿鍾反顧野王云舂謂擣穀為米也說文治粟也從廾持杵以臨臼上會意字也世本云雍父初舂杵也宋忠  曰雍父黃帝臣也廾音拱)  。

[0531a03]  若  [火*敖]  (伍高反鄭注禮記云熬亦煎也方言熬火乾也凡以火而乾五穀之類也自山而東齊楚以往謂之熬說文乾  煎也從火敖聲也)  。

[0531a05]  抽毳紡  [疊*毛]  (毳音椎芮反。毳者鳥獸細茸毛也。鄭注禮記云毳者毛之細縟也。孔注尚書云耎毳細毛也。說
文亦獸之細毛也。案毳衣者採鳥獸細耎五色毛紡績織成文罽以為上服。轉輪聖王服御衣也。紡音芳冈反。杜注左傳  云紡緝為纑也。古今正字從糸方聲也。下音牒。
[疊*毛]  者西國木綿草花如柳絮。彼國土俗皆抽撚以紡成縷織以為布。名之  為  [疊*毛]  撚音年典反)  。

[0531a09]  機閞  (上記希反桂苑珠藂云機謂制動轉之關  [(匕/示)*(入/米)]  也顧野王云機者有機麗之物也說文主發動者謂之機弩
之類是也從木幾聲)  。

[0531a11]  筋牽  (上居銀反前諸法勇王經已釋訖下遣研反廣疋云牽挽也連也顧野王云牽亦引也說文從牛從冖玄聲象  牛之牽也冂音癸管反俗從手作牽非也)
。

[0531a13]  虛偽  (上許魚反虛空也說文從丘虍聲虍音虎孤反下危謂反廣雅偽欺也鄭注周禮云偽假也說文云偽詐也從  人為聲也)  。

[0531a15]  倍復  (上陪妹反顧野王云倍謂一生兩也考聲云多也敵於本也說文從人咅聲咅音土口反下扶救反杜注左傳
云復重也顧野王云復猶又也又云復猶重更為之也說文從彳复聲彳音丑尺反复音伏經從水作  [泳-永+复]  非也)  。

[0531a17]  患累  (力偽反左傳曰相時而動無累後人也劉兆注穀梁傳云累謂連及也古今正字從糸厽聲也糸音覓厽  音同上也)  。

無上依經上卷

慧琳音

[0531a20]  煩惱  [穀-禾+卵]  (下苦  [角-土+(人/人)]  反字書云鳥卵殼也顧野王云凡物之皮皆曰殼也文字典說云卵已孚也從卵殼殼空岳
反聲經文煩惱  [穀-禾+卵]  聲者無明能包含一切諸不善業故以為名也)  。

[0531a22]  聰黠  (下閑八反方言自關而東趙魏之間謂黠為慧也郭注云慧了也文字典說云從黑吉聲)  。

[0531a23]  毛髮  (上莫褒反准經義正合單作毛字今經文從髟音作髦是俊彥之義乖經意非也)  。

下卷

[0531b01]  坑坎  (上客耕反爾雅坑墟也郭注云謂壍池墟耳古今正字云坑陷也從土亢聲或從  [阜-(口/十)+(耜-耒)]  作阬亦通下可感反周易
云坎陷也埤蒼云坎亦坑也說文同周易從土欠聲經文從臽他牢反作埳是埳軻義非經意今不取也)  。

[0531b03]  轂  [車*(网-ㄨ)]  (上公屋反說文輻之所湊也從車從殼省聲下武昉反古今正字云  [車*(囗@乂)]  [車*豦]
音渠也從車冈聲也)  。

[0531b04]  傭直  (上寵龍反毛詩傳曰傭均也郭注爾雅謂齊等也說文亦均直也從人庸聲經從月作  [月*庸]  俗字也)  。

[0531b05]  足跟  (下艮恩反釋名云足後曰跟也說文踵也從足艮聲)  。

[0531b06]  衣飴  (上倚機反世本云胡曹作衣也宋忠云黃帝臣也白虎通云衣隱也隱身形也說文衣依也上曰衣下曰裳從  入象覆二人形也
[(匕/示)*(入/米)]  書作衣訛略也下以伊反毛詩云堇音謹荼音  [圖-囗]  如飴箋云甘如飴也說文云米蘗煎也從食台  聲也)  。

[0531b09]  耎美  (上而兖反考工記云欲其柔滑膽之以脂即耎也埤蒼云耎弱也說文從大而聲經從水作濡音檽濕也非經  義也)  。

[0531b11]  眼瞼  (下劫儼反文字集略云瞼目外皮也文字典說從目僉聲)  。

[0531b12]  無頦  (下胡垓反廣雅頦醜也惡貌也說文從頁亥聲經從月作胲足大指也非經意也)  。

[0531b13]  委佗  (下達何反毛詩傳佗佗謂平易也韓詩德之美貌也毛詩箋云亦委曲自得之貌也說文從人它聲經作陀非  也)  。

[0531b15]  捷疾  (上潛接反左氏傳曰捷速也王注楚辭捷疾也說文從手疌聲疌子  [芸/木]  反)  。

[0531b16]  重擔  (下躭濫反考聲云以木荷物也古今正字擔負也從手詹聲也)  。

佛說決定總持經一卷

慧琳音

[0531b18]  瑕疵  (上夏加反毛詩傳曰瑕猶過也廣雅瑕亦穢也說文從玉叚聲下自茲反孔注尚書云疵病也劉瓛言蹇反注
周易云疵瑕也說文亦病也從疒女格反此聲也)  。

[0531b20]  螢火  (上迴坰反郭注爾雅云螢夜飛腹下有火光禮記曰腐草化為螢也說文從虫從熒省聲也)  。

[0531b21]  德鎧  (下開改反文字集略以金革蔽身曰鎧說文云鎧甲也從金從愷省聲也)  。

[0531b22]  棄捐  (上輕異反孔注尚書云棄癈也爾雅棄  [(└@人)/心]  也說文云棄捐也從廾音拱推  [┴/(卄*├)/┬]
音般從云土骨反云惡子也故  棄之會意字下悅淵反莊子云去國捐俗楚辭云捐亦棄也說文從手肙聲肙音恚緣反也)  。

[0531b24]  馳騁  (上雉知反下頳領反廣雅云騁馳奔也杜注左傳云騁亦走也說文騁大驅也亦直馳也馳騁二字並從馬也  甹皆聲甹音匹丁反)  。

[0531c01]  謙愻  (下孫寸反孔注尚書云愻順也何晏集注論語云愻恭也說文從心孫聲也)  。

[0531c02]  蛇蚖  (上射遮反考聲云毒虫也說文虵亦它也它音他古人呼虵為它所以巢居者畏虵故相問云夜來無它乎即
虵也從虫也聲下玩丸反玄中記云蚖虵身長三四尺有四足形如守宮尋眷有針利如刀甚毒惡中人不逾半日則死  說文從虫元聲)  。

[0531c05]  毒螫  (下舒亦反說文蟲行毒也從虫赦聲也)  。

謗佛經

慧琳音

[0531c07]  綵女  (猜宰反鄭注考工記畫繪之事五色備謂之綵是也古今正字云五釆彰施于五色謂繒色從糸釆聲經文從  女作婇非也)  。

[0531c09]  阿車波坻  (梵語也丁禮反也)  。

[0531c10]  波羅蜜逕  (梵語也下經定反)  。

佛說寶積三昧經

慧琳音

[0531c12]  薜荔中  (上鼙閇反下  [黎-(暴-(日/共))+(恭-共)]  帝反梵語訛正云畢  [(匕/示)*(入/米)]  多唐云餓鬼也)
。

[0531c13]  不羸  (力追反文字典說云劣弱也從羊  [嬴-女]  聲也  [嬴-女]  音騾臥反也)  。

[0531c14]  恒邊沙  (梵語也晉朝古譯也經云恒河邊沙即諸經云恒河沙是也亦名殑伽河西國河名也殑音嶷競反)  。

[0531c15]  罣礙  (上胡瓦反下五葢反也)  。

一切經音義卷第三十三

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
