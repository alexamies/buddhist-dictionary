四分律卷第三十  (二分之九明尼戒法)
姚秦罽賓三藏佛陀耶舍  共竺佛念等譯

一百七十八單提法之七

[0771b07]  爾時婆伽婆在舍衛國祇樹給孤獨園。時六  群比丘尼乘乘在道行。諸居士見皆譏嫌  言：「此比丘尼，不知慚愧犯梵行，外自稱言：
『我知正法。』如是有何正法？乘乘而行，如婬  女賊女無異。」時諸比丘尼聞，中有少欲  知足、行頭陀、樂學戒、知慚愧者，嫌責六群
比丘尼言：「汝云何乘乘在道行？」即白諸比  丘，諸比丘往白世尊。世尊以此因緣集比  丘僧，呵責六群比丘尼：「汝所為非，非威儀、
非沙門法、非淨行、非隨順行，所不應為。  云何比丘尼乘乘行？」以無數方便呵責已，告  諸比丘：「此比丘尼多種有漏處，最初犯戒。自
今已去與比丘尼結戒，集十句義乃至正  法久住，欲說戒者當如是說：若比丘尼乘  乘在道行者，波逸提。」如是世尊與比丘尼  結戒。

[0771b22]  時諸比丘尼有老者，或羸病氣力微  弱，不能從此住處至彼住處。佛言：「自今已  去聽乘步挽乘一切女乘。」時諸比丘尼，有
難事或命難、梵行難，疑不敢乘乘走。佛言：  「自今已去有如是諸難事聽乘乘去。自今  已去當如是說戒：若比丘尼，無病乘乘行，  除時因緣，波逸提。」

[0771b28]  比丘尼義如上。

[0771b28]  乘者有  四種：象乘、馬乘、車乘、步乘。

[0771b29]  彼比丘尼，無病  乘乘行，隨所行村界，一一波逸提。若無村  阿蘭若處，行十里一波逸提。減一村界、若減
十里，突吉羅。若行一家界內，突吉羅。方便欲  去而不去，共期去而不去，一切突吉羅。

[0771c04]  比  丘，突吉羅；式叉摩那、沙彌、沙彌尼，突吉羅。是  謂為犯。

[0771c06]  不犯者，或時有如是病乘種種  安乘；若命難、梵行難乘乘走；或為強力  所執將去者，無犯。

[0771c08]  無犯者，最初未制戒，癡  狂、心亂、痛惱所纏。  (五十九)

[0771c10]  爾時婆伽婆在舍衛國祇樹給孤獨園。時六  群比丘尼不著僧祇支入村，露胸腋乳腰  帶。諸居士見皆共譏嫌言：「此比丘尼，不知
慚愧犯梵行，外自稱言：『我知正法。』如是有  何正法？不著僧祇支入村，如賊女婬女無  異。」時諸比丘尼聞，其中有少欲知足、行頭
陀、樂學戒、知慚愧者，呵責六群比丘尼  言：「汝云何不著僧祇支入村，露胸腋乳腰  帶？」即白諸比丘，諸比丘往白世尊。世尊以
此因緣集比丘僧，呵責六群比丘尼言：「汝  所為非，非威儀、非沙門法、非淨行、非隨順  行，所不應為。云何不著僧祇支入村，露
胸腋乳腰帶？」以無數方便呵責已，告諸比  丘：「此六群比丘尼多種有漏處，最初犯戒。自  今已去與比丘尼結戒，集十句義乃至正
法久住，欲說戒者當如是說：若比丘尼，不  著僧祇支入村者，波逸提。」

[0771c26]  比丘尼義如上。

[0771c27]  村者如上。

[0771c27]  彼比丘尼，不著僧祇支入村門，  波逸提。一脚在門外、一脚在門內，若方便  欲入而不入，若期入而不入者，一切突吉  羅。

[0772a01]  比丘，突吉羅；式叉摩那、沙彌、沙彌尼，突吉  羅，是謂為犯。

[0772a02]  不犯者，或時有如是病，或  腋下有瘡，或無祇支，或方便欲作，或浣  染未乾，若作失，或舉處深固，或為強力者
所執，或命難、梵行難，無犯。

[0772a05]  無犯者，最初未  制戒，癡狂、心亂、痛惱所纏。  (六十)

[0772a07]  爾時婆伽婆在舍衛國祇樹給孤獨園。時偷  羅難陀比丘尼，向暮至居士家就座而坐，  隨坐時頃，不語主人開門而去。時有賊先
常有心欲偷其家，遇見門開，即入偷其財  物去。時居士問言：「向暮誰開門出去？」答言：  「是偷羅難陀比丘尼。」時居士即譏嫌言：「此比
丘尼，不知慚愧、不與取，外自稱言：『我知正  法。』如是有何正法？乃與賊同謀偷我財物，  如賊女婬女無異。」諸比丘尼聞，其中有
少欲知足、行頭陀、樂學戒、知慚愧者，呵責  偷羅難陀言：「汝云何向暮至居士家？」即白  諸比丘，諸比丘往白世尊。世尊以此因緣
集比丘僧，呵責偷羅難陀言：「汝所為非，非  威儀、非沙門法、非淨行、非隨順行，所不  應為。云何向暮至居士家？」以無數方便呵
責已，告諸比丘：「此比丘尼多種有漏處，最初  犯戒。自今已去與比丘尼結戒，集十句義  乃至正法久住，欲說戒者當如是說：若比
丘尼，向暮至白衣家者，波逸提。」如是世尊  與比丘尼結戒。

[0772a26]  時諸比丘尼，欲營佛法僧  事，若有瞻病事，或為檀越喚，皆有疑而不  敢去。佛言：「自今已去若有請喚者聽往。自
今已去當如是說戒：若比丘尼，向暮至白  衣家，先不被喚，波逸提。」

[0772b01]  比丘尼義如上。

[0772b01]  彼  比丘尼，向暮至白衣家，先不被請喚入門，  波逸提。一脚在門外、一脚在門內，若方便  欲去而不去，若共期去而不去者，一切突
吉羅。彼比丘尼，若至白衣家隨住時頃，不  語主人而去，出門者波逸提。方便欲去而  不去，若共期去而不去，一切突吉羅。

[0772b07]  比丘，  突吉羅；式叉摩那、沙彌、沙彌尼，突吉羅。是謂  為犯。

[0772b09]  不犯者，若為佛法僧事，若瞻視病事，  若被請喚去，或為強力者所執，若被繫縛  將去，或命難、梵行難，先不喚而去至彼家，
隨所住時頃語主人而去，若彼舍為火所  燒崩壞，或有毒蛇或有賊或有惡獸，或為  強力者所執，若繫縛將去，或命難、梵行難，  不語主人而出者，無犯。

[0772b15]  無犯者，最初未  制戒，癡狂、心亂、痛惱所纏。  (六十一)

[0772b17]  爾時婆伽婆在舍衛國祇樹給孤獨園。時六  群比丘尼眾中有一比丘尼，向暮輒開僧  伽藍門出，無所語而去。時諸賊見已生念：
「我當劫其財物。」念已即便入門，劫奪財物  盡。時諸比丘尼自相問言：「是誰向暮開門  無所語而去？」即聞六群比丘尼中一人開
門而出。時諸比丘尼聞，其中有少欲知足、  行頭陀、樂學戒、知慚愧者，呵責六群比丘  尼言：「汝云何向暮無所語開門而出？」即白
諸比丘，諸比丘往白世尊。世尊以此因緣  集比丘僧，呵責六群比丘尼言：「汝所為非，  非威儀、非沙門法、非淨行、非隨順行，所
不應為。云何比丘尼，向暮無所語開門  而出？」以無數方便呵責已，告諸比丘：「此比  丘尼多種有漏處，最初犯戒。自今已去與比
丘尼結戒，集十句義乃至正法久住，欲說  戒者當如是說：若比丘尼，向暮開僧伽藍  門出者，波逸提。」如是世尊與比丘尼結戒。

[0772c06]  時諸比丘尼，以佛法僧事，或有看視病事，  皆疑不敢出。佛言：「自今已去聽囑授出。自  今已去當如是說戒：若比丘尼，向暮開僧
伽藍門，不囑授餘比丘尼而出者，波逸提。」

[0772c10]  比丘尼義如上。

[0772c10]  彼比丘尼，向暮開僧伽藍  門不囑而出門者，波逸提。一脚在內、一脚  在外，若方便欲去而不去，若共期去而不  去，一切突吉羅。

[0772c13]  比丘，突吉羅；式叉摩那、沙彌、  沙彌尼，突吉羅。是謂為犯。

[0772c14]  不犯者，或佛法僧  事，或看病事囑而去，若僧伽藍破壞，若為  火所燒，若有毒蛇、若有賊、若有惡獸，若
為強力者所執，若被繫縛將去，或命難、梵  行難，不囑而出者，無犯。

[0772c18]  無犯者，最初未制  戒，癡狂、心亂、痛惱所纏。  (六十二)

[0772c20]  爾時婆伽婆在舍衛國祇樹給孤獨園。時六  群比丘尼中有一人，日沒開僧伽藍門出  不囑而去。時有賊囚突獄而出，遙見僧伽
藍門開便來入。時諸守獄人追後而來，問  諸比丘尼：「頗見如是如是賊不？」不見者言：  「不見。」其守獄者，即便處處推覓得賊。時諸
居士皆共譏嫌：「此比丘尼等，不知慚愧作  妄語，外自稱言：『我知正法。』如是有何正法？  見賊而言不見。」時諸比丘尼自相問言：「誰
日沒開門而出？」報言：「六群比丘尼中一人開  門而出。」時諸比丘尼聞，其中有少欲知足、  行頭陀、樂學戒、知慚愧者，呵責六群比丘
尼言：「汝云何日沒輒開門不囑而出？」即白  諸比丘，諸比丘往白世尊。世尊以此因緣  集比丘僧，呵責六群比丘尼中一人言：「汝
所為非，非威儀、非沙門法、非淨行、非隨順  行，所不應為。云何比丘尼，日沒輒開門出  不囑而去？」以無數方便呵責已，告諸比丘：
「此比丘尼多種有漏處，最初犯戒。自今已去  與比丘尼結戒，集十句義乃至正法久住，  欲說戒者當如是說：若比丘尼，日沒開僧
伽藍門而出，波逸提。」如是世尊與比丘尼  結戒。

[0773a13]  時諸比丘尼，營佛法僧事、若瞻視病  事，疑不敢去。佛言：「自今已後聽囑授去。自  今已去當如是說戒：若比丘尼，日沒開僧
伽藍門不囑而出者，波逸提。」

[0773a16]  比丘尼義如上。

[0773a17]  彼比丘尼，日沒開僧伽藍門不囑出門，波  逸提。一脚在內、一脚在外，方便欲去而不  去，共期去而不去，一切突吉羅。

[0773a19]  比丘，突吉  羅；式叉摩那、沙彌、沙彌尼，突吉羅。是謂為犯。

[0773a21]  不犯者，或為佛法僧事，或瞻視病事，若囑  而出，或彼僧伽藍破壞，或為火所燒，或為  賊或有惡獸毒蛇在中，或為強力者所執，
或為繫縛將去，或命難、梵行難，不囑而去者，  無犯。

[0773a25]  無犯者，最初未制戒，癡狂、心亂、痛惱  所纏。  (六十三)

[0773a27]  爾時婆伽婆在舍衛國祇樹給孤獨園。時有  比丘尼不夏安居。時諸比丘尼聞，其中有  少欲知足、行頭陀、樂學戒、知慚愧者，呵責
諸比丘尼言：「云何不夏安居耶？」即白諸比  丘，諸比丘往白世尊。世尊以此因緣集比  丘僧，呵責諸比丘尼言：「汝所為非，非威儀、
非沙門法、非淨行、非隨順行，所不應為。  云何比丘尼不夏安居？」以無數方便呵責已，  告諸比丘：「此比丘尼多種有漏處，最初犯戒。
自今已去與比丘尼結戒，集十句義乃至  正法久住，欲說戒者當如是說：若比丘尼  不夏安居者，波逸提。」如是世尊與比丘尼  結戒。

[0773b10]  時諸比丘尼，有為佛法僧事、或看病  事，不及安居疑。佛言：「自今已去聽有如是  因緣後安居。自今已去當如是說戒：若比
丘尼，不前安居不後安居者，波逸提。」

[0773b13]  比丘  尼義如上。

[0773b14]  若比丘尼，不前安居者，突吉羅。  不後安居者，波逸提。

[0773b15]  比丘，突吉羅；式叉摩那、  沙彌、沙彌尼，突吉羅。是謂為犯。

[0773b16]  不犯者，前安  居；或為佛法僧事、或瞻視病人，受後安居，  不犯。

[0773b18]  不犯者，最初未制戒，癡狂、心亂、痛惱  所纏。  (六十四)

[0773b20]  爾時婆伽婆在舍衛國祇樹給孤獨園。時諸  比丘尼，聞世尊制戒得度人授具足戒。便  度常漏大小便、涕唾常出者與授具足戒，
彼污身污衣污臥具。諸比丘尼聞，中有少  欲知足、行頭陀、樂學戒、知慚愧者，呵責諸  比丘尼言：「汝等云何輒度常漏大小便、涕唾
常出者，污身污衣床褥臥具？」即白諸比丘，  諸比丘往白世尊。世尊以此因緣集比丘  僧，呵責諸比丘尼言：「汝所為非，非威儀、非
沙門法、非淨行、非隨順行，所不應為。云  何比丘尼，乃度常漏大小便、涕唾常出，污身  衣床褥臥具耶？」以無數方便呵責已，告諸
比丘：「此比丘尼多種有漏處，最初犯戒。自今  已去與比丘尼結戒，集十句義乃至正法  久住，欲說戒者當如是說：若比丘尼，度常
漏大小便涕唾常出者與授具足戒，波逸  提。」如是世尊與比丘尼結戒。

[0773c07]  時諸比丘尼，  亦不知常漏大小便、不漏大小便、涕唾出不  出。後乃知，或有作波逸提懺者，或有疑
者。佛言：「不知者無犯。自今已去當如是  結戒：若比丘尼，知女人常漏大小便、涕唾常  出者授具足戒，波逸提。」

[0773c12]  比丘尼義如上。

[0773c12]  彼  比丘尼，知常漏大小便、涕唾常出者度授  具足戒，三羯磨竟，和上尼波逸提。白二羯磨，  三突吉羅。白一羯磨，二突吉羅。白已，一突吉
羅。白未竟，突吉羅。未白前剃髮與授戒集  眾眾滿，一切突吉羅。

[0773c17]  比丘，突吉羅。是謂為  犯。

[0773c18]  不犯者，先不知、若信可信人語、信父母  語與授具足戒，後有如是病，無犯。

[0773c19]  無犯  者，最初未制戒，癡狂、心亂、痛惱所纏。  (六十五)

[0773c21]  爾時婆伽婆在舍衛國祇樹給孤獨園。時有  比丘尼度二形人，大小便時有比丘尼見，  白諸比丘尼。諸比丘尼聞，中有少欲知足、
行頭陀、樂學戒、知慚愧者，嫌責諸比丘尼  言：「汝等云何度他二形人？」即白諸比丘，諸  比丘往白世尊。世尊以此因緣集比丘僧，
呵責諸比丘尼言：「汝所為非，非威儀、非沙  門法、非淨行、非隨順行，所不應為。云何  比丘尼乃度二形人？」以無數方便呵責已，
告諸比丘：「此比丘尼多種有漏處，最初犯戒。  自今已去與比丘尼結戒，集十句義乃至  正法久住，欲說戒者當如是說：若比丘尼，
度二形人授具足戒，波逸提。」如是世尊  與比丘尼結戒。

[0774a05]  時諸比丘尼，不知二形、不  二形，後方知有二形，或有作波逸提懺者，  或有疑者。「不知，無犯。自今已去當如是結
戒：若比丘尼，知二形人與授具足戒者，波  逸提。」

[0774a09]  比丘尼義如上。

[0774a09]  二形者，男形女形。

[0774a09]  彼比  丘尼，知二形人與授具足戒，三羯磨竟，和  上尼波逸提。白二羯磨竟，三突吉羅。白一羯
磨竟，二突吉羅。白已，一突吉羅。白未竟，突吉  羅。未白前剃髮與授戒集眾眾滿，一切突  吉羅。

[0774a14]  比丘，突吉羅。是謂為犯。

[0774a14]  不犯者，先不  知，若信彼人語、若信可信者語、若信父母  語與授具足戒已，後變為二形，無犯。

[0774a16]  無  犯者，最初未制戒，癡狂、心亂、痛惱所纏。  (六十六)

[0774a18]  爾時婆伽婆在舍衛國祇樹給孤獨園。時諸  比丘尼，度二道合者與授具足戒，大小便  時諸比丘尼見。時諸比丘尼聞，中有少欲知
足、行頭陀、樂學戒、知慚愧者，嫌責諸比丘  尼言：「汝云何度二道合者與授具足戒？」即  白諸比丘，諸比丘往白世尊。世尊以此因
緣集比丘僧，呵責諸比丘尼言：「汝所為  非，非威儀、非沙門法、非淨行、非隨順行，  所不應為。云何比丘尼，乃度二道合者與
授具足戒？」以無數方便呵責已，告諸比丘：  「此比丘尼多種有漏處，最初犯戒。自今已去  與比丘尼結戒，集十句義乃至正法久住，
欲說戒者當如是說：若比丘尼，度二道合  者與授具足戒，波逸提。」如是世尊與比丘  尼結戒。

[0774b03]  時諸比丘尼，亦不知二道合不合，  後乃知二道合，或有作波逸提懺者、有疑  者。「不知者無犯。自今已去當如是結戒：若
比丘尼，知二道合者與授具足戒，波逸提。」

[0774b07]  比丘尼義如上。

[0774b07]  二道合者，大小便道不別。

[0774b07]  彼  比丘尼，知二道合者度與授具足戒，白三  羯磨竟，和上尼波逸提。白二羯磨，三突吉羅。
白一羯磨，二突吉羅。白已，一突吉羅。白未竟，  突吉羅。未白前若剃髮與授戒若集眾眾  滿，一切突吉羅。

[0774b12]  比丘，突吉羅。是謂為犯。

[0774b12]  不  犯者，先不知，若信彼人語、若信可信者語、  若信父母言、若與授具足戒後二道合者，  無犯。

[0774b15]  無犯者，最初未制戒，癡狂、心亂、痛惱  所纏。  (六十七)

[0774b17]  爾時婆伽婆在舍衛國祇樹給孤獨園。時諸  比丘尼，聞世尊制戒聽度弟子，便度負債人  及諸病者與授具足戒已，債主來牽捉，若
病者常須人守視不得遠離。時諸比丘尼  聞，中有少欲知足、行頭陀、樂學戒、知慚愧  者，嫌責諸比丘尼言：「世尊制戒聽度人，汝
云何度他負債人及病者，使債主牽捉、病者  常須守視不得遠離耶？」即白諸比丘，諸比  丘往白世尊。世尊以此因緣集比丘僧，呵
責諸比丘尼言：「汝所為非，非威儀、非沙門  法、非淨行、非隨順行、所不應為。云何比  丘尼，度他負債人及病者，債主牽捉、病者須
人守視不得遠離耶？」以無數方便呵責  已，告諸比丘：「此比丘尼多種有漏處，最初犯  戒。自今已去與比丘尼結戒，集十句義乃
至正法久住，欲說戒者當如是說：若比丘  尼，度負債人及病者與授具足戒，波逸提。」  如是世尊與比丘尼結戒。

[0774c05]  時諸比丘尼，不  知有負債難、無負債難；若病難、不病難，後  方知負債及病難者，中有作波逸提懺者，
或有疑者。「不知者不犯。自今已去當如  是結戒：若比丘尼，知有負債難者、病難者  與授具足戒，波逸提。」

[0774c10]  比丘尼義如上。

[0774c10]  負債  者，乃至一錢為十六分之一分也。

[0774c11]  病者，乃  至常患頭痛。

[0774c12]  彼比丘尼，知負債難及病難  者度與授具足戒，白三羯磨竟，和上尼波逸  提。白二羯磨，三突吉羅。白一羯磨，二突吉羅。
白已，一突吉羅。白未竟，突吉羅。未白前若剃  髮與授戒集眾眾滿，一切突吉羅。

[0774c16]  比丘，突  吉羅。是謂為犯。

[0774c17]  不犯者，先不知，若信彼人  語、若信可信者語、若信父母語、若與授具  足戒已負債若病，無犯。

[0774c19]  無犯者，最初未制  戒，癡狂、心亂、痛惱所纏。  (六十八)

[0774c21]  爾時婆伽婆在舍衛國祇樹給孤獨園。時六  群比丘尼，學習呪術以自活命。呪術者，或  支節呪、剎利呪、或起尸鬼呪、或學知死相
知轉禽獸論、卜知眾鳥音聲。諸比丘尼聞，  中有少欲知足、行頭陀、樂學戒、知慚愧者，  嫌責六群比丘尼言：「汝等云何乃學習如
是諸呪術乃至知眾鳥音聲？」即白諸比丘，  諸比丘往白世尊。世尊以此因緣集比丘  僧，呵責六群比丘尼言：「汝所為非，非威儀、
非沙門法、非淨行、非隨順行，所不應為。  云何比丘尼，學如是諸技術，乃至知眾鳥  音聲？」以無數方便呵責已，告諸比丘：「此比丘
尼多種有漏處，最初犯戒。自今已去與比丘  尼結戒，集十句義乃至正法久住，欲說戒  者當如是說：若比丘尼，學世俗技術以自  活命，波逸提。」

[0775a07]  比丘尼義如上。

[0775a07]  技術者，如上說。

[0775a08]  彼比丘尼，習諸技術乃至知眾鳥音聲，說  而了了者，波逸提；不了了，突吉羅。

[0775a09]  比丘，突吉  羅；式叉摩那、沙彌、沙彌尼，突吉羅。是謂為犯。

[0775a11]  不犯者，若學呪腹中虫病，若治宿食不消、  若學書學誦、若學世論為伏外道故、若  學呪毒為自護不以為活命，無犯。

[0775a13]  無犯  者，最初未制戒，癡狂、心亂、痛惱所纏。  (六十九)

[0775a15]  爾時婆伽婆在舍衛國祇樹給孤獨園。時六  群比丘尼，以世俗技術教授諸白衣語言：  「汝等莫向日月及神祀廟舍大小便，亦莫
向日月神祀除去糞掃，及諸蕩器不淨水，  莫向日月神祀舒脚。若欲起房舍耕田種  作，當向日月及向神祀廟舍。」又言：「今日某
甲星宿日好，宜種作作舍、宜使作人、宜  與小兒剃髮、亦宜長髮、宜剃鬚、宜舉取  財物、宜遠行。」時諸比丘尼聞，中有少欲知
足、行頭陀、樂學戒、知慚愧者，嫌責六群比  丘尼言：「汝云何乃以如是技術教授白衣  語言：『汝等知不？莫向日月神祀廟舍大小
便，乃至宜出遠行。』」即白諸比丘，諸比丘往  白世尊。世尊以此因緣集比丘僧，呵責六  群比丘尼言：「汝所為非，非威儀、非沙門法、
非淨行、非隨順行，所不應為。云何六群比  丘尼，乃以世俗技術教授長者家語言：『汝  知不？莫向日月所迴旋處大小便，乃至宜
出遠行。』耶？」以無數方便呵責已，告諸比丘：  「此比丘尼多種有漏處，最初犯戒。自今已去  與比丘尼結戒，集十句義乃至正法久住，
欲說戒者當如是說：若比丘尼，以世俗  技術教授白衣，波逸提。」

[0775b08]  比丘尼義如上。

[0775b08]  技  術者，如上所說。

[0775b09]  若欲說者當語彼人言：「莫  向如來塔及聲聞塔大小便，及除棄糞掃蕩  器不淨水，亦莫向如來塔及聲聞塔舒脚，
若欲起房舍及耕田種作者，當向如來塔  及聲聞塔。」又不得言：「今日有如是星宿好，  宜起舍宜種作、宜使作人、宜為小兒剃
髮、長髮、剃鬚。」應語言：「宜入塔寺供養比丘  僧受齋法，八日十四日十五日現變化日。」彼  比丘尼，以如是世俗技術教授白衣乃至
宜出遠行，說而了了者，波逸提；不了了者，突  吉羅。

[0775b19]  比丘，突吉羅；式叉摩那、沙彌、沙彌尼，突  吉羅。是謂為犯。

[0775b20]  不犯者，教言：「莫向如來  塔及聲聞塔大小便及除糞掃不淨水，亦莫  向如來塔及聲聞塔舒脚，若耕田種作若
起房舍，向如來塔乃至受齋法。」若戲笑語、  若疾疾語、若獨語、夢中語、欲說此乃錯說  彼，無犯。

[0775b25]  無犯者，最初未制戒，癡狂、心亂、痛  惱所纏。  (七十)

[0775b27]  爾時婆伽婆在周那絺羅國。六群比丘尼，被  擯而不去。時諸比丘尼聞，中有少欲知足、  行頭陀、樂學戒、知慚愧者，呵責六群比丘
尼：「汝云何被擯而不去？」即白諸比丘，諸比  丘往白世尊。世尊以此因緣集比丘僧，呵  責六群比丘尼言：「汝所為非，非威儀、非沙
門法、非淨行、非隨順行，所不應為。云何  被擯而不去？」以無數方便呵責已，告諸比  丘：「此比丘尼多種有漏處，最初犯戒。自今已
去與比丘尼結戒，集十句義乃至正法久  住，欲說戒者當如是說：若比丘尼，被擯不  去者，波逸提。」

[0775c09]  比丘尼義如上。

[0775c09]  若比丘尼被  擯應去而不去，波逸提。

[0775c10]  比丘，突吉羅；式叉  摩那、沙彌、沙彌尼，突吉羅。是謂為犯。

[0775c11]  不犯者，  若被擯即去，若隨順不逆、下意悔過、求解擯  羯磨，或得病、或無伴去、或水陸道斷、或賊
難、或惡獸難、或大水瀑漲、或為強力者所  執、若被繫閉、或命難、梵行難，被擯而不去  者，無犯。

[0775c16]  無犯者，最初未制戒，癡狂、心亂、痛  惱所纏。  (七十一)

[0775c18]  爾時婆伽婆在舍衛國祇樹給孤獨園。時安  隱比丘尼大智慧問諸比丘義，彼諸比丘被  問已不能答皆慚愧。時諸比丘尼聞，中有
少欲知足、行頭陀、樂學戒、知慚愧者，嫌責  安隱比丘尼言：「汝云何有大智慧而問諸  比丘義使不能答令慚愧耶？」即白諸比
丘，諸比丘往白世尊。世尊以此因緣集比  丘僧，呵責安隱比丘尼言：「汝所為非，非威  儀、非沙門法、非淨行、非隨順行，所不應
為。云何有大智慧而問諸比丘義令諸  比丘不能答有慚愧耶？」以無數方便呵  責已，告諸比丘：「此比丘尼多種有漏處，最初  犯戒。自今已去與比丘尼結戒，集十句義
乃至正法久住，欲說戒者當如是說：若比  丘尼問比丘義者，波逸提。」如是世尊與比  丘尼結戒。

[0776a04]  時諸比丘尼，教授日不知從誰  求教授，有疑不知當何從問義。佛言：「自  今已去若欲問義者，當先求聽已然後問。
自今已去當如是結戒：若比丘尼欲問比  丘義，先不求而問者，波逸提。」

[0776a08]  比丘尼義如  上。

[0776a09]  彼比丘尼問比丘義，先不求而問，說而  了了者，波逸提；不了了者，突吉羅。

[0776a10]  比丘，突吉  羅；式叉摩那、沙彌、沙彌尼，突吉羅。是謂為犯。

[0776a12]  不犯者，先求而後問，若先常聽問，若先是親  厚，若親厚者語言：「汝但問，我當為汝求請。」  若彼從此受，若二人俱從他受，若彼問此答，
二人共誦，或戲笑語、或疾疾語、或屏處語、或  夢中語、或欲說此乃錯說彼，無犯。

[0776a16]  無犯  者，最初未制戒，癡狂、心亂、痛惱所纏。  (七十二)

[0776a18]  爾時婆伽婆在舍衛國祇樹給孤獨園。時六  群比丘尼，先住後至、後至先住，欲惱亂彼  故，在前經行、若立、若坐、若臥。爾時諸比丘尼
聞，中有少欲知足、行頭陀、樂學戒、知慚愧  者，呵責六群比丘尼言：「汝云何在先住後  至比丘尼前，欲惱亂故，若經行、若立、若坐、
若臥耶？」即白諸比丘，諸比丘往白世尊。世  尊以此因緣集比丘僧，呵責六群比丘尼  言：「汝所為非、非威儀、非沙門法、非淨行、
非隨順行，所不應為。云何汝等，先住後至  比丘尼前，欲惱亂故，若經行、若立、若坐、若臥  耶？」以無數方便呵責已、告諸比丘：「此六群
比丘尼！多種有漏處、最初犯戒。自今已去與  比丘尼結戒，集十句義乃至正法久住，欲  說戒者當如是說：若比丘尼，先住後至、後
至先住，欲惱亂彼故，在前經行、若立、若坐、  若臥，波逸提。」如是世尊與比丘尼結戒。

[0776b05]  彼  比丘尼，不知先住、不先住，後至、不後至，後乃  知，或作波逸提懺者、有疑者。「不知者無犯。
若比丘尼，知先住後至、後至先住，欲惱彼  故，在前經行、若立、若坐、若臥，波逸提。」

[0776b09]  比丘尼  義如上。

[0776b10]  彼比丘尼，知先住後至、後至先住，  欲惱彼故，在前經行、若立、若坐、若臥者，波逸  提。

[0776b12]  比丘，突吉羅；式叉摩那、沙彌、沙彌尼，突吉  羅。是謂為犯。

[0776b13]  不犯者，若先不知若問，若先  聽經行，若是上座，若更互經行，若次經行，  若是親厚，若親厚者語言：「汝但經行，我當為
汝語。」若病倒地，若強力者所執，或被繫  縛，若命難、若梵行難，無犯。

[0776b17]  無犯者，最初未  制戒，癡狂、心亂、痛惱所纏。  (七十三)

[0776b19]  爾時婆伽婆在舍衛國祇樹給孤獨園。時  舍衛城中有一多知識比丘尼命終，時諸比  丘尼在比丘僧伽藍中立塔，彼處處取
大僧洗足石破用壘塔。有客比丘來，不  知是比丘尼塔，便向禮拜。時諸比丘尼聞，  中有少欲知足、行頭陀、樂學戒、知慚愧者，
呵責諸比丘尼言：「云何乃在大僧僧伽藍  中立塔，令客比丘來不知而禮拜耶？」即白  諸比丘，諸比丘往白世尊。世尊以此因緣
集比丘僧，呵責諸比丘尼言：「汝所為非，非  威儀、非沙門法、非淨行、非隨順行，所不  應為。云何比丘尼，乃於大僧僧伽藍中立
塔，令客比丘不知而向禮拜？」以無數方便  呵責已，告諸比丘：「此比丘尼多種有漏處，最  初犯戒。自今已去與比丘尼結戒，集十句
義乃至正法久住，欲說戒者當如是說：若  比丘尼，在比丘僧伽藍內起塔者，波逸提。」如  是世尊與比丘尼結戒。

[0776c07]  時諸比丘尼，在故  壞無比丘僧伽藍中起塔疑。佛言：「無犯。自  今已去當如是結戒：若比丘尼，在有比丘
僧伽藍內起塔，波逸提。」彼比丘尼，不知  有比丘無比丘，後乃知，或作波逸提懺者或  有疑者。佛言：「不知，無犯。自今已去應如
是結戒：若比丘尼，知有比丘僧伽藍中起  塔，波逸提。」

[0776c14]  比丘尼義如上。

[0776c14]  若比丘尼，知有  比丘僧伽藍中起塔，隨所取洗足石，若團  埿若草團多少，一一波逸提。

[0776c16]  比丘，突吉羅；  式叉摩那、沙彌、沙彌尼，突吉羅。是謂為犯。

[0776c17]  不  犯者，若先不知，若故壞僧伽藍，若先起塔  後作僧伽藍，無犯。

[0776c19]  無犯者，最初未制戒，癡  狂、心亂、痛惱所纏。  (七十四)

[0776c21]  爾時婆伽婆在舍衛國祇樹給孤獨園。時世  尊制戒聽百歲比丘尼見新受戒比丘，當起  迎逆禮拜、恭敬問訊、與敷坐具。然彼諸比丘
尼，不起迎逆禮拜恭敬問訊。諸比丘尼聞，中  有少欲知足、行頭陀、樂學戒、知慚愧者，  嫌責諸比丘尼言：「云何世尊制戒聽百歲比
丘尼見新受戒比丘，應起迎逆、恭敬禮拜問  訊、與敷坐具。云何不起迎逆耶？」即白諸比  丘，諸比丘往白世尊。世尊以此因緣集比
丘僧，呵責諸比丘尼言：「汝所為非，非威儀、  非沙門法、非淨行、非隨順行，所不應為。  云何汝等，百歲比丘尼見新受戒比丘，不起
迎逆禮拜、恭敬問訊、與敷坐具？」以無數方便  呵責已，告諸比丘：「此比丘尼多種有漏處，最  初犯戒。自今已去與比丘尼結戒，集十句
義乃至正法久住，欲說戒者當如是說：若  百歲比丘尼見新受戒比丘，應起迎逆恭敬  禮拜問訊，若不者，波逸提。」如是世尊與比丘
尼結戒。或有一坐食，不作餘食法食，或有  病者，或有足食者，而不起疑。佛言：「自今已  去聽語言：『大德懺悔，我有如是如是因緣
不得起迎逆。』自今已去當如是說戒：若比  丘尼，見新受戒比丘，應起迎逆恭敬、禮拜問  訊、請與坐，不者除因緣，波逸提。」

[0777a15]  比丘尼義  如上。

[0777a16]  彼比丘尼，見比丘不起，除因緣，波  逸提。

[0777a17]  比丘，突吉羅；式叉摩那、沙彌、沙彌尼，突  吉羅。是謂為犯。

[0777a18]  不犯者，若起迎逆，或一坐  食，或不作餘食法食，或病或足食語言：「大  德忍，我有如是如是因緣。」或病倒地、或為
強力所執，或命難、梵行難者，無犯。

[0777a21]  無犯者，  最初未制戒，癡狂、心亂、痛惱所纏。  (七十五)

[0777a23]  爾時婆伽婆在舍衛國祇樹給孤獨園。時六  群比丘尼，著衣搖身趨行，為好故。時諸居  士見皆譏嫌言：「此比丘尼等，不知慚愧犯
梵行，外自稱言：『我知正法。』如是有何正法？  為好故搖身趨行，猶若婬女賊女無異。」  時諸比丘尼聞，中有少欲知足、行頭陀、樂
學戒、知慚愧者，嫌責六群比丘尼言：「汝等  云何為好故搖身趨行，猶若婬女賊女  無異？」時諸比丘尼白諸比丘，諸比丘往白
世尊。世尊以此因緣集比丘僧，呵責六群  比丘尼言：「汝所為非，非威儀、非沙門法、非  淨行、非隨順行，所不應為。云何比丘尼，為
好故搖身趨行？」以無數方便呵責已，告諸  比丘：「此比丘尼多種有漏處，最初犯戒。自今  已去與比丘尼結戒，集十句義乃至正法
久住，欲說戒者當如是說：若比丘尼，為好  故搖身趨行者，波逸提。」

[0777b10]  比丘尼義如上。

[0777b10]  彼比  丘尼，為好故搖身趨行者，波逸提。

[0777b11]  比丘，突吉  羅；式叉摩那、沙彌、沙彌尼，突吉羅。是謂為犯。

[0777b13]  不犯者，或時有如是病，或為他所打避杖、  或有暴象來、或遇賊、或遇惡獸、或有刺棘  來以手遮、或渡河水、或渡溝渠汪水、若渡
埿、或時欲齊整著衣、恐有高下參差象鼻  多羅樹葉細攝皺、如是左右顧視搖身看，  無犯。

[0777b18]  無犯者，最初未制戒，癡狂、心亂、痛惱  所纏。  (七十六)

[0777b20]  爾時婆伽婆在舍衛國祇樹給孤獨園。時六  群比丘尼，自莊嚴身梳髮香塗摩身。諸居  士見皆共嗤笑言：「我等婦莊嚴其身、梳髮、香
塗摩身，此比丘尼亦復如是。」便生慢心不  恭敬。時諸比丘尼聞，中有少欲知足、行頭陀、  樂學戒、知慚愧者，嫌責六群比丘尼言：「汝
等出家，云何如是莊嚴其身？」即白諸比丘，  諸比丘往白世尊。世尊以此因緣集比丘  僧，呵責六群比丘尼言：「汝所為非，非威儀、
非沙門法、非淨行、非隨順行，所不應為。  云何六群比丘尼莊嚴其身？」以無數方便呵  責已，告諸比丘：「此比丘尼多種有漏處，最初
犯戒。自今已去與比丘尼結戒，集十句義  乃至正法久住，欲說戒者當如是說：若比  丘尼，作婦女莊嚴香塗摩身，波逸提。」

[0777c05]  比丘  尼義如上。

[0777c06]  彼比丘尼，作婦女莊嚴香塗摩  身乃至一點者，一切波逸提。

[0777c07]  比丘，突吉羅；式  叉摩那、沙彌、沙彌尼，突吉羅。是謂為犯。

[0777c08]  不犯  者，或時有如是病，或時父母得病被繫  閉為洗沐梳髮，若有篤信優婆夷遇病  被繫閉與洗浴，或為強力者所執，無犯。

[0777c12]  無犯者，最初未制戒，癡狂、心亂、痛惱所纏。  (七十七)

[0777c14]  爾時婆伽婆在舍衛國祇樹給孤獨園。時有  伽羅旃陀輸那比丘尼，是出家外道女姊。時  彼比丘尼，使此外道妹香塗摩身。諸居士
見皆共嗤笑言：「此比丘尼，無有慚愧犯梵  行，外自稱言：『我知正法。』如是有何正法？使  外道妹香塗摩身，如婬女賊女無異。」諸比
丘尼聞，中有少欲知足、行頭陀、樂學戒、知  慚愧者，呵責伽羅旃陀輸那比丘尼言：「汝  云何乃使外道妹香塗摩身耶？」呵責已即
白諸比丘，諸比丘往白世尊。世尊以此因  緣集比丘僧，呵責伽羅旃陀輸那比丘尼  言：「汝所為非，非威儀、非沙門法、非淨行、
非隨順行，所不應為。云何比丘尼，乃使外  道妹香塗摩身？」以無數方便呵責已，告諸  比丘：「此比丘尼多種有漏處，最初犯戒。自今
已去與比丘尼結戒，集十句義乃至正法  久住，欲說戒者當如是說：若比丘尼，使外  道女香塗摩身，波逸提。」

[0778a02]  比丘尼義如上。

[0778a02]  彼  比丘尼，使外道女香塗摩身者，波逸提。

[0778a03]  比  丘，突吉羅；式叉摩那、沙彌、沙彌尼，突吉羅。是  謂為犯。

[0778a05]  不犯者，或時有如是病，或為強  力者所執，無犯。

[0778a06]  無犯者，最初未制戒，癡狂、  心亂、痛惱所纏。  (一百七十八波逸提法竟)

[0778a08]  爾時婆伽婆在舍衛國祇樹給孤獨園。爾  時六群比丘尼乞酥而食。時諸居士見皆  共譏嫌言：「此比丘尼，不知慚愧乞求無厭，
外自稱言：『我知正法。』如是有何正法？乞  酥而食，如賊女婬女無異。」時諸比丘尼聞，  中有少欲知足、行頭陀、樂學戒、知慚愧者，
呵責六群比丘尼言：「汝云何乞酥而食耶？」  呵責已即白諸比丘，諸比丘往白世尊。世尊  以此因緣集比丘僧，呵責六群比丘尼言：
「汝所為非，非威儀、非沙門法、非淨行、非隨  順行，所不應為。云何比丘尼乞酥而食  耶？」以無數方便呵責已，告諸比丘：「此比丘
尼多種有漏處，最初犯戒。自今已去與比丘  尼結戒，集十句義乃至正法久住，欲說戒  者當如是說：若比丘尼乞酥而食，犯應
懺可呵法，應向餘比丘尼說言：『大姊！我犯  可呵法所不應為，今向大姊悔過。』是法  名悔過法。」如是世尊與比丘尼結戒。

[0778a25]  彼有  疑，不敢為病者乞，自身病亦不敢乞，他為  乞復不敢食。佛言：「自今已去聽自病乞、為  病者乞、他為乞得食。自今已去當如是結
戒：若比丘尼，不病乞酥食者，犯應懺悔可  呵法，應向餘比丘尼說言：『大姊！我犯可呵  法所不應為，我今向大姊懺悔。』是名悔過  法。」

[0778b03]  比丘尼義如上。

[0778b03]  彼比丘尼，無病而乞酥  食，一咽一波羅提提舍尼。

[0778b04]  比丘，突吉羅；式叉  摩那、沙彌、沙彌尼，突吉羅。是謂為犯。

[0778b05]  不犯者，  為己病乞、為病者乞、或為他他為己、或  不乞而自得，無犯。

[0778b07]  無犯者，最初未制戒，癡  狂、心亂、痛惱所纏。  (一)

[0778b09]  乞油，若蜜、若黑石蜜、若乳、若酪、若魚、若肉，如  乞酥無異。

[0778b11]  (上四戒，比丘、式叉摩那、沙彌、沙彌尼，突吉羅。下四戒，比丘，波逸提；式叉摩那、沙彌、沙彌尼，突吉羅。下眾學戒與大僧戒
無異，故不出耳)

四分律卷第三十

* * *

【經文資訊】大正藏第 22 冊 No. 1428 四分律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
