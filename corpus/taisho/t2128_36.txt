一切經音義卷第三十六
翻譯沙門慧琳撰

  * [0544b20]  底哩三昧耶經二卷 

[0544b21]  陀羅尼毘奈耶經一卷

[0544b22]  蘇悉地集經二十卷  (未音)

[0544b23]  蘇婆呼童子請問經三卷

[0544b24]  掬呬耶亶怛囉經三卷

[0544b25]  真言要集四卷  (未音)

[0544b26]  大毘盧遮那念誦法七卷  (亦名大日經)

[0544c01]  遍照如來念誦法一卷

[0544c02]  毘盧遮那如來要略念誦法二卷

[0544c03]  金剛頂經略瑜伽四卷

[0544c04]  金剛頂大教王經三卷

[0544c05]  普通諸尊瑜伽念誦法一卷

[0544c06]  瑜伽要妙略修行法一卷

[0544c07]  金剛頂經曼殊室利五字心經一卷

[0544c08]  文殊師利五字偈頌法一卷

[0544c09]  金剛頂文殊師利五字真言法一卷

[0544c10]  金剛頂瑜伽修習毘盧遮那三摩地法一卷

[0544c11]  降三世金剛瑜伽觀自在心真言法一卷

[0544c12]  金剛頂經觀自在如來修行法一卷

[0544c13]  修般若波羅蜜瑜伽觀行法一卷

[0544c14]  觀自在如意輪瑜伽法一卷

[0544c15]  金剛頂瑜伽大樂金剛薩埵念誦法一卷

[0544c16]  降三世大曼荼羅中蓮華部心法一卷

[0544c17]  吉祥勝初瑜伽大樂金剛薩埵法一卷

[0544c18]  降三世觀自在心陀羅尼法一卷

[0544c19]  普賢金剛薩埵瑜伽念誦法一卷

[0544c20]  蓮花降三世瑜伽觀自在心儀軌

[0544c21]  金剛頂瑜伽觀自在菩薩心念誦法一卷

[0544c22]  觀自在菩薩心真言成就法一卷

[0544c23]  右三十經六十三卷同此卷音。

底哩三昧耶經上卷

[0544c25]  底哩  (二合字上丁以反下里字彈舌梵語也唐云三即三種三昧即佛部蓮華部金剛部故云底哩三昧)  。

[0544c26]  磔開  (上陟革反前毘盧遮那念誦法下卷已具釋從石從桀也)  。

[0544c27]  近緣  (緣絹反去聲字集訓云衣物四邊緣也借音字經文從木作椽音傳非經義也)  。

[0544c28]  [戀-心+斗]  乳  (厥願反前蘇悉地請問經上卷中已具釋訖)  。

[0545a01]  插入  (楚甲反聲類云插刺入也古今正字從手從臿臿音同上從千從臼臼音舊也)  。

[0545a02]  縮向  (搜六反賈注國語云縮盡也退也宋忠注太玄經云縮止也說文縮蹙也從糸宿聲也)  。

[0545a03]  [麩-夫+(立/口)]  [麩-夫+主]  (上音符下偷口反前頂輪經中已釋也)  。

[0545a04]  [濩-雈+帚]  漉  (上精禁反顧野王云  [濩-雈+帚]  漸也沈也說文從又從穴作  [穴/浸]  今時俗省也古今正字從水從
[浸-(冗-几)+田]  下音祿顧野王云漉  瀝去水也爾雅竭也方言涸也極也廣雅盡也竝形聲字)  。

下卷  (無字可音訓)  陀羅尼毘柰耶經  (或名真言鼻柰耶)

[0545a08]  繒交絡  (上疾陵反說文帛之總名也從糸曾聲下音洛郭注山海經云絡繞也轉注字也)  。

[0545a09]  弓矟  (雙捉反經從木作槊俗也前悉地經中已具釋)  。

[0545a10]  鷹鷂  (上憶矜反左傳爽鳩氏司寇廣雅鷙鳥也能搏狐免轉注字下餘照反顧野王云鷂似鷹而小廣雅曰鶗鵳鷸
子籠脫鷂也案鷂子鷹鸇之類也異名甚多鶗音題鷸音聿)  。

[0545a12]  謦欬  (上輕郢反蒼頡篇云謦聲也莊子謦欬其側說文謦亦欬也從言從省聲下開愛反考聲云欬嗽也說文從欠  亥聲)  。

[0545a14]  躊躇  (上直留反亦音池下音除又音厨毛詩傳愛而不見搔首躊躇案躊躇者狐疑猶豫也廣疋亦云躊躇猶豫也  又云蹢  [跳-兆+屬]  跢跦也)
。

蘇婆呼童子請問經上卷

[0545a17]  溉灌  (上機義反下官換反考聲云澆也漬也顧野王云溉猶灌注也又云沃注也說文並從水)  。

[0545a18]  河沂  (下義橫反玉篇云水涯也形聲字)  。

[0545a19]  密緻  (下池利反鄭注禮記緻即密也廣雅至也古今正字緻者精徽密緻也亦細密也從糸致聲)  。

[0545a20]  瞢悶  (上墨崩反集訓云瞢亂也亦悶也說文目不明也從苜從  [句-口+目]  苜音武福反  [句-口+目]  音縣從冖冖音包)  。

[0545a21]  槀稈  (上高老反考聲云禾黍莖也顧野王云槀即禾槀草也說文形聲字也下干  [娕*頁]  反杜注左傳稈亦槀也古今
正字禾莖也從禾旱聲亦稻稈草也)  。

[0545a23]  噴嚏  (上普悶反下丁計反前悉地經中已具釋)  。

[0545a24]  [薰*鳥]  鶘  (上暉運反下音胡考聲云怪鳥也今古正字並形聲字也)  。

蘇婆呼經中卷

[0545b02]  [示*厭]  縛  (上益琰反考聲  [示*厭]  禳也廣雅壓鎮也集訓  [彳*厭]  著也案  [彳*厭]
亦禱也祈禱精魅鬼神與人為祟或造符書喚人名  字或作彼人形像埋藏於神祠或竈下或十字路上名為  [示*厭]  禱)  。

[0545b04]  眵涕  (上叱之反韻詮云目中眵也集訓云目汁凝結也說文瞢兜也目傷眥也從目從侈省聲也侈音齒眥音接兜  音斗俟反)  。

[0545b06]  熅相  (上委雲反廣疋熅煥也毛詩傳云熅而暑熱也說文熅鬱煙也從火昷聲昷音溫從囚從皿從日者非也)  。

[0545b07]  或  [賸-月+舟]  (下氶證反考聲云  [賸-月+舟]  餘也廣雅贈也送也說文云物相增加也副也從貝從勝省聲字也)  。

蘇婆呼經下卷

[0545b09]  相扠  (丑皆反考聲云扠謂以拳擊人也字統榾也或從虒作搋音訓與上同古今正字從手叉聲也搰音魂骨反)  。

[0545b10]  相  [打-丁+僕]  (龐剝反考聲云撲謂手搏投於地也文字釋要云從高墜下也從手僕聲經作撲非也音普卜反非經義也)  。

[0545b11]  謎言  (上迷弊反考聲云謎考隱言語以惑人也韻略亦云隱語也聲類云隱語迷人也)  。

[0545b12]  搵塗  (上溫困反韻詮云內物於水中也考聲云柱也淺沒水也說文沒也從手昷聲昷音溫)  。

[0545b13]  [火*(日/出/八/言)]  煽  (上包皃反考聲云燒柴竹聲也文字集略云火灹集訓云火烈也或作  [日*(日/出/八/言)]  從火
[日/出/八/言]  聲也下羶戰反埤蒼云煽熾  也考聲云火盛也或從人作傓古今正字從火扇聲也)  。

[0545b15]  [或/?/角]  篥  (上音必下隣一反考聲云篳篥樂器也廣雅作  [或/或/角]  或作  [或/?/角]  皆古今字也羌人所吹角者
[(或*或)/角]  以驚馬者今經文作  [或/角]  栗俗字)  。

[0545b17]  謹孎  (下丁角反蒼頡篇云謹孎善皃說文云謹順皃也從女屬聲又音冡綠反訓釋略同故不重敘也)  。

[0545b18]  飈揩  (上摽遙反爾雅云扶搖謂之飈郭璞注云飈暴從上向下曰飈考聲云疾風也自下而上也說文  [夫*風]  颻風也從  風焱聲焱音同上
[夫*風]  音符下揩音客皆反)  。

[0545b20]  衒賣  (玄絹反說文行旦賣從行玄聲或從言作  [彳*言*亍]  下埋敗反說文出物也從出賈聲今俗從土作賣變體訛也又說
買字從四從貝會意字今俗用從皿訛謬也)  。

[0545b22]  或展  (哲輦反俗字也古文正從  [(工*工)/(工*工)]  從衣作  [厂@((工*工)/(工*工)/衣)]
[(工*工)/(工*工)]  音同上考聲云  [展-卄+(卄/卄)]  申也直也舒也經文從手作搌非也)  。

[0545b23]  踡跼  (上倦員反下卭獄反埤蒼云踡跼不伸皃也行即曲背也)  。

[0545b24]  蝪蜥  (上音易下音昔說文云在屋壁曰守宮在草澤曰蝪蜥其鳴自呼口中吐卵而生並形聲字)  。

[0545c01]  [盜-皿]  唾  (上祥延反考聲云口中津也說文云口液也從水欠聲經作涎俗字也下土臥反訓釋與上字同並形聲字  也)  。

[0545c03]  齧毒  (上研結反經文從口作嚙俗字也從齒從  [丰*刀]  省聲也)  。

[0545c04]  爀曜  (上音赫下音燿經文二字並從火作爀燿俗字非正體也)  。

掬呬耶亶怛囉經

[0545c06]  蟲窠  (上逐融反經作虫俗傳誤也下苦和反說文窠空也在穴曰窠樹上曰巢從穴果聲)  。

[0545c07]  鹹鹻  (上匣緘反尚書潤下作鹹說文北方味也從鹵咸聲下甲斬反埤蒼云鹻  [占@必]  也考聲云鹹土也形聲字也)  。

[0545c08]  餘  [賸-月+舟]  (承證反盈出也土有餘也說文從貝  [舟*(券-刀)]  聲  [舟*(券-刀)]  音同上經從二貝作
[賸-月+舟]  非也)  。

[0545c09]  潬潭  (上歎難反尒疋沙水出曰潬形聲字也下音談王逸注楚辭云潭閑也南楚之人謂深水曰潭潭閑也深也亦  形聲之字也作灘者非古文之字也)  。

[0545c11]  祆  祠  (上顯堅反本無此字胡人謂神明曰天語轉呼天為  祆  前賢隨音書出此字從示從  天  以別之下祠音寺滋反
爾雅祠祭也白虎通祠者嗣也百神之廟皆曰祠何注公羊祠食也從示司示音祇)  。

[0545c13]  [口*孫]  婆  (此句梵語降三世金剛名也上孫字正梵音呼素字便含口含聲在喉腭中婆字取去聲即是)  。

[0545c14]  摩  [醠-央+兮]  (下馨鷄反亦梵語上界之天王名者也)  。

[0545c15]  絣繩  (上伯盲反彈白繩為界道)  。

[0545c16]  橛子  (上權月反經作拴俗非也)  。

[0545c17]  [木*荖]  勻窂  (上蒼何反次聿均反下老刀反上也)  。

[0545c18]  紫礦  (虢猛反藥名也)  。

[0545c19]  單拏人頭棓  (單孥梵語唐云棓亦云杖下白項反焰摩天所執也)  。

[0545c20]  爍底  (上商斫反下丁以反此句亦梵語也唐云短矛也)  。

[0545c21]  莽莫枳  (上莫牓反下經以反梵語金剛部母名也經文作  [錛-大+(((嘹-口)-小)-日)]  書誤作  [金*莽]  亦得)  。

[0545c22]  除穢忿怒尊  (舊譯名不淨金剛或名穢跡金剛並拙譯不正有同毀罵聖者其實義不然或名火頭金
剛亦非正譯梵云烏蒭澀摩義譯云焚燒穢惡此聖者以深淨大悲不避穢觸救護眾生以大威光猶如猛火燒除煩惱
妾見分別垢淨生滅之心故名除穢又梵名摩賀麼羅唐云大力以大慈力猶如熾火燒除穢惡生死業故名大力也)  。

[0546a01]  窄處  (上爭革反經作迮錯用字正體處字今作處俗字)  。

[0546a02]  五藥  (經文不分明闕今依金剛頂瑜伽說五藥梵名娑賀拶囉一娑賀禰縛二建吒迦哩三儗哩羯囉孥四勿哩荅
賀底五並西國藥此國無即以此土所出靈藥替之伏苓一朱砂二雄黃三人參四赤箭五各取少許共置一瓶子中埋  之也)  。

[0546a05]  五寶七寶  (金一銀二真珠三水精四玉五七寶加二瑠璃六虎魄七)  。

[0546a06]  八方幡色  (東方白色幡東南方火色赤黃也南方黑色幡西南方煙色淺黑也西方赤色幡西北方綠色
水色也北方黃色幡東北方白紅色幡此等幡但依色作不畫形像也)  。

[0546a08]  鵷鵲  (上菀袁反鵷鶵鳳屬也下槍藥反  [乳-孚+卓]  鵲也此二皆靈鳥也形聲也)  。

[0546a09]  生糵  (言羯反如七月十五日種生  [卄/(阿-可+辛)/木]  )  。

[0546a10]  牸牛并犢  (上音字即母牛也下音獨其子牛必須毛色相似者為上經說數十種華香雜果食飲各色目
雖有難字悉不可音以花香果食此國並無其梵語或正不正設音亦無此物所以不音)  。

此有陀羅尼集四卷  (集未了未音)

大毘盧遮那經第一卷  (無畏三藏譯)

[0546a14]  菩薩之身為師子座  (師子座者轉法輪人所坐之座俗名高座經文有密說如來往昔因
地行菩薩道時次第修行地波羅蜜從初一地二地乃至十地時等覺地妙覺地而成正覺當知皆以前地行業為基  積累前十一地之功德以成妙覺而坐其上地地皆轉  [勝-月+舟]
妙法輪安處其位故云以菩薩之身為師子座)  。

[0546a17]  社怛梵  (梵語外道名也此與知者外道宗計大同但名字別異耳)  。

[0546a18]  鵂  [(堊-王+田)*鳥]  (上音休下音留案鵂  [(堊-王+田)*鳥]
者即釁侯夜飛怪鳥也亦名訓侯或名訓狐以所鳴之聲為名也多居土窟穴晝伏夜  出捕鼠及鶣鶝小鳥等為食毛羽蒼斑大如鷹眼圓睛赤  [此/束]
爪似鷹與角鴟荒鷄土梟等同類而稍大也)  。

[0546a20]  械心  (杻械也愚執不移猶如杻械拘繫也)  。

[0546a21]  剃刀心  (上體計反除毛髮之剃刀也經作剔非也)  。

[0546a22]  淹  [一/(匚*〡*〡*(巨-匚))/田]  (於炎反留滯也)  。

[0546a23]  株杌  (上音誅樹殘根也下五骨反木無頭曰杌)  。

[0546a24]  繫縛  (上音計經作係非也)  。

[0546b01]  洒濯  (上西禮反下音濁也)  。

[0546b02]  火  [盡-((烈-列)/皿)+火]  (夕胤反考聲云火燒餘木也經從盡作燼字也)  。

[0546b03]  牛欄  (音闌)  。

[0546b04]  河潬  (坦單反水中沙出也)  。

[0546b05]  兼綜  (宗宋反言為人師者兼通內外墳典明解世間一切藝術然後可為人師也)  。

[0546b06]  蟲蟻  (上逐融反經作虫也下宜几反或作螘蚍蜉也形聲字也)  。

[0546b07]  瞿摩夷  (梵語牛糞也用塗地)  。

[0546b08]  瞿摸怛囉  (梵語唐云牛溺此經有數百道真言及梵語或有難字皆是響梵語多不切當并說字輪花香
法義天人名目琳已依梵本再翻在陀羅尼中此不重釋設強音訓不近梵音語也)  。

[0546b10]  顯敞  (昌掌反高明顯望也)  。

[0546b11]  姝麗  (上衝珠反廣雅美也小雅姝好也或作  [女*殳]  )  。

[0546b12]  縞素  (上高考反韻詮縞白也小爾雅云絹之精者曰縞也)  。

[0546b13]  黶月  (伊琰反黑子也大忿怒尊名也)  。

[0546b14]  藻繢  (上音遭老反考聲云文章也彩色也下回罪反韻英云畫也彩色明也上聲字亦去聲也)  。

大日經第二卷

[0546b16]  權智  (倦員反考聲常合道也揆度也從木)  。

[0546b17]  癹磔迦  (上普沫反次張革反下薑佉反真言中摧壞句)  。

[0546b18]  頡唎  [女*((奐-大)/比)]  (上頡字唯梵語應音痕沒反亦可書紇哩字下匹謎反去聲字)  。

[0546b19]  仡哩恨拏  (上銀訖反哩轉舌下儜加反是真言威忿句經中書揭  㗚  佷孥亦通挍踈也)  。

[0546b20]  間插  (楚洽反剌入也)  。

[0546b21]  縑  [服-月+舟]  (上音兼絹也)  。

[0546b22]  蹲踞  (上音存下音據也)  。

[0546b23]  嚩臾方  (梵語唐云風即西北方是也)  。

[0546b24]  [闔-去+太]  以捨囉梵  (上音合從門盇聲盇音同經從盖非也此句梵語唐云瓦椀也於西北隅風神王位作法  止風雨以瓦椀合之)  。

大日經第三卷

[0546c03]  [巾*(票-小+火)]  幟  (上必遙反考聲幖舉也從巾或從木作標下昌志反字書云幟謂幖上幡也亦從巾戠聲)  。

[0546c04]  [髟/頁]  [蕊/糸]  (上相臾反花中細毛蘂也下  [卄/((乏-之+友)*去)]  捶反蘂亦須也)  。

[0546c05]  計都  (梵語也唐云幢或云節手執也)  。

[0546c06]  朅伽  (上褰謁反亦梵語唐云劒即是持劒仙也)  。

[0546c07]  傘葢  (上音散上聲俗字也正作繖繖即盖也)  。

[0546c08]  [履-复+(舟/ㄆ)]  屣  (上音里下所綺反韻英云履之不攝跟者  [韋*是]  屬也或作  [革*徙]  )  。

[0546c09]  安膳那  (音善唐云眼藥似礦石青黑色亦似金精石藥也)  。

[0546c10]  嚧遮那  (梵語唐云牛黃數般藥物名並是持明仙加持相應物也)  。

[0546c11]  霏霧  (上妃尾反下音務輕霧也)  。

[0546c12]  無擇報  (無擇者不擇貴賤也但作大逆即入其中名無間獄)  。

[0546c13]  彤赤  (上音同彤亦赤也)  。

[0546c14]  那辣遮  (闌葛反梵語也金剛椎之梵名也  [金*截]  柄椎也)  。

[0546c15]  目竭嵐  (臘耽反亦梵語也即是具鈎棓杵劒矛索之類也)  。

[0546c16]  絹縠  (洪屋反韻英云羅縠也絹之疎者也)  。

大日經第四卷

[0546c18]  憩伽  (上騫罽反梵語也唐云劒或名大慧刀也)  。

[0546c19]  [〦/(刀*ㄚ*(留-刀-田))/肉]  卵  (音齊)  。

[0546c20]  腰卵  (伊遙反亦作  [要/月]  說文人身中也象人  [要/月]  說文作  [日*?*日]  從曰從交省聲也籀文作要從女從
[票-小+火]  省聲也今變  籀  文用)  。

[0546c21]  穬麥  (上虢猛反下  [(└@人)/目]  伯反說文從夾從久今俗字從來夂作麥非夂音雖)  。

[0546c22]  何耶揭哩嚩  (梵語唐云馬頭明王)  。

[0546c23]  刀韒  (逍曜反韻英云刀室也形聲字)  。

[0546c24]  鐸印  (唐洛反大鈴也)  。

[0547a01]  鎚  [印-ㄗ+(ㄗ@、)]  (直追反俗字也正從木從隹作椎也)  。

[0547a02]  芰荷  (上奇寄反賈注國語云  [卄/陵]  苃也楚人謂陵為苃杜林或作茤)  。

大日經第五卷

[0547a04]  圓整  (下征郢反考聲云齊也理也古今正字整正也從束從支正聲也)  。

[0547a05]  朱黰  (下真忍反古今正字謂美髮為黰從黑真聲)  。

[0547a06]  摽誌  (上必遙反下音志韻英云記其事曰誌也)  。

[0547a07]  羌揭梨  (上却姜反梵語也唐云小刀似報持印信也)  。

[0547a08]  鵝鵠  (上我哥反水鳥也色白如雪人家或養下紅木反俗謂之紅鸖亦水鳥形似鸖微有少紅頭微有青巢於高樹  長頸高足長喙也)  。

[0547a10]  綿纊  (上彌鞭反下苦晃反)  。

[0547a11]  綵絢  (下玄絹反鄭注儀禮云釆文成曰絢絢服榮盛皃也從糸旬聲旬音同上並形聲字)  。

[0547a12]  餚饍  (上効交反俗字也正體單作肴考聲云脯羞也集訓云木果之屬也下音善鄭注禮記云膳進也今之美食皆
曰珍膳從肉善聲經文從食作饍俗字非也爾雅云尤益之者矣)  。

[0547a14]  [酉*(古/日/羊)]  淨  (順倫反正體字也經作醇或從水作淳皆變體俗字也)  。

[0547a15]  翊侍  (上蠅即反考聲云輔助也說文從羽從立會意字也)  。

大日經第六卷

[0547a17]  (此卷經文少有難字雖說梵字三十四文重重演說解釋字義叵皆深密又說護摩法初說四十四種世間火法火神名
字後說十二不思議出世間火及火神相皃已於真言集中具訓釋訖此經為梵語用字不切當所以不音)  。

[0547a19]  面  [面*甫]  (扶武反上聲字也韻英云頰骨也或作  [車*頁]  )  。

大日經第七卷

[0547a21]  [今/龍]  窟  (上坎甘反廣疋  [今/龍]  [罕-干+成]
音成也考聲云鑿山壁為坎也說文龍皃也從今龍經從合作龕非也下苦骨反或從土  作堀杜注左傳云地室也古今正字從穴屈聲也)  。

[0547a23]  繽紛  (上匹賓反下拂文反字書云花飛亂墜)  。

[0547a24]  綃縠  (上音消鄭注禮記云綃繒古今名也毛詩傳綃縑也又云綺屬也下紅木反釋名云紗縠也並形聲字也)  。

[0547b01]  炳現  (上兵皿反光照明也)  。

[0547b02]  迺脩  (上音乃古乃字)  。

[0547b03]  三摩呬多  (呬音馨以反梵語唐云等引瑜伽論云謂勝妙地離沈掉等平等能引諸功德故名為等引定  之異名也)  。

[0547b05]  憺怕  (上談濫反下音魄心志恬靜安神也經從水作淡泊非也)  。

[0547b06]  膏車鎋  (上音告考聲云以膏油加車軸曰膏車下閑戞反或作鎋亦通車軸頭  [金*截]  是也)  。

遍照如來念誦法  (善無畏前譯)

[0547b08]  [敲-(同-一)+(日/羊)]  崇  (上都昆反考聲云敦敬也崇重也說文恕也正作  [敲-(同-一)+(日/羊)]  經作敦俗字也)
。

[0547b09]  勵行  (力滯反集訓云勉力也從力厲聲厲音同上)  。

[0547b10]  誠懇  (肯佷反考聲云懇至誠也信也說文從心豤聲豤音同上)  。

[0547b11]  即捩  (蓮揑反字書拗捩也從手)  。

[0547b12]  不憚劬勞  (上壇爛反下具愚反)  。

[0547b13]  蠃盃  (上魯禾反海中大  [虫*半]  也似蝸牛爾雅云蚶蠃螔音移蝓音俞也開為水盃也)  。

[0547b14]  齧下脣  (研結反沒咬也)  。

[0547b15]  為鞘  (消曜反韻銓云刀室也已釋也)  。

[0547b16]  上撝虛空  (毀韋反以手撝室也)  。

[0547b17]  辛葷  (音勳葱蒜韭薤之屬也)  。

[0547b18]  蘿菔  (下朋比反紫花大根菜也本蕃戎獻此菜也)  。

[0547b19]  椿菜  (黜倫反木名也)  。

毘盧遮那如來要略念誦法上卷  (金剛三藏譯)

[0547b21]  渚島  (上諸暑反考聲云小洲也亦作陼下刀老反說文云海中有山可依止曰島從山鳥聲或作嶋亦作隝也)  。

[0547b22]  磔豎  (上張革反開也從石從桀下殊主反正從豆從立作俗)  。

[0547b23]  安頟  (牙革反說文  [名*頁]  顙也從頁從各省聲也經從客作額俗也古今俗字非也)  。

[0547b24]  交  [目*(蚤-虫+手)]  (下剜換反經從肉作腕俗字也說文云掌後節也正從手從叉古文爪字從目會意字也)  。

[0547c01]  摜於  (閞患反說文云慣習也從手貫聲也)  。

[0547c02]  須  [蕊/糸]  (下蕤捶反蓮華中須  [蕊/糸]  是)  。

[0547c03]  被鎧  (開大反考聲云鎧甲也又音康改反)  。

毘盧遮那念誦法下卷

[0547c05]  鈴鐸  (上歷丁反下唐洛反)  。

[0547c06]  鑁字  (武敢反)  。

[0547c07]  蹲踞  (上音存下音據)  。

[0547c08]  摶  [企-止+皂]  (上段鸞反廣雅著也禮記無摶飯說文圓也從手專聲也)  。

[0547c09]  盥洒  (上音管說文澡手也從臼從水從皿會意字下西禮反或作洗說文洒滌也形聲字也)  。

金剛頂經略瑜伽第一卷  (金剛智譯)

[0547c11]  阿閦鞞  (初菊反毗迷反梵語唐云無動佛也)  。

[0547c12]  嚂字  (覽字彈舌即是梵語)  。

[0547c13]  蹙眉  (酒育反)  。

[0547c14]  漱口  (搜皺反音與瘦同從水正顧野王云以水盪口也經從口作俗字也)  。

[0547c15]  嗢俱吒坐  (溫骨反梵語也注中云臀不著地臀音鈍魂反從肉殿聲)  。

[0547c16]  叱喝  (上瞋栗反下呵葛反)  。

[0547c17]  抽擲  (上丑留反下呈戟反並形聲字也)  。

金剛頂經第二卷

[0547c19]  上  [月*(遻-(這-言))]  (昂各反考聲從肉作  [月*(遻-(這-言))]  經文從齒作  [齒*(遻-(這-言))]
俗字也說文作谷音強各反口上河也象其文理也古文本無此字  先賢隨俗語書出或從肉從齒皆非正相傳共用音五各反古云尒)  。

[0547c21]  鍊蠟  (上音蓮殿反消鍊蜜蠟也或錫鑞令柔耎)  。

[0547c22]  玉枕  (針荏反腦後也)  。

金剛頂經第三卷

[0547c24]  出眺  (  [袖-由+兆]  吊反集訓眺望也從目兆聲經從月非也)  。

[0548a01]  四邊緣  (悅絹反去聲字鄭注禮記云緣飾邊也從糸借音字經從手作椽曹椽非此用也)  。

[0548a02]  闊陿  (上寬括反爾雅闊遠也廣也古今正字踈也從門活聲也)  。

[0548a03]  擘過  (巴麥反開是也)  。

[0548a04]  騎驀  (音陌考聲踰越也說文或作  [起-巳+百]  古字也從馬莫聲也)  。

[0548a05]  月暈  (音運考聲云日月傍氣也或青或赤圍日月似車輪)  。

[0548a06]  撥開  (上音鉢從手也)  。

[0548a07]  彈指  (但難反作拳屈頭指以大指捻彈令作聲)  。

[0548a08]  揵椎  (上音  [乳-孚+卓]  下墜追反從木隹聲經從追俗字非也)  。

[0548a09]  披拽  (延結反從手拖也經從糸作絏非也)  。

金剛頂經第四卷

[0548a11]  胡麻屑  (仙節反擣作末也)  。

[0548a12]  稠林  (宙留反蒼頡篇云稠眾也廣雅穊也)  。

[0548a13]  濾漉  (上驢佇反下音鹿)  。

[0548a14]  掩  [示*末]  其眼  (蠻八反考聲束也)  。

[0548a15]  掣開  (昌恝反從手制)  。

[0548a16]  撚之  (年典反)  。

[0548a17]  眼瞖  (嬰計反白膜盖睛也)  。

[0548a18]  鑿君荼  (上藏洛反韻詮穿也說文從丵從臼從殳從金會意字也君荼梵語唐云地火鑪即護魔爐也)  。

[0548a19]  新鑽火  (祖官反意取新淨不穢  [金*截]  打石火亦得竹  [(撩-小)-日+(工/十)]  火亦得也)  。

[0548a20]  相伴  (盤滿反伴令相和也)  。

金剛頂大教王經上卷  (不空三藏譯)

[0548a22]  搖激  (下經亦反顧野王云激清也王注楚辭云激感也說文水礙也即疾波也從水敫聲也)  。

[0548a23]  阿婆頗娜伽  (梵語也唐言微細金剛觀亦曰從真起用也)  。

[0548a24]  剎那頃  (剎那梵語唐無正翻案俱舍論積一百二十剎那成一怚剎那積六十怚剎那為一臘嚩積三十臘
嚩為一須臾積三十須臾成一晝夜計一日夜有三十摸呼律多九百臘嚩五萬四千怚剎那六百四十八萬剎那時中
極促不過剎那以子丑等十二時分之每一時之中從卯至辰有五十四萬剎那時也)  。

[0548b03]  嗢陀南  (梵語也以義翻之猶如足跡古譯云偈也)  。

[0548b04]  揮斫  (上音暉下章藥反)  。

金剛頂經中卷

[0548b06]  諷詠  (上風鳳反鄭注周禮云倍文曰諷以聲節之曰誦毛詩序云風諷也上以風化下下以風  [利-禾+夾]  上形聲字毛詩序
又云言之不足故嗟歎之嗟歎之不足故詠歌之詠歌之不足故不知手之舞之)  。

[0548b08]  僮僕  (上音童鄭注禮記云僮謂未冠者之稱也下蓬木反毛詩傳僕附也禮記仕於家曰僕顧野王云馭車者說文  給使者也)  。

[0548b10]  倨  [傲-士+出]  (上居御反廣雅倨慢也說文不遜也從人居聲也下五告反廣雅傲慢也杜注左傳不敬也說文亦倨也從人  敖聲也)  。

[0548b12]  鈿飾  (上田練反借音用本音田下昇織反以寶廁鈿而飾之)  。

金剛頂經下卷

[0548b14]  搊擲  (上簉搜反考聲云以指鈎取物也手覽而稱上搊金剛杵擲而弄之)  。

[0548b15]  擐般  (上關患反借音字也杜注左傳擐貫穿衣也本音患說文衣甲從手從睘省聲也)  。

普通諸尊瑜伽念誦法

[0548b17]  瑩徹  (上縈迴反宋注太玄經云所以瑩明玄道也廣疋瑩摩也說文從玉從熒省聲下纏列反韻詮徹穿)  。

[0548b18]  倏焉  (上昇肉反顧野王云往來迅速也說文犬走皃也從火攸聲攸音由)  。

[0548b19]  蹙如寶形  (酒育反考聲云速也急也古今正字窮也迫也從戚足聲)  。

[0548b20]  挂輕  (上音卦考聲挂懸也叉音怪訓用同)  。

[0548b21]  漸縮  (下所六反韓詩云縮  [僉*殳]  也賈注國語縮退也說文縱也亂也從糸宿聲也)  。

[0548b22]  [革-口+臼]  屣  (上革字說文云獸皮治去毛革更之也古文革字從三十凡三十年為一世而道更革易也從臼今從省作革
下師滓反履屨也以皮作之故名革屣即五天竺國皮鞋也無跟無綱帶屩屬也)  。

瑜伽要妙略修行法  (無難字不音訓)

金剛頂經曼殊室利五字心經

[0548c02]  如釘橛  (權月反廣雅橛杙也案橛者若  [金*截]  若竹若木纖之以釘地及牆壁古今正字從木厥聲經作栓云木
入土為橛是天后朝時有人偽造進奉尋以停癈不堪行用此說金剛橛印也)  。

[0548c04]  獨股  (下音古唯獨上下一峯金剛杵也從肉從殳也)  。

[0548c05]  揑進力  (上年結反捻也)  。

[0548c06]  容竄  (  [夕/鹿]  亂反小雅云竄藏象形)  。

[0548c07]  [闔-去+太]  智字  (上音合閉戶也此念誦法中諸真言中字甚訛謬不堪音訓惠琳依梵本再翻具在真言集卷請撿  取也)  。

文殊師利五字偈頌法

[0548c10]  精進鎧  (苦改反衣甲也)  。

[0548c11]  沃土  (上音屋沃肥壤也)  。

[0548c12]  採掇  (下都括反拾掇)  。

[0548c13]  悚慄  (上粟勇反下隣窒反)  。

[0548c14]  普燎  (力弔反照暗為明也)  。

金剛頂文殊師利五字真言法

[0548c16]  迴樹  (熒頴反上聲韻英迥遠也獨也從辵冋聲冋音癸營反經文從向非也)  。

[0548c17]  鎣徹  (上縈瞑反去聲韻英云珠玉光明從金縈省聲經從玉俗也下緾列反韻詮徹通也跡也從彳  [(ㄊ/肖)*ㄆ]  聲)  。

[0548c18]  兩髆  (音博兩肩也從骨從博省聲經從月作膊非字形也)  。

金剛頂瑜伽修習毘盧遮那三摩地法

[0548c20]  胡跪  (逵葦反右膝著地豎左膝危坐或云互跪也)  。

[0548c21]  轉樞  (衝珠反門肘也郭注爾雅云門戶扉樞也韓康伯注周易云樞機制動之主也古今正字從木區聲扉音非古  今字)  。

[0548c23]  炳現  (兵永反說文明也文彩炳然從火丙聲丙音同)  。

[0548c24]  上腭  (昂各反俗字非正也說文云口上河也象形作谷音強略反象口中上腭也)  。

[0549a01]  縈繞  (瑩營反考聲云纏也二手  互  相纏繞也從糸從營省聲)  。

降三世金剛瑜伽觀自在心真言法  (淨行譯)

[0549a03]  撼為鈴  (上含紺反廣雅撼動也說文搖也從手感聲也下音靈)  。

[0549a04]  [示*末]  其眼  (蠻八反)  。

[0549a05]  捺之  (難怚反)  。

[0549a06]  擘蓮花  (上音伯以手擘開)  。

[0549a07]  雞翎  (歷丁反雞翅翎羽也)  。

[0549a08]  蹙如  (上精育反從戚足聲)  。

[0549a09]  引颺  (羊上反去聲字也)  。

金剛頂經觀自在如來修行法

[0549a11]  瑕翳  (上夏加反考聲云珠玉病也從玉叚聲下嬰計反賈注國語云翳扇屏也郭注方言云蔽薆也奄也從羽殹聲  殹音同上也)  。

修般若波羅蜜瑜伽觀行法  (無可音訓)  觀自在如意輪瑜伽法

[0549a15]  滿泥自在王  (滿泥自在王梵語也唐云禮拜自在王者無量壽佛)  。

[0549a16]  蓬髮躶黑形  (盧果反借音避俗諱音華瓦反脫衣露體也或作倮訓同)  。

[0549a17]  芬馥  (上忿文反下馮目反芬馥者香氣皃也)  。

[0549a18]  急躁  (上急字說文從及亦聲也下遭到反考聲性急也顧野王云躁動也不安也從足喿聲喿音埽到反)  。

金剛頂瑜伽大樂金剛薩埵念誦法  (前譯)

[0549a20]  佩眾  (裴妹反說文大帶曰佩從人從凡佩必有巾巾為之飾故從巾)  。

[0549a21]  左髁  (誇化反考聲云髀上骨也或作  [跳-兆+(((嘹-口)-小)-日+(工/十))]  却坐也經文從月作胯非也)  。

[0549a22]  傾斜  (上犬營反下夕嗟反俗字也說文正從衣從邪省作  [牙/衣]  正體字也)  。

[0549a23]  [打-丁+百]  定掌  (怕伯反說文  [打-丁+百]  拊也從手百聲)  。

[0549a24]  同臻  (櫛詵反爾雅臻者至也說文從至秦聲也)  。

[0549b01]  鋜成  (鋤角反金剛銷印之古雅云尒)  。

[0549b02]  擲  [(林/月)*支]  (上呈戟反俗字也從適作擿今時用以為張革反相亂所以不用旦從鄭下散正體之字)  。

[0549b03]  寵遇  (上勅勇反考聲貴也韻英愛也賈注國語榮也說文位也從宀龍聲)  。

[0549b04]  不瞬  (水潤反動目也或作瞚也)  。

[0549b05]  自鋒  (音峯)  。

降三世大曼荼羅中蓮花部心法  (淨行譯無可音訓)

吉祥  [勝-月+舟]  初瑜伽大樂金剛薩埵法

[0549b08]  為竅  (啟  [唎-禾]  反韻英云孔竅也說文空也從穴敫聲)  。

[0549b09]  泛花  (芳梵反考聲泛浮也或作汎時用)  。

[0549b10]  側捩  (蓮涅反或作戾或從手作捩集訓云拗捩經文從糸作綟綟絲句字非此用故不取)  。

[0549b11]  彎弓  (上綰關反蒼頡篇云引弓也古今正字開弓放箭也從弓  [戀-心]  聲  [戀-心]  音攣)  。

[0549b12]  二髀  (毗米反或作  [骨*坒]  考聲云髀股也說文股外也從骨卑聲經文從月作脾非字也)  。

[0549b13]  佉吒迦  (梵語也以義譯之云以左右手腕相近柔耎輪散十指共於心前三翻旋舞心住悅喜觀也)  。

[0549b14]  瞻矚  (上音占下音屬考聲云瞻矚者視也審詳也集訓云眾目所歸也形聲字也)  。

[0549b15]  瞤動  (蕤純反韻英云目動也考聲云無故目自動曰瞤形聲字)  。

降三世觀自在心陁羅尼法  (不空三藏譯)

[0549b17]  暈淡  (上音運以彩色暉淡其畫也)  。

[0549b18]  繒帛  (情蠅反彩物也)  。

[0549b19]  縛撲  (龐邈反以手搏投於地也)  。

[0549b20]  [月*郤]  踏  (上正脚字也下音談合反廣雅踐也)  。

[0549b21]  掉  (調曜反以手揮)  。

普賢金剛薩埵瑜伽念誦法  (不空三藏譯)

[0549b23]  三掣拍胸  (上昌熱反考聲云頓拽也從手制聲次普伯反考聲云拊也擊也從手白聲)  。

[0549b24]  陽爓  (閻壍反或作談燄案陽焰者陽氣勝  [騰-月+舟]  如火聚上煙焰之狀也)  。

[0549c01]  洒滌  (上西禮反下音狄孔注尚書滌除也何注公羊傳云滌潔淨也說文從水條聲)  。

蓮花降三世瑜伽觀自在心儀軌  (不空三藏譯)

金剛頂瑜伽觀自在菩薩心念誦法

觀自在菩薩心真言成就法

[0549c05]  (此三卷竝無字可音訓)  。

一切經音義卷第三十六

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
