歷代三寶紀卷第五  (譯經魏吳)
翻經學士臣費長房上

[0055c24]  魏吳錄者。洛陽建業二京都也。曹丕字子  桓。沛郡譙人漢丞相操之世子也。初生之日  而有青雲狀如車蓋。當於其上竟日翠然。望
氣者稱。至貴之徵非人臣象。年八歲善屬文。  嗣相位為魏王。受後漢禪。改稱為魏。仍都洛  陽。炎漢數終。五嶽其為二祀。黃初魏受禪。九  牧於是三分。孫氏  覇
吳。託長江以圖天下。劉  宗王蜀。憑劍閣欲定中原。橫虎爪牙臥龍威  力。各據一域志在相吞。競擁疆場互嚴關  柝。廣羅英俊用作股肱。厚禮賢才賓為國
寶。良匠妙法復此俱來。僧會適吳。舍利耀靈  於江左。迦羅遊魏。禁戒宣布於洛中。法律自  是大行。建初所以特立譯人隨世。仍彼方言
出經逐時。便題名目致有吳品。蜀普耀焉重  疊再翻因斯而始派流。失譯良在於茲。既魏  蜀吳三國鼎跱。其蜀獨無代錄者。何豈非佛
日麗天而無緣者。莫覩法雷震地比屋者弗  聞哉。且舊錄雖注蜀普曜首楞嚴等經。而復  闕於譯人年世。設欲紀述罔知所依。推入失
翻。故無別錄。孫權字仲謀。吳郡富春人。世仕  於吳。其家東塚上數有神光雲氣。又權之  初在孕。其母夢腸引出繞吳昌門。眾咸稱為
孫氏興矣。及至權生眼有異光方頤大口。其  父奇之。權  覇  王也。跨躡閩越都邑斗牛。封授  諸侯建立年號。朝宗海嶽南面君臨稱吳。徒
治秣陵改為建業。魏承漢後二年權立。四主  五十九年。皓立二年魏禪晉。晉立十五年平  吳。若以年分則皓十四年應入晉世。今通收
取結為吳錄。自文帝黃初元年庚子。至元帝  咸熙元年甲申。其間五主四十五年。道俗十  人。所出經律羯磨并舊失譯。合三百一十二
部。四百八十三卷。總集以為魏吳二代九主  兩都世錄云爾。

[0056a28]  魏沙門曇柯迦羅　一部  (一卷戒)  沙門康僧鎧  二部  (四卷經)  沙門曇諦　一部  (一卷羯磨)  沙門白延  六部
(八卷經)  沙門支疆梁接　一部  (六卷經)  沙  門安法賢　二部  (五卷經)

[0056b04]  吳沙門維祇難　二部  (六卷經)  沙門竺律炎  三部  (三卷經)  優婆塞支謙　一百二十九部  (一百  五十二卷經)
沙門康僧會　一十四部  (二十九卷經及注)  諸失譯經　一百一十部  (二百九十一卷經)

[0056b08]  魏僧祇戒本一卷  (初出見竺道祖魏世錄)

[0056b09]  右戒本一卷中天竺國沙門曇柯迦羅。魏云  法時。幼而才聰質像璝瑋。讀書一覽文義悉  通。善四違陀風雲星月圖讖運變靡所不該。
自謂世間畢己心目。年二十五入一僧坊。遇  見法勝阿毘曇心。聊取觀之。茫然不解。慇懃  重省更增惛漠。乃嘆曰。佛法鉤深備論三世。
乃棄出家。誦大小乘經及諸律藏。遊化至洛。  于時魏境雖有佛法而道風訛替。亦有眾僧  未稟歸戒。止以剪落為殊俗耳。設復齋懺事
同祠祀。迦羅既至大行佛法。諸僧請出毘尼。  迦羅以律藏曲制文言繁廣佛教未昌必不承  用。以嘉平年於白馬寺出此戒本一卷。且備  朝夕。中夏戒法始自此焉。

[0056b22]  郁伽長者所問經二卷  (第二譯。一名郁伽羅越問菩薩行經見竺道祖魏錄)

[0056b23]  無量壽經二卷  (第二譯。見竺道祖晉世雜錄及寶唱錄與世高出者小異)

[0056b24]  右二部合四卷。天竺國沙門康僧鎧齊王世嘉  平年於洛陽白馬寺譯。高僧傳載直云郁伽  長者等四經。檢道祖魏晉錄及僧祐出三
藏記并寶唱梁代錄等。所列如前。自外二部  竝不顯名校閱群錄未見。

[0056c02]  曇無德羯磨一卷  (初出見竺道祖魏錄)

[0056c03]  右一卷曇無德者。魏云法藏。藏師地梨荼  由。是阿踰闍第九世弟子。藏承其後。即四分  律主也。自斯異部興焉。此當佛後二百年
中。後安息國沙門曇諦。以高貴鄉公正元一  年屆乎洛汭  (妙善律學於白馬寺眾請譯出)  。

[0056c08]  首楞嚴經二卷  (第二出。與漢世支讖所出本同文少異見竺道祖晉世雜錄及三藏記)

[0056c09]  無量清淨平等覺經二卷  (第三出與世高康僧鎧等所出無量壽經本同  文名少異見竺道祖晉世雜錄)

[0056c11]  叉須賴經一卷  (一本無叉字。見竺道祖及僧祐等錄)

[0056c12]  除災患經一卷  (見三藏集記)

[0056c13]  平等覺經一卷  (見竺道祖魏吳錄)

[0056c14]  菩薩修行經一卷  (一名長者威施所問菩  薩  修行經。一名長者修行經見始興及寶唱  等二錄)

[0056c16]  右六部合八卷。高貴鄉公世。西域沙門白延  懷道遊化。甘露年中來屆洛陽止白馬寺。眾  請譯焉。

[0056c19]  法華三昧經六部  (一本有正字。祐云失譯)

[0056c20]  右一部六卷。高貴鄉公世。甘露元年七月外  國沙門支疆梁接。魏言正無畏。於交州譯。沙  門道聲筆受。祐云失譯。房檢及見竺道祖
魏世錄及始興。錄若依交州及始興錄地應  入吳錄今據平及魏錄收。附此。

[0056c25]  羅摩伽經三卷  (見竺道祖寶唱法上靈祐等四錄)

[0056c26]  大般涅槃經二卷  (略大本前數品為此二卷。見竺道祖魏錄初)

[0056c27]  右二部合五卷。外國沙門安法賢譯。群錄並  云。魏世不辯何帝年。今依編于末。又別錄亦  載。

[0057a03]  吳阿差末菩薩經四卷  (見吳別二錄初出)

[0057a04]  法句經二卷  (初出吳錄云五卷見三藏記)

[0057a05]  右二部合六卷。魏文帝世天竺沙門維祇難。  吳言障礙。學通三藏妙善四含。歷國遊方以  行化為業。發趾西域同伴竺律炎到自江左。
黃武三年於武昌郡譯為吳文。而維祇難既  未善方音。翻梵之際頗有不盡。志存義本辭  句樸質。

[0057a11]  三摩竭經一卷  (見始興錄。與分惒檀王經。大同小異)

[0057a12]  梵志經一卷  (見始興錄與五百梵志經同本異出)

[0057a13]  佛醫經一卷  (共支越出。非全典從大經略見寶唱錄。或云佛醫王經)

[0057a14]  右三經合三卷。魏明帝世。天竺沙門竺律炎。  維祇難卒後。為孫權於楊都譯。群錄不同。或  云將炎  (或云持炎。或云)
律炎。未詳孰是。故備舉之。

[0057a17]  大明度經四卷  (亦云大明度無極經或六卷。見竺道祖魏吳等三錄)

[0057a18]  禪祕要經四卷  (亦云禪法祕要見吳別二錄)

[0057a19]  阿差末菩薩經四卷  (見吳錄。第二出。與前維祇難所譯。本文小異)

[0057a20]  菩薩本緣集經四卷  (傳云天竺沙門僧伽斯那撰或三卷)

[0057a21]  維摩詰所說不思議法門經三卷  (亦云佛說普入道門經。  或二卷。第二出。與後漢嚴佛調譯者小異。見竺道祖魏吳錄及三藏記)

[0057a23]  修行方便經二卷  (或有禪字見吳錄)

[0057a24]  大般泥洹經二卷  (此略大本序分哀歎品為二卷。後三紙小異耳。見竺道祖吳錄道安云。  出長阿含。僧祐云。今長阿含與此異第二出)

[0057a26]  瑞應本起經二卷  (黃武年第二出。一云太子本起瑞應。與康孟詳出者小異。陳郡  謝鏘吳郡張洗等筆受。魏東阿王植詳定見始興錄及三藏記)

[0057b02]  法鏡經二卷  (道安錄無。僧祐云見別錄。僧會注并製序)

[0057b03]  小阿差末經二卷  (見別錄及三藏記)

[0057b04]  阿彌陀經二卷  (第四出。與漢世高魏僧鎧譯者小異。內題云阿彌陀三耶三佛薩樓檀過度  人道經亦云無量壽經見竺道祖吳錄)

[0057b06]  義足經二卷  (見竺道祖吳錄及寶唱錄)

[0057b07]  方等首楞嚴經二卷  (黃武年第二出。與後漢支讖出者小異。見竺道祖吳錄安  錄無。祐云見別錄)

[0057b09]  法句經二卷  (第二出見別錄及三藏記少勝前譯)

[0057b10]  慧印經一卷  (一名慧印三昧經。一云十方現在佛悉在前立定經。一云寶田慧印三昧經。  與如來智印經同本異出。見竺道祖吳錄及三藏記)

[0057b12]  本業經一卷  (一名菩薩本業經見祐錄)

[0057b13]  須賴經一卷  (第二出與白延出者同本別出。一云須賴菩薩經。見竺道祖吳錄及三藏記)

[0057b14]  梵摩渝經一卷  (見竺道祖錄及三藏記)

[0057b15]  私阿末經一卷  (一云私阿昧道安云。即是菩薩道樹經。同本異出別名見道安及支  敏度僧祐等三錄)

[0057b17]  微密持經一卷  (或云無量門微密持經。見僧叡二秦錄及三藏記)

[0057b18]  月明童子經一卷  (或云月明童男經。或云月明菩薩三昧經見三藏記)

[0057b19]  阿難四事經一卷  (見三藏記及別錄)

[0057b20]  差摩竭經一卷  (一名菩薩生地經。見竺道祖吳錄)

[0057b21]  優多羅母經一卷  (一本無母字)

[0057b22]  七女經一卷  (安云。出阿毘曇一云女本經初出)

[0057b23]  郁伽長者經一卷  (第二出。見竺道祖吳錄或二卷)

[0057b24]  八師經一卷  (見竺道祖吳錄)

[0057c01]  釋摩男本經一卷  (出中阿含。見竺道祖吳錄)

[0057c02]  孛抄經一卷  (初出。即孛經。見三藏記及別錄)

[0057c03]  老女人經一卷  (出阿毘曇。吳錄直云老女經或云老母經。見三藏記)

[0057c04]  齋經一卷  (初出。一云持齋經。見別錄)

[0057c05]  悔過法經一卷  (一云。序十方禮拜悔過文。或無經字)

[0057c06]  賢者德經一卷

[0057c07]  佛從上所行三十偈經一卷  (或無經字)

[0057c08]  了本生死經一卷  (安云。出生經。祐云今五卷。生經無此名。一名稻竿同本異出。謙  自注并制序)

[0057c10]  惟明二十偈經一卷  (或無經字)

[0057c11]  龍施女經一卷  (安錄無。祐云見別錄)

[0057c12]  鹿子經一卷  (安錄無。祐云見別錄及竺道祖吳錄亦載)

[0057c13]  十二門大方等經一卷  (安無錄。祐云見別錄)

[0057c14]  賴吒和羅經一卷  (第二出。與支曜出者小異。或云羅漢賴吒和羅經。安錄無。祐云見別  錄。凡三十經四十八卷。除郁伽長者經。並見祐錄)

[0057c16]  四十二章經一卷  (第二出。與摩騰譯者小異。文義允正辭句可觀。見別錄)

[0057c17]  難龍王經一卷  (一本無王字)

[0057c18]  不自守意經一卷  (或云自守。或云不自守)

[0057c19]  五陰事經一卷

[0057c20]  七知經一卷  (一作智出中阿含第七卷)

[0057c21]  人民求願經一卷

[0057c22]  佛開解阿拔梵志經一卷  (一云梵志阿颰經出長阿含)

[0057c23]  寶海梵志成就大悲經一卷

[0057c24]  梵志子死稻敗經一卷

[0057c25]  梵志問佛師經一卷

[0057c26]  降千梵志經一卷  (出阿含經)

[0058a01]  梵志經一卷  (第二出)  度梵志經一卷

[0058a02]  外道仙尼說度經一卷　梵志結淨經一卷

[0058a03]  梵志問佛世間增減經一卷

[0058a04]  佛為外道須深說離欲經一卷  (或無深)

[0058a05]  梵網六十二見經一卷  (見別錄。僧祐云法護)

[0058a06]  阿質國王經一卷

[0058a07]  桀貪王經一卷  (出六度集)

[0058a08]  國王成就五法久存於世經一卷

[0058a09]  惟婁王師子湩譬喻經一卷  (一本無譬喻字)

[0058a10]  諸法本經一卷　五母子經一卷

[0058a11]  戒消伏災經一卷  (見舊錄)

[0058a12]  枯樹經一卷  (見道安錄一本上有大字)  是我所經一卷  (出生經)

[0058a13]  甘露道經一卷  (出出曜經)  不淨觀經一卷  (出長阿含)

[0058a14]  水上泡經一卷　恒水戒經一卷  (見舊錄。或無戒字)

[0058a15]  色無常經一卷  (出阿含)  護口意經一卷

[0058a16]  壽命促經一卷  (出雜阿含)  法施勝經一卷

[0058a17]  諸漏盡經一卷  (出雜阿含。或云諸盡經)

[0058a18]  修行慈經一卷　須摩提長者經一卷

[0058a19]  摩調王經一卷  (初出一本無王字)

[0058a20]  四願經一卷  (見竺道祖吳錄及三藏記)

[0058a21]  淨行品經一卷  (出華嚴一云菩薩本業經)

[0058a22]  金剛清淨經一卷  (一云金剛三昧本性清淨不滅不壞經)

[0058a23]  惟越雜難經一卷

[0058a24]  佛為訶到曠野鬼說法經一卷

[0058a25]  阿闍世王女阿術達菩薩經一卷  (初出)

[0058a26]  勸進學道經一卷  (一本無勸字)

[0058b01]  貝多樹下思惟十二因緣經一卷  (第二出)

[0058b02]  堅意經一卷  (或作心字)  三品弟子經一卷

[0058b03]  摩訶精進經一卷  (亦云大精進經)

[0058b04]  菩薩修行經一卷  (見寶唱錄)

[0058b05]  普廣菩薩經一卷  (見別錄)

[0058b06]  陀羅尼句呪經一卷  (亦云持句呪經)

[0058b07]  華積陀羅尼呪經一卷  (見寶唱錄)

[0058b08]  八吉祥經一卷  (見古錄亦有呪字。初出)

[0058b09]  摩訶般若波羅蜜呪經一卷  (見寶唱錄或直云般若波羅蜜呪經)

[0058b10]  七佛神呪經一卷  (一本無經字)

[0058b11]  大慈無減經一卷

[0058b12]  寶女明三十二相經一卷  (一云問慧經。一云三十二事經。一云寶女問經  凡四名)

[0058b14]  三魚失水經一卷

[0058b15]  演道俗業經一卷  (見舊錄或無業字)

[0058b16]  不莊校女經一卷  (見寶唱錄)

[0058b17]  申日經一卷  (道安云出中阿含)

[0058b18]  孫多耶致經一卷  (或云梵志孫多耶致經道安云。出中阿含)

[0058b19]  長者音悅經一卷  (一云長者音悅不蘭迦葉經。一直云音悅經)

[0058b20]  黑氏梵志經一卷  (見別錄)

[0058b21]  法律經一卷  (亦云法律三昧經)

[0058b22]  出家功德經一卷  (見吳錄)

[0058b23]  弊魔試目連經一卷  (見舊錄出阿毘曇)

[0058b24]  七漏經一卷  (見別錄)

[0058b25]  藍達王經一卷  (一云目連因緣功德經。或云目連功德經。見吳錄)

[0058c01]  魔女聞佛說法得男身經一卷  (見別錄出大集)

[0058c02]  魔化作比丘經一卷

[0058c03]  佛以三車喚經一卷  (出法華經)  未生怨經一卷

[0058c04]  弗加沙王經一卷  (一云萍沙王五願經道安云。出中阿含)

[0058c05]  須摩提女經一卷　百喻經一卷

[0058c06]  雪山獼猴經一卷　度脫狗子經一卷

[0058c07]  猘狗經一卷　三種良馬經一卷

[0058c08]  鴟鳥事經一卷　河中草龜經一卷

[0058c09]  瞎鼈經一卷

[0058c10]  四種良馬經一卷  (出增一阿含)

[0058c11]  鷹鷂臘經一卷  (出增一阿含)

[0058c12]  法滅盡經一卷  (初出。或云法沒盡經。或云空寂菩薩所問經)

[0058c13]  無母子經一卷

[0058c14]  右一百二十九部。合一百五十二卷。魏文帝  世。月支國優婆塞支謙。字恭明。一名越。漢末  遊洛受業於支亮。亮字紀明。明受業於支讖。
讖已見漢錄。世稱天下博知不出三。支謙該  覽經籍莫不精究。世間枝藝多所綜習。遍學  異書通六國語。其為人細長黑瘦。眼多白而
精黃。時人為之語曰。支郎眼中黃。形軀雖細  是智囊。為漢末分亂避地歸吳。孫權聞其才  (慧召與相見。意甚)  悅之即使拜為博士。使輔導東
宮。與韋曜諸人共盡匡弼。甚有裨益。但謙生  自西域。故吳志不載。任其力而不錄其功。此  史家過。豈帝者之心。夫為天下之君。感得天
下之用才堪世務則爵之於朝。垂名竹帛何  華戎之限隔而為代典不述乎。且葉公。子高  性愛於龍。天龍遂為之降。既不禮待戎夷之
民。而望其君附化難矣。然市死馬之骨以要  駿驥。置九九之術用俟賢才。斯蓋帝囊包羅  吞納刊之自古今獨削哉。謙以大教雖行。而
經多梵語未盡翻譯。自既妙善方言。乃更廣  收眾經舊本譯為吳言。從黃武首歲迄建興  末年。其間首尾三十餘載。所出維摩大般泥
洹法句瑞應本起經等。僧祐三藏集記錄載  唯有三十六部。慧皎高僧傳述止云四十九  經。房廣檢括眾家雜錄。自四十二章已下並
是別記所顯雜經以附今錄。量前傳錄三十  六部。或四十九經。似謙自譯在後所獲或正  前翻多梵語者然紀述聞見意體少同錄目廣
狹出沒多異。各存一家致惑取捨。兼法海淵  曠事方聚渧。既博搜見故備列之。而謙譯經  典得義辭旨文雅甚有碩才。又依無量壽經
及中本起製菩薩連句梵唄三契聲。于今江  淮間尚行兼注了本生死。等經并序。

[0059a18]  六度集經九卷  (一云六度無極經。一云度無極經。一云雜無極經。見竺道祖錄及三藏記)

[0059a19]  吳品經五卷  (即是小品般若。見三藏集記)

[0059a20]  菩薩淨行經二卷  (赤烏年譯出。大集寶結品。或直云淨律經。見竺道祖吳錄)

[0059a21]  雜譬喻集經二卷  (或無集字。見祐錄)

[0059a22]  阿難念彌經二卷  (亦云法阿難念經。見祐錄)

[0059a23]  鏡面王經一卷  (見三藏記)  察微王經一卷  (見僧祐錄)

[0059a24]  梵皇王經一卷  (見祐錄及高僧傳)

[0059a25]  權方便經一卷  (見吳錄及別錄)

[0059a26]  坐禪經一卷  (見吳錄及別錄)

[0059a27]  菩薩二百五十法經一卷  (或二卷。以此代僧二百五十戒呈皓  者是)

[0059b02]  法鏡經解子注二卷  (并製序)

[0059b03]  道樹經注解一卷  (并製序)

[0059b04]  安般經注解一卷  (并製序)

[0059b05]  右一十四部。合二十九卷。魏齊王世正始年  中。天竺沙門康僧會。學通三藏博覽六經。天  文圖緯多所綜涉。辯於樞機善屬文翰。于時
三吳先有支謙宣譯經典。既初染大法風化未  全。僧會欲使道振江淮興立圖寺。乃杖錫東  遊。吳赤烏年達乎建業。即構茅茨設像行道。
時未有僧疑其矯異。有司奏權召而詰問。佛  何靈驗。爾獨改形。會曰如來遷迹已越千年。  遺骨世間名為舍利。在所應現神耀無方。昔
阿育王統閻浮提。乃起八萬四千寶塔。夫塔  寺之興以表遺化也。權以為誇誕。乃曰。若能  得舍利者當為造塔。如其虛妄國有常刑。請
期七日。會乃謂其屬曰。法之興廢在斯一舉。  今不至誠後將何及。即共潔齋銅瓶盛水燒香  禮請七日寂然。求申二七亦復無應。權曰。此
甚欺誑將欲加罪。更請三七。權又特聽。會謂  伴曰。宣尼有言。文王既沒文不在茲乎。法靈  應降而吾等無感。何假王憲。當誓死為期。三
七日暮猶無所覩。莫不震懼。既入五更忽聞  瓶中鎗然有聲。會自往視果獲舍利。明旦呈  權。舉朝集觀。五色光炎照耀瓶上。權自執
瓶寫銅盤上。舍利所衝盤即破碎。權大肅然  驚起而曰。希有瑞也。會進言曰。舍利威神豈  直光相而已。此乃劫燒之火不能焚。金剛之
杵不能碎。權命試之。會更誓曰。法雲方被  蒼生仰澤。願更垂神迹以廣示威靈。乃置舍  利於鐵砧之上。使有力者用槌擊之。砧槌俱
陷舍利無損。權大嗟伏即為建塔。以始有佛  寺故號建初寺。因名其地為佛陀里。由是江  左大法遂興。會之力也。至孫皓時制令苛虐
廢棄淫祀。及佛伽藍並欲毀壞。皓問臣下。此  由何興必有聖靈。當奉其道。如也無驗可悉  焚之。諸臣僉曰。佛之威力不同餘神。康會感
靈大皇創寺。今若輕毀恐貽後殃。皓意未然。  乃遣張昱詣寺詰會。昱巧才辯難問縱橫。會  應機對辭藻鋒出。自旦之夕昱不能摧昱請
退還。會送門外。于時寺側有淫祀家。昱又  誓云。玄化既孚此輩何緣近而不革。會曰。  雷霆震擊聾者不聞。豈聲之微貴在理會。理
而有會萬里斯通。苟非其人比屋胡越。昱還  歎會才明非臣所測。伏願天鑒親檢察之。皓  大集朝賢以馬車迎會。會既坐。皓問曰。佛教
所明善惡報應。何者是乎。會對曰。夫明主以  孝慈訓世則赤烏翔老人星見。仁德育物則  醴泉涌嘉苗出生。善既有徵惡亦可驗。故為
惡於隱。鬼得而誅之。為惡於顯。人得而戮之。  詩詠求福不  回  。易稱積善餘慶。雖儒典之格  訓。即佛教之明謨。皓曰。若然則周孔。已行何
用佛教。會曰。周孔所說略示世間。釋教幽微  廣明因果。故行惡則有永劫地獄苦酸。修善  則有長受天宮安樂。舉茲以明勸勵不亦大
哉。皓不能折雖聞正法而惛暴情不勝其虐。  嘗使衛兵後宮治園。得一金像高數尺許。因  以呈皓。皓令著不淨處以穢汁灌之。共諸群
臣笑以為樂。俄爾皓身遍體大腫。隱處尤痛。  叫喚徹天。群臣失色。太史占卜言犯大神。即  祈諸廟全不降愈。婇女先有奉佛法者。因問
訊云。陛下曾就佛求福不。皓舉頭問佛神大  耶。婇女答云。佛是大神。皓心遂悟。具語意  故。是時婇女即奉迎像來置殿上。香湯沐浴
數十遍洗。燒香懺悔。皓叩頭謝繫念于枕自  陳罪狀。有頃痛間遣使詣寺問訊沙門。請會  說法。會即隨入。皓具諮問罪福之理。會為敷
析辭甚精要。皓本才學欣然大悅。求看僧戒。  會以戒祕不可輕宣。乃取菩薩本業百二十  五願。分作二百五十事。持擬大僧二百五十
戒。用以呈皓。皓覩諸佛行住坐臥皆願眾生  令得安樂慈悲廣普益增善意心生歸信。倍  加歡喜精誠猛勵。即請會受五戒。旬日疾瘳。
乃於會寺更加修飾。宣示宗室莫不信奉。會  在吳朝亟說正法。皓性凶麁不染妙義。唯敘  報應以開其心。而會閑隙為眾祈請。於建初
寺譯出前件眾經并自注。序製並妙得體文  義允洽。其所注經安般守意法鏡道樹等。備  見於錄。又傳梵唄聲甚清靡哀亮囀韻。于今
則之。吳天紀四年四月皓降于晉。九月會  終。

[0060a25]  雜譬喻經八十卷　雜數經二十卷

[0060a26]  阿惟越致轉經十八卷  (上三經並見舊錄)

[0060a27]  摩訶乘經十四卷　蜀普曜經八卷

[0060a28]  摩訶衍優波提舍經五卷　三昧王經五卷

[0060a29]  梵王請問經五卷　不退轉輪經四卷

[0060b01]  佛從兜率降中陰經四卷  (出王宗錄)

[0060b02]  四天王經四卷  (疑一部四本)

[0060b03]  魔王請問經四卷  (或五卷)

[0060b04]  那先譬喻經四卷  (見舊錄)

[0060b05]  度無極譬經三卷  (或四卷)

[0060b06]  釋提桓因所問經三卷

[0060b07]  大梵天王請轉法輪經三卷

[0060b08]  法華光瑞菩薩現壽經三卷

[0060b09]  普賢菩薩答難二千經三卷

[0060b10]  濡首菩薩經二卷  (疑是濡首菩薩分衛經)

[0060b11]  太子試藝本起經二卷

[0060b12]  小本起經二卷  (見舊錄偈)

[0060b13]  不思議功德經二卷  (或云功德經)

[0060b14]  蜀首楞嚴經二卷  (見舊錄似蜀土所出)

[0060b15]  後出首楞嚴經二卷  (見舊錄云有十偈)

[0060b16]  梵天王請佛千首經二卷  (又大梵天王經。二卷似此)

[0060b17]  深斷連經二卷

[0060b18]  甘露味阿毘曇二卷  (或云甘露味經。二卷)

[0060b19]  七佛父母姓字經一卷  (舊錄云七佛姓字經)

[0060b20]  阿惟越致菩薩戒經一卷  (舊錄云。阿惟越致戒經)

[0060b21]  菩薩常行經一卷

[0060b22]  摩訶目揵連與佛角能經一卷

[0060b23]  阿難得道經一卷　阿難般泥洹經一卷

[0060b24]  阿那律念復生經一卷

[0060b25]  沙門分衛見怪異經一卷

[0060b26]  人詐名為道經一卷　大戒經一卷

[0060b27]  衣服制經一卷　沙彌離威儀經一卷

[0060c01]  弟子本行經一卷　道本五戒經一卷

[0060c02]  威儀經一卷  (右並見舊錄)

[0060c03]  為壽盡天子說法經一卷  (舊錄云。命盡天子經)

[0060c04]  魔試佛經一卷  (見舊錄)

[0060c05]  阿須倫問八事經一卷  (舊錄云。阿須倫所問八事經)

[0060c06]  摩竭王經一卷  (舊錄云。摩竭國王經)

[0060c07]  薩波達王經一卷  (見舊錄)

[0060c08]  尸呵遍王經一卷  (舊錄云。尼呵遍王經)

[0060c09]  年少王經一卷  (見舊錄)

[0060c10]  太子法慧經一卷  (舊錄云太子法經)

[0060c11]  是光太子經一卷　長者難提經一卷

[0060c12]  長者子誓經一卷

[0060c13]  五百婆羅門問有無經一卷

[0060c14]  女利行經一卷  (並見舊錄)

[0060c15]  貧女聽經蛇齧命終經一卷  (祐錄云。貧女聽經。蛇嚙命終生天經)

[0060c16]  國王癡夫人經一卷　四婦因緣經一卷

[0060c17]  婬人曳踵行經一卷  (並見舊錄)

[0060c18]  須多羅經一卷  (舊錄云。須多羅入胎經)

[0060c19]  惰迦經一卷  (見舊錄晉言堅強)

[0060c20]  盤達龍王經一卷  (見舊錄)

[0060c21]  牛米自供養經一卷  (舊錄云。牛米自供經)

[0060c22]  行牧食牛經一卷  (舊錄所數)

[0060c23]  墮釋迦牧牛經一卷  (見舊錄)

[0060c24]  法嚴經一卷  (見舊錄疑即是等入法嚴經)

[0060c25]  壁四經一卷　賣智慧經一卷

[0060c26]  初受道經一卷　學經福經一卷

[0061a01]  止寺中經一卷  (並見舊錄)

[0061a02]  無端底持經一卷  (舊錄云。無端底總持經)

[0061a03]  安般行道經一卷　解慧微妙經一卷

[0061a04]  失道得道經一卷  (並見舊錄)

[0061a05]  心情心識經一卷  (見舊錄云有注)

[0061a06]  道德果證經一卷

[0061a07]  父子因緣經一卷  (並見舊錄)

[0061a08]  檢意向正經一卷

[0061a09]  熒火六度經一卷  (舊錄有明度經一卷云　一名熒火明度經)

[0061a10]  雜阿含經一卷　小觀世樓炭經一卷

[0061a11]  內禪波羅蜜經一卷  (並見舊錄)

[0061a12]  四輩經一卷  (舊錄云四事弟子經。或云四輩學經)

[0061a13]  大四諦經一卷　五方便經一卷

[0061a14]  五惟越羅名解說經一卷　五陰經一卷

[0061a15]  中五濁世經一卷　六波羅蜜經一卷

[0061a16]  大七車經一卷　八正邪經一卷

[0061a17]  八總持經一卷　八輩經一卷

[0061a18]  八部僧行名經一卷　大十二因緣經一卷

[0061a19]  十八難經一卷  (竝見舊錄)

[0061a20]  五十二章經一卷  (見舊錄別有孝明四十二章經)

[0061a21]  百八愛經一卷  (見舊錄。似抄五蓋疑結經)

[0061a22]  逮慧三昧經一卷  (見舊錄。一名文殊師利問菩薩十事行經)

[0061a23]  小安般舟三昧經一卷  (見舊錄)

[0061a24]  禪行斂意經一卷  (舊錄云禪行檢意經)

[0061a25]  禪數經一卷  (見舊錄)  化譬經一卷  (見舊錄亦云化喻經)

[0061a26]  群生偈經一卷  (見舊錄)

[0061b01]  大總持神呪經一卷  (見舊錄。亦云總持呪經)

[0061b02]  薩和菩薩經一卷  (見舊錄。亦云國王薩惒菩薩經)

[0061b03]  慧定普遍神通菩薩經一卷  (見舊錄。亦云慧定普遍國土神通菩  薩經)

[0061b05]  貧女人經一卷  (見舊錄亦云貧女難陀經)

[0061b06]  阿秋那經一卷  (見舊錄。亦云阿秋那三昧經)

[0061b07]  右一百一十部。合二百九十一卷。並是古舊  二錄失譯諸經。今結附此以彰遠年至所  依據。

歷代三寶紀卷第五  (譯經魏吳)

* * *

【經文資訊】大正藏第 49 冊 No. 2034 歷代三寶紀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
