金剛薩埵說頻那夜迦天成就儀  軌經卷第三
西天譯經三藏朝散大夫試光祿卿  明教大師臣法賢奉　詔譯

[0314b07]  復次成就法。用五種甘露藥五種三昧藥。同  和一處用塗自身。飡五味食。然後持明者觀  想自身本尊已。至黑月八日或十四日。用前
天像入於酒器內。將往尸陀林中。三度白言  尸陀林中諸鬼神等當來買酒。如是言已。時  彼林中所有鬼神必舍佐羅剎及羅剎女等。
各現本形悉來買酒。持明者見彼惡相不得  驚怖。於酒內取出天像羅剎鬼等見此天像。  一切倒地而即問言。持明者有何所欲。行人
即問過去未來現在之事。或言隨我所欲皆  得成就。羅剎等言滿汝所願。

[0314b18]  復用前像以芥子油塗及用灑淨。用佉儞囉  木火炙。稱彼人名即誦發吒字。除佛像功德。  其餘所有一切廟宇鬼神。及大自在天祠等。
悉皆下淚遍身出汗。乃至龍神尼乾天等塑  畫之像。作大哭聲不住本舍。往彼修像施主  處。託夢而言有某甲持明人。今來我舍破壞  於我。我今馳走遠避大難。

[0314b25]  復次用前像於國城中間。掘坑深至膝。以像  覆面埋之。經一時之間。持明者得為城邑之  主。若取埋像長為彼主。

[0314b28]  復用前像持明者。作一地坑安蓮華座。用彼  天像仰面安蓮華上。如是天像常在坑內。持  明者子孫等常為城邑之主。

[0314c02]  復次成就法。持明者以樺皮裹於天像。於囉  惹門外掘坑埋之。時囉惹所有國事。不問他  人唯問持明者。如是一切人間天上。悉為行
人作成就事。持明者如是依法持誦。所有夜  叉女等獻閼伽已。當日即得成就法。若持明  者了知頻那夜迦天本像成就法。不久即得  大持明天。

[0314c09]  復次成就法用前天像。持明者面向天像。持  誦滿一洛叉心念一洛叉。是名洛叉數。持明  者先須冥契真理入祕密門。於一切明無不
成就。長得作為世間之主。是故持明人了知  出世真法。依頻那夜迦天最上儀軌出世妙  法行大乘行必得成就。若有毀本三昧謗阿
闍梨。少聞少智心不真實輕慢三寶。如是下  劣人等不得為說此法。若復有人持本三昧。  達無相際持戒堅固喜捨慈悲。除小根聲聞
及闡提補特伽羅。依法修習無不成就。

[0314c19]  復次成就法。持明者用瓦師輪上泥。作頻那  夜迦天像。十二臂十二目六足。髑髏為裝嚴  人皮為衣。乘必隷多作大惡相。右第一手執
輸羅。第二手執鉞斧。第三手執拏摩嚕迦。第  四手執剛迦羅。第五手執人頭。第六手執劍。  左第一手執劍。第二手執三叉。第三手執人
肉。第四手執髑髏。第五手執骨朵。第六手  作奇剋印。如是頻那夜迦天像。用六種色裝  畫。諸天覩之怖畏。如來見之歡喜。持明者
至黑月八日或十四日。用五種三昧藥及五  種甘露藥。持明者即觀想諸法。唯一真理體  離分別。然後以此藥作大供養。安像於自臥
床頭邊。以飲食獻於天像已。即自之決定成  就而無虛謬。

[0315a04]  復次成就法用人骨作頻那夜迦天像。四臂  三面面各三目。頂戴頭冠髮髻青潤。人皮為  衣現大惡相奇剋十方。持明者於彼像前。用
吠嚕左曩藥作曼拏羅。用羖羊肉以芥子油  煎已。而自作念。我今當食某甲及彼眷屬血  肉。如是念已即食羖羊肉等一日三時。如是
作法三日之內。彼人速得身分乾枯不久命  終。如是成就之法。諸持明者志心修習所求  隨意。

[0315a13]  復次成就法。若有狂惡象馬等奔衝傷人。及  他軍兵欲來侵害。用前頻那夜迦天像懸掛  竿上。即得禁止不敢傷害獲得安隱。

[0315a16]  復用前像。持明者見彼國城聚落。有大災難  人民不安。用一器物滿盛其乳。以三蜜塗像  入此乳器內。用屍灰外畫羯磨杵圍界。以香
華供養如法持誦。至第二日國城聚落。所有  諸惡災難悉得消除。

[0315a21]  復用前像持明者。以酥塗像用乳內煮。彼囉  惹及其眷屬皆生敬愛。

[0315a23]  復用前像持明者。用鉢羅舍木為臼滿盛酥  蜜。復用阿羅羯多葉裹彼天像安此臼內。經  一宿已取彼天像。稱囉惹名。埋像泥中時囉
惹及彼眷屬。常作恭敬種種供養。

[0315a27]  復用前像持明者。用屍衣及人皮裹彼天像。  入於軍陣作奇剋相他軍見己心生恐怪。四  散馳走無所禁止。

[0315b01]  復次成就法持明者。作於二象用頭相對心  自作念。今令二象鬪戰。令此象鬪退彼象作  念之間。象自相鬪彼象即退隨行人意。

[0315b04]  復次成就法持明者。令二童男或二童女使  彼鬪戰。持明者心自作念。令彼童男為二囉  惹相對鬪戰。願此囉惹鬪退彼人。作念之間。
彼人即敗此人得勝隨行人意。

[0315b08]  復次成就法。用前天像以脂麻油塗。用末度  梨蟲皮纏裹天像。以麥  [(麥-大+十)*戈]  火炙。當稱名者得  必舍左執魅。

[0315b11]  復次成就法。持明人用水牛肉作油餅子。以  酥煎。稱設咄嚕名而作心念。令拏吉儞母鬼  食彼設咄嚕。如是念已食於油餅及飲於酒。
所有百由旬外設咄嚕等。至半月內必得命  終。

[0315b16]  復次成就法。用雞肉作天像如烏形。以芥子  油煎。稱設咄嚕名。第一日彼得熱病。第二日  作喘息大哭聲。第三日即彼命終。

[0315b19]  復次成就法。持明者用人肉。作頻那夜迦天  像。如鷲鳥形。用芥子油煎已。持明者先食像  右手。時設咄嚕雙手自落。次食像頭腹臍輪
等。彼人速得命終。

[0315b23]  復次成就法。持明者用雜肉。作頻那夜迦天  像八箇。皆如雀形。至黑月八日或十四日。持  明者食彼天像及少飲酒。至七日內彼設咄
嚕。有大勢力如天帝釋。亦須命終。若欲止息。  用粆糖水灑設咄嚕身即得如故。

[0315b28]  復用前像以素摩囉油塗。用猛火炙所稱名  者即得癩病。若欲止息用乳洗像即得如故。

[0315c01]  復用前像以猫兒血塗。用童子衣繫像。安漿  水器內懸掛架上。彼人即得鬼魅所執。若欲  止息。以乳洗像即得如故。

[0315c04]  復次成就法。持明者用沒囉憾摩野瑟致藥  根。作大自在天像。四臂二目頂戴天冠垂。  髮髻右第一手。持數珠第二手執滿髑髏血。
左第一手執三叉。第二手執朅樁誐。作此像  已。用前頻那夜迦天像。乘大自在天背。用三  辣藥塗之。持明者以迦囉尾囉樹枝。打彼天
像。稱設咄嚕名。令彼得大疾病。

[0315c11]  復次成就法。用孔雀肉作頻那夜迦天像。如  鯉魚形。用鹽及三辣藥填像腹內。用芥子油  煎。持明者裸形被髮塗芥子油。獨往四衢道
中。食前天像飲酒少許。觀想虛空大智遍滿。  如是作法至三日內。所有百由旬外設咄嚕  速得命終。

[0315c17]  復次成就法。持明者用人肉。作頻那夜迦天  像如魚形。用酥煎以芥子填滿像腹。持明者  裸形被髮。食前天像飲酒少許稱名者。至二
日內速得命終。

[0315c21]  復次成就法。用鴿肉作頻那夜迦天像。如猫  兒形。作二十一摶。用芥子油煎持明者當自  食之。隨摶飲酒少許所稱名者。速得破壞。

[0315c24]  復次成就法。用鳩肉作二十一頻那夜迦天  像。如雀形。用紅色麻油煎彼天像。至黑月八  日或十四日。持明者往旃陀羅舍中。裸形被
髮行繞旃陀羅。食彼天像及飲酒所稱名者。  即自馳走不能還於本處。於三日內速得命  終。

[0316a01]  復次成就法。用馬肉作頻那夜迦天像。至黑  月八日或十四日。持明者著青色衣及青絡  腋。往設咄嚕門前左脇而臥。食前天像及飲
酒所稱名者。經須臾之間速得命終。

[0316a05]  復次成就法。用旃陀羅等下賤人肉。作頻那  夜迦天像。長一磔手。用苦辣藥填彼像腹。持  明者於黑月八日或十四日。用屍灰塗身。裸
形被髮往尸陀林中。觀想一切眾生如彼虛  空。然後食彼天像。五百由旬內所有設咄嚕。  經須臾間速得命終。持明者若作此法。乃至
設咄嚕。居大海底深山中隔大恒河。亦須命  終勿生疑惑。

[0316a13]  復次成就法。用染師肉及皮作人肉。作頻那  夜迦天像。長一磔手。用辣油塗像以芥子油  煎。於黑月八日或十四日。持明者以吠嚕左
曩藥塗於自身。往皮作人舍內。左手持天像。  於口左腮食彼天像。稱設咄嚕名而作是念。  我今食某血肉。作念已即食彼像。所有設咄  嚕須臾之間即得命終。

[0316a20]  復次成就法。如前人肉作頻那夜迦天像。長  一磔手四臂如狗形。持明者用左手小指甲。  掐破天像臍輪。以三辣藥填像臍中。於黑月
八日或十四日。往尸陀林中。用紅麻油煎彼  天像。持誦大明及稱大惡設咄嚕名。持明者  漸漸食天像及飲酒。所有輕慢三寶謗阿闍
梨。斷善根滅佛法者。須臾中間速令命終。此  無解法。

[0316a28]  復次成就法。用邊方人肉作頻那夜迦天像。  長八指。用鹽芥子塗像。以辣油煎。持明者往  四衢道中。裸形被髮。用辣油塗身而作是念。
我今食彼某甲設咄嚕血肉。作是念已。即食  天像及飲血。經一夜內彼設咄嚕。身血肉都  盡唯有骨鎖。至日出時即得命終。彼設咄嚕  在一由旬外當作此法。

[0316b06]  復次成就法。用前肉作七箇頻那夜迦天像。  如油餅形。第一像用粆糖芥子塗。第二像用  水牛生酥塗。第三像用羖羊生酥塗。第四像
用黃牛生酥塗。第五像用欝金自然汁塗。第  六像用酥糖滓塗。第七像用阿羅訖怛迦藥  自然汁塗。復次第一像用辣油煎。第二像用
麻油煎。第三像用黃牛生酥煎。第四像用熟  酥煎。第五像用羖羊生酥煎。第六像用紅麻  油煎。第七像前酥油內隨取一般煎彼天像。
持明者往四衢道中而自作念。我今當食某  甲設咄嚕。作是念已即食第一像。彼設咄嚕  經一時中命終。持明者裸形乘象。以二足展
舒手持第二像。顧視設咄嚕方位。作是念云。  我今令彼設咄嚕怖畏馳走。作念已食第二  像。經七日內彼設咄嚕怖畏馳走。持明者
於月四日或五日八日。以一足而立作念云。  我今當食某甲設咄嚕。作念已即用二足立  地。食第三像。至三日內能破壞設咄嚕。持
明者復作念云。我今當食某甲設咄嚕令得  大病。如是念已往彼舍中。裸形被髮食第  四像。於當日內得大疾病。持明者往四衢道
中。並足正立作念云。我令禁縛某甲設咄  嚕。作是念已。剎那中間即得禁縛。持明者  用不到地瞿摩夷。於婬女門前作曼拏羅。持
明者作曼拏羅步。作是念云。我今當與某甲  人作於息災。如是念已即食第六像。當日即  得息災。持明者用吠嚕左曩藥及五種三昧
藥。作曼拏羅。用香華等。供養曼拏羅賢聖已。  持明者發寂靜心作念云。我今一日內作降  伏敬愛法。如是念已食第七像及飲酒已。當
日得一切見者。降伏敬愛供給供養。

[0316c08]  復次頻那夜迦天持明者。隨意作息災增益  等法。內心觀想護摩無性之火。有大勢力。是  故教中所說內心護摩。能禁他軍。

[0316c11]  復次持明者。先觀想他軍象馬人物甲仗等。  然後以右手無名指與拇指。安自舌尖上。復  想彼軍人馬等入自腹內。如是想已。彼軍人
馬等悉皆禁止。一無施勇。

[0316c15]  復次成就法。持明者欲破他軍。用髑髏滿盛  尾謨怛羅室隷沙摩僧賀拏及酒肉等。持明  者裸形被髮乘獨牙象。用右手持此髑髏。往
奔他軍處面向軍住。以左手取髑髏內物。擲  自舌上。以舌上物唾向他軍。不過二十五唾。  彼軍人馬等。各見五股金剛杵來打己身悉  皆倒地。

[0316c22]  復次成就法。用象馬牛驢及人肉等。持明者  食此肉已及飲酒。復用前肉塗於自身。往彼  陣前面向他軍作舞。彼軍見已悉皆禁止不
能征戰。自軍獲勝還。歸已持明者復更作舞。  以二手不住相拍彼軍。自相交戰馳走遠去。

[0316c27]  復次成就法。用甘露藥及鉢囉他摩布瑟鞞  多贊拏隷迦囉設多。畫頻那夜迦天像。四臂  右第一手作施願。第二手持囉訖多。左第一
手執三叉。第二手執髑髏。復用淨行人囉訖  多。畫一天像二臂三目。與前天像同掛竿上。  立彼陣前。彼軍見者悉皆驚怖四散馳走。經  六箇月不能歸還本國。

[0317a05]  復次成就法。持明者見二軍列陣將欲交戰。  如前作法。畫二  幀  像用頭髮為繩以二  幀  相  背縛之掛一竿上。於兩陣中間掘坑深一人
量。埋立  幀  竿。彼軍若見此竿。可一箭地悉皆  驅走。或持明者執  幀  竿右旋轉之。時彼二軍  自然鬪戰。  幀  竿若住二軍亦止。

[0317a11]  復次成就法。用前藥法畫頻那夜迦天像。一  頭四身各有四臂。四手執設咄嚕頭。餘手執  種種器仗作破壞相。持明者於黑月十四日。
如前用甘露藥及三昧藥等。塗自身已。用物  裹此  幀  像。持明者手持  幀  像。隨意經行得隱  身法乃至諸天亦不能見。何況凡人。持明者
於此法中勿生疑惑。若生疑者是人破金剛  薩埵勅。此成就法是頻那夜迦親說有大威  力。

[0317a20]  復次成就法。持明者用猫兒肉鷄肉。同作頻  那夜迦天像。依前法煎已。食彼天像。於竟夜  中思惟所作善惡之事。復觀想自身作甘露
軍拏利。頻那夜迦天依金剛薩埵勅。能作一  切事。

[0317a25]  復次成就法。持明者於  幀  像前用屍灰辣油。  塗自身兩乳。用屍火熨。當稱名者即得瘧  病。

[0317a28]  復次成就法。持明者用吠嚕左曩藥塗於自  身已。取前  幀  像用帛裹已。稱囉惹名。心念句  召於彼。復用屍火熨二十二遍。至須臾時得
囉惹等。速來供給隨行人意。

[0317b03]  復次成就法。依法如前用牛血畫頻那夜迦  天像。持明者用甘露藥及三昧藥。塗於自身  手。持  幀  像食於牛肉。次以手旋肉夜至明旦。
所有見者悉皆敬愛。

[0317b07]  復次成就法。用牛肉及五種甘露藥三昧藥。  同和作曼拏羅。用前  幀  像鋪展曼拏羅內。持  明者  幀
像上坐。食獯狐及烏肉已。稱童女名  顧視十方心作觀想。從夜至旦法得成就。彼  之童女不欲事於他人。愛敬持明者。

[0317b12]  復次持明者用人血。於屍衣上畫頻那夜迦  天像。八臂四面四足。面各兩目被頭髮。於  天像一邊。畫囉惹形天像。右第一手執金剛
杵。第二手執劍。第三手覩摩囉。第四手作無  畏印。左第一手執髑髏。第二手執弓。第三手  執羂索。第四手執契吒迦。如是畫已用童女
血出眼光。持明者於寂靜處安彼  幀  像。如法  供養已。裸形被髮加持紅華。以華打像。得  囉惹等尊重敬愛。持明者如前作法。用白華
打像速得息災。用黃華打像能作禁法。用青  華打像能作調伏。用煙色華打像能作發遣。  用黑色華打像能作觀想。若以前法殺冤。乃  至有大威力如帝釋天亦須命終。

[0317b25]  復次成就法。持明者用羊肉安悉香及五種  甘露藥。同和作丸。持明者口含藥丸手持  幀  像隨意經行。他人見者皆得魑魅。眼不見物
耳不聞聲。心無分別如憨癡者。乃至自家妻  子男女。他人取去亦不顧錄。

[0317c01]  復次成就法。持明者作頻那夜迦天像。十二  臂六足獨髻。右第一手執拶嚕迦。第二手執  鉞斧。第三手執輸羅。第四手執箭。第五手作
施願。第六手執拏摩嚕迦。左第一手執三叉。  第二手執劍。第三手執朅樁誐。第四手執人  頭瀝血。第五手執髑髏。第六手執人皮。如是
畫已。持明者安寂靜無人處。乃至父母妻子  男女及一切人。皆不得令見方得成就。持明  者觀想。食於人肉及火已。復言我令於某處
聚落舍宅等悉皆焚燒。如是言已彼人舍宅  悉皆焚燒。

[0317c12]  復次持明者於  幀  像前。食於人肉牛肉已。及  飲酒二十口。稱設咄嚕舍以火焚燒。言已即  作哭聲。經須臾間即得焚燒此名火難成就
法。

[0317c16]  復次水難成就法。持明者令旃陀羅童女合  線。淨去除毛髮等。織成匹帛長三肘闊一肘  半具茸頭者。當作  幀  像。用旃陀羅童女血。於
幀  四邊畫三重金剛杵為界。中間畫頻那夜  迦天像。六臂六面。一面如焰鬘得迦明王作  大忿怒相。一面作甘露軍拏利明王相。一面
作大黑神相。一面作頻那夜迦天相。餘二面  作頭明王相口出利牙復作一  幀  。亦用童女  血。畫呬嚕迦相。如是二  幀  內書名字。相並懸  掛持明者於
幀  像前。觀想十方有大水漂溺。  如是想已。食水牛肉及人肉飲酒。如是此法  於黑月八日起首。至後月八日法成。能作大  水漂溺人物。水不能竭。

[0317c29]  復次成就法。用羖羊肉及雞猪兔肉等。作頻  那夜迦天像。或二箇或四箇。持明者同前。肉  及乳同研塗於自身。以辣油洗於手足。及塗
頭上。至黑月八日或十四日。持明者行次食  前天像。至七日內。所有大水悉皆乾枯。

[0318a05]  復次成就法。持明者於黑月十四日。持一狗  頭往尸陀林中埋之。於埋狗地上種白芥子。  候熟收子。及曩泥左子紅華子。麻羅鉢怛囉
藥毋娑多藥。後用哩覩嚩底踰泥多。同合為  眼藥。若人得此藥點眼速得隱身。能作種種  事有大勢力。猶如王子隨意自在。所欲句召  一切皆來見者歡喜。

金剛薩埵說頻那夜迦天成就儀軌經卷第三

* * *

【經文資訊】大正藏第 21 冊 No. 1272 金剛薩埵說頻那夜迦天成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
