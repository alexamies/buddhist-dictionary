大智度論釋會宗品第二十四  (卷五十二)
聖者龍樹造

後秦龜茲國三藏鳩摩羅什譯

[0429b26]  【經】

[0429b26]  爾時，慧命富樓那彌多羅尼子白佛言：  「世尊！佛使須菩提為諸菩薩摩訶薩說般若  波羅蜜，今乃說摩訶衍為？」

[0429b28]  須菩提白佛言：「世  尊！我說摩訶衍，將無離般若波羅蜜？」

[0429b29]  佛言：「不  也！須菩提！汝說摩訶衍，隨般若波羅蜜，不  離般若波羅蜜。何以故？一切所有善法、助
道法，若聲聞法、若辟支佛法、若菩薩法、若佛  法，是一切法，皆攝入般若波羅蜜中。」

[0429c04]  須菩提  白佛言：「世尊！何等諸善法、助道法，聲聞法、辟  支佛法、菩薩法、佛法，皆攝入般若波羅蜜中？」

[0429c07]  佛告須菩提：「所謂檀波羅蜜、尸羅波羅蜜、羼  提波羅蜜、毘梨耶波羅蜜、禪波羅蜜、般若波
羅蜜，四念處、四正勤、四如意足、五根、五力、七  覺分、八聖道分，空、無相、無作解脫門，佛十力、  四無所畏、四無礙智、大慈大悲、十八不共法、
無錯謬相、常捨行。須菩提！是諸餘善法、助道  法，若聲聞法、若辟支佛法、若菩薩法、若佛法，  皆攝入般若波羅蜜中。

[0429c14]  「須菩提！若摩訶衍，若  般若波羅蜜、禪波羅蜜、毘梨耶波羅蜜、羼提  波羅蜜、尸羅波羅蜜、檀波羅蜜；若色、受、想、行、
識，眼、色、眼識、眼觸、眼觸因緣生諸受，乃至意、  法、意識、意觸、意觸因緣生諸受；地種乃至識  種；四念處乃至八聖道分；空、無相、無作解脫
門；及諸善法，若有漏、若無漏，若有為、若無為，  若苦諦、集諦、滅諦、道諦，若欲界、若色界、若無  色界，若內空乃至無法有法空；諸三昧門、諸
陀羅尼門；佛十力乃至十八不共法；若佛、佛  法、法性、如、實際、不可思議性、涅槃——是一切諸法  皆不合不散、無色、無形、無對，一相，所謂無相。
須菩提！以是因緣故，汝所說摩訶衍，隨順般  若波羅蜜。何以故？須菩提！摩訶衍不異般若  波羅蜜，般若波羅蜜不異摩訶衍，般若波羅
蜜、摩訶衍無二無別；檀波羅蜜不異摩訶衍，  摩訶衍不異檀波羅蜜，檀波羅蜜、摩訶衍無  二無別；乃至禪波羅蜜亦如是。須菩提！四念
處不異摩訶衍，摩訶衍不異四念處，四念處、  摩訶衍無二無別；乃至十八不共法不異摩  訶衍，摩訶衍不異十八不共法，十八不共法、
摩訶衍無二無別。以是因緣故，須菩提！汝說  摩訶衍即是說般若波羅蜜。」

[0430a08]  【論】

[0430a08]  者言：

[0430a08]  富樓那雖自無疑，為新學鈍根  者不解義一而名字異，故發問。須菩提即  以其事白佛：「佛法甚深，我所說者將無有  失？」

[0430a11]  佛答：「汝說摩訶衍，隨順般若，無有違  錯。」

[0430a12]  此義初已論之，今佛為說隨順因緣，所  謂三乘所攝一切善法皆合聚在般若波羅  蜜中。所以者何？一切三乘善法皆為涅槃  故。

[0430a15]  涅槃門有三種：一切法皆入空門、無相、無  作門。如持戒能生禪定，禪定能生實智慧，  不著世間故。

[0430a17]  何等三乘助道法攝在般若  中？所謂六波羅蜜，三十七品、三脫門，佛十力、  四無所畏、四無礙智、大慈大悲、十八不共法、
無錯謬相、常捨行。

[0430a20]  此中三十七品、三脫門  是三乘共法，六波羅蜜是菩薩法，十力乃至  常捨行是佛法。

[0430a22]  有人言：「六波羅蜜有具足、  有不具足。不具足者共二乘法，具足者獨  菩薩法。」

[0430a24]  復次，摩訶衍空，般若波羅蜜亦空，空  義一故，須菩提隨順無錯。如般若波羅蜜空，  五波羅蜜乃至如、法性、實際、不可思議性、涅
槃亦如是。

[0430a27]  復次，從般若波羅蜜乃至涅槃，  皆是不合、不散、無色、無形、無對，一相，所謂無  相。是同相故，說「摩訶衍則是般若波羅蜜，
摩訶衍、般若波羅蜜無二無別故」。

大智度論釋十無品第二十五

[0430b03]  【經】

[0430b03]  慧命須菩提白佛言：「世尊！菩薩摩訶薩  前際不可得，後際不可得，中際不可得。色  無邊故，當知菩薩摩訶薩亦無邊；受、想、行、
識無邊故，當知菩薩摩訶薩亦無邊。色是菩  薩摩訶薩，是亦不可得；受、想、行、識是菩薩  摩訶薩，是亦不可得。如是，世尊！於一切種、
一切處求菩薩不可得。世尊！我當教何等  菩薩摩訶薩般若波羅蜜？世尊！菩薩摩訶薩  但有名字。如說我名字，我畢竟不生。如我，
諸法亦如是無自性。何等色畢竟不生？何等  受、想、行、識畢竟不生？世尊！是畢竟不生，不名  為色；是畢竟不生，不名為受、想、行、識。世尊！
若畢竟不生法，當教誰是般若波羅蜜耶？  離畢竟不生，亦無菩薩行阿耨多羅三藐三  菩提。若菩薩聞作是說，心不沒、不悔、不驚、不
怖、不畏，當知是菩薩摩訶薩能行般若波羅  蜜。」

[0430b19]  舍利弗問：

[0430b19]  「須菩提！何因緣故言『菩薩摩訶  薩前際不可得，後際不可得，中際不可得』？

[0430b20]  「須  菩提！何因緣故言『色無邊故，當知菩薩亦無  邊；受、想、行、識無邊故，當知菩薩亦無邊』？

[0430b22]  「須菩  提！何因緣故言『色是菩薩，是亦不可得；受、想、  行、識是菩薩，是亦不可得』？

[0430b24]  「須菩提！何因緣故  言『於一切種、一切處，菩薩不可得，當教何等  菩薩般若波羅蜜』？

[0430b26]  「須菩提！何因緣故言『菩薩  摩訶薩但有名字』？

[0430b27]  「須菩提！何因緣故言『如說  我名字，我畢竟不生；如我，諸法亦如是無自  性。何等色畢竟不生，何等受、想、行、識畢竟不  生』？

[0430c01]  「須菩提！何因緣故言『畢竟不生，不名為色？  畢竟不生，不名為受、想、行、識』？須菩提！何因緣  故言『若畢竟不生法，當教誰是般若波羅
蜜耶』？

[0430c04]  「須菩提！何因緣故言『離畢竟不生，亦無  菩薩行阿耨多羅三藐三菩提』？

[0430c05]  「須菩提！何因  緣故言『若菩薩聞作是說，心不沒、不悔、不驚、  不怖、不畏，若能如是行，是名菩薩摩訶薩行  般若波羅蜜』？」

[0430c08]  爾時，須菩提報舍利弗言：「眾生  無所有故，菩薩前際不可得；眾生空故，菩薩  前際不可得；眾生離故，菩薩前際不可得。舍
利弗！色無有故，菩薩前際不可得；受、想、行、識  無有故，菩薩前際不可得。色空故，菩薩前  際不可得；受、想、行、識空故，菩薩前際不可得。
色離故，菩薩前際不可得；受、想、行、識離故，菩  薩前際不可得。舍利弗！色性無故，菩薩前際  不可得；受、想、行、識性無故，菩薩前際不可得。

[0430c17]  「舍利弗！檀波羅蜜無有故，菩薩前際不可得；  尸羅波羅蜜、羼提波羅蜜、毘梨耶波羅蜜、禪  波羅蜜、般若波羅蜜無有故，菩薩前際不可
得。何以故？舍利弗！空中前際不可得、後際不  可得、中際不可得；空不異菩薩，菩薩不異前  際。舍利弗！空、菩薩、前際，是諸法無二無別。以
是因緣故，舍利弗！菩薩前際不可得。

[0430c23]  「舍利弗！  檀波羅蜜空故，檀波羅蜜離故，檀波羅蜜性  無故，菩薩前際不可得；尸羅波羅蜜、羼提
波羅蜜、毘梨耶波羅蜜、禪波羅蜜；般若波羅  蜜空故，般若波羅蜜離故，般若波羅蜜性無  故，菩薩前際不可得。何以故？舍利弗！空中前
際不可得、後際不可得、中際不可得；空不異  菩薩，菩薩亦不異前際。舍利弗！空、菩薩、前  際，是諸法無二無別。以是因緣故，舍利弗！  菩薩前際不可得。

[0431a03]  「復次，舍利弗！內空無所有  故，菩薩前際不可得；乃至無法有法空無所  有故，菩薩前際不可得。內空空故、內空離故、
內空性無故，乃至無法有法空空故、離故、性  無故，菩薩前際不可得。餘如上說。

[0431a07]  「復次，舍利  弗！四念處無所有故，菩薩前際不可得；四念  處空故、離故、性無故，菩薩前際不可得。乃至
十八不共法無所有故，菩薩前際不可得；十  八不共法空故、離故、性無故，菩薩前際不可  得。餘如上說。以是因緣故，舍利弗！菩薩前際  不可得。

[0431a13]  「復次，舍利弗！一切三昧門、一切陀羅  尼門無有故，菩薩前際不可得；三昧門、陀羅  尼門空故、離故、性無故，菩薩前際不可得。餘
如上說。

[0431a16]  「復次，舍利弗！法性無有故，菩薩前際  不可得；法性空故、離故、性無故，菩薩前際不  可得。餘如上說。復次，舍利弗！如無有故、空故、
離故、性無故，實際無有故、空故、離故、性無故，  不可思議性無有故、空故、離故、性無故，菩薩  前際不可得。餘如上說。

[0431a21]  「復次，舍利弗！聲聞無  有故，菩薩前際不可得；聲聞空故、離故、性無  故，菩薩前際不可得。辟支佛無有故、空故、離
故、性無故，菩薩前際不可得。佛無有故、空故、  離故、性無故，菩薩前際不可得。阿耨多羅三  藐三菩提無有故乃至性無故，菩薩前際不  可得。

[0431a27]  「復次，一切種智無有故乃至性無故，菩  薩前際不可得。何以故？舍利弗！空，前際不可  得、後際不可得、中際不可得，菩薩不可得。舍
利弗！空，不異菩薩，亦不異前際；空、菩薩、前際，  是諸法無二無別。以是因緣故，舍利弗！菩薩  前際不可得，後際、中際亦如是。」

[0431b04]  【論】

[0431b04]  問曰：

[0431b04]  上已說「菩薩、菩薩字不可得，為誰  說般若波羅蜜」，今何以更說？

[0431b05]  答曰：

[0431b05]  不應作  是問！須菩提空行第一，常樂說空；若有所  說，常以空門利益眾生。

[0431b07]  復次，上略說，是中  十種廣分別菩薩不可得。

[0431b08]  行者若觀諸法  空，隨順無相、無作；以無作心故，不欲有  所作，尚不能自作利益，何況利益人！若人
住我心中，能分別諸法善不善相，集諸善  法、捨不善法；今佛說：「般若波羅蜜中，不應  計我心，不應分別諸法，但行眾善。」是事  為難。

[0431b14]  行者作是念：「若無我者，為誰修善？」先  有我，今以般若波羅蜜故無，心生憂戚。是  故須菩提更重說：「我，從本已來無，非先有今
無。」行者如是如是本來自無，今無所失，故  無所憂。譬如深根大樹，不可以一斫能辦，  多用斧力乃能斷；菩薩空亦如是，不可一  說便得，以是故廣分別。

[0431b20]  須菩提問佛時，作  是念：「若定有菩薩法，應三世通有。今前世  中無有菩薩。何以故？前世無初故。未來世
亦如是，未有因緣故。前後相待故有中  間，若無前後則無中間。」

[0431b24]  若謂「五眾是菩薩」；  五眾無邊，如先種種因緣說五眾畢竟空故  無量無邊，無量無邊故同無為法。

[0431b26]  若菩薩  無邊者，是事不然！以此因緣故，菩薩不可  得，當為誰說？

[0431b28]  常一切處、一切種、一切時求  菩薩不可得，當為誰說？

[0431b29]  如我畢竟不生、空  無所有，五眾亦如是畢竟不生、無所有。既  無眾生及五眾法，云何有菩薩？

[0431c02]  問曰：

[0431c02]  眾生  及五眾法畢竟不生，解是法者，即是菩薩？

[0431c03]  答  曰：

[0431c04]  「畢竟不生」不名為色，不名為受想行識。  何以故？五眾是生相，畢竟不生中無是分別。

[0431c06]  五眾畢竟不生，不可以教化；離畢竟不生，  亦無菩薩行道，當教誰？

[0431c07]  菩薩聞是不怖、不  畏，是為能行菩薩道。

[0431c08]  問曰：

[0431c08]  我與菩薩是  一物，云何以我喻菩薩？

[0431c09]  答曰：

[0431c09]  是般若波  羅蜜中一切法空，初學不得便為說空！先  當分別罪福，捨罪修福德；福德果報無  常，無常故生苦，是故捨福厭世間，求道入
涅槃。爾時，應作是念：「因我故生諸煩惱，是  我於六識中求不可得，但以顛倒故著我。」  是故解無我易，易可受化。

[0431c15]  若言「色空」，則  難解；雖耳聞說空，眼常見實。是故先破惡  罪中我，後破一切諸法。

[0431c17]  一切佛弟子，得道  者自知自證無我，未得道者信餘法空，不  能如信無我，是故以無我為喻。

[0431c19]  此中須  菩提說一切法空，推無菩薩，用無我為喻；  以小喻大，如石蜜喻甘露。

[0431c21]  問曰：

[0431c21]  舍利弗  知空無我義，何以故事事致問？

[0431c22]  答曰：

[0431c22]  須菩  提聲聞人，德不如菩薩，而於佛前說深般  若，新學菩薩心或生疑。上佛雖言「汝說摩  訶衍隨順般若」，猶謂佛將順須菩提。舍利
弗欲斷此疑，故發問。

[0431c26]  復次，佛欲共須菩提  說般若，乃至終竟；是故舍利弗事事質問，令  須菩提善分別深義，使眾人敬信。

[0431c28]  以是故  問：「過去世中菩薩不可得，乃至不恐不怖。」

[0431c29]  須  菩提答義：我、眾生、人即是一物。未得道時，  名  凡夫人；初入道乃至阿羅漢，名聲聞人；觀
因緣法悟空小深，小愍眾生，名辟支佛人；  深入空法，行六波羅蜜，大慈大悲，是名菩  薩人——功德別異故，名字亦異。如我、眾生、人一
事，以眼見事故名見者，意得故名知者，  受苦樂故名受者。是我、眾生、人等，先已說  種種因緣無故，菩薩亦應無。是故須菩提
語舍利弗：「眾生無故，三世中無菩薩。」

[0432a09]  問曰：

[0432a10]  五眾和合有菩薩，菩薩應無，五眾應有！

[0432a10]  答  曰：

[0432a11]  為破是事故言「無眾生、無我」，無我故  則五眾無所屬，無所屬故空，空故無菩薩。

[0432a13]  問曰：

[0432a13]  若五眾空者，空即是菩薩？

[0432a13]  答曰：

[0432a13]  五眾空  亦非菩薩，空、無所有、無分別故。

[0432a14]  五眾離、五  眾無性，亦無菩薩。若說無菩薩，則三世皆  無。

[0432a16]  觀是五眾等世間法、六波羅蜜等道法，是  名菩薩；是法空故，菩薩亦空。此中佛自說因  緣：「諸法空不異菩薩，菩薩不異空，菩薩空、
三世空，無二無別。」

[0432a19]  從六波羅蜜乃至一切  種智，行是諸法故，名為菩薩；是諸法空故，  菩薩亦空。此中法空，聲聞、辟支佛得是空
故，名聲聞、辟支佛人；聲聞、辟支佛人空故，  菩薩亦如是。

[0432a24]  【經】

[0432a24]  「如舍利弗言：『色無邊故，當知菩薩亦無  邊；受、想、行、識無邊故，當知菩薩亦無邊。』舍利
弗！色如虛空，受、想、行、識如虛空。何以故？舍利  弗！如虛空邊不可得、中不可得，無邊無中故，  但說名虛空。如是，舍利弗！色邊不可得、中不
可得，是色空故，空中亦無邊亦無中；受、想、行；  識邊不可得、中不可得，識空故，空中亦無邊、  亦無中。以是因緣故，舍利弗！色無邊故，當知
菩薩亦無邊；受、想、行、識無邊故，當知菩薩亦  無邊。乃至十八不共法亦如是。

[0432b04]  「如舍利弗言：  『色是菩薩，是亦不可得；受、想、行、識是菩薩，是  亦不可得。』舍利弗！色、色相空，受、想、行，識、識
相空；檀波羅蜜、檀波羅蜜相空，乃至般若波  羅蜜亦如是；內空、內空相空，乃至無法有法  空、無法有法空相空；四念處、四念處相空，乃
至十八不共法、十八不共法相空；如、法性、實  際，不可思議性、不可思議性相空；三昧門、三  昧門相空，陀羅尼門、陀羅尼門相空；一切智、
一切智相空，道種智、道種智相空，一切種  智、一切種智相空；聲聞乘、聲聞乘相空，辟支  佛乘、辟支佛乘相空，佛乘、佛乘相空；聲聞人、
聲聞人相空，辟支佛、辟支佛相空，佛、佛相  空。空中色不可得，受、想、行、識不可得。以是因  緣故，舍利弗！色是菩薩，是亦不可得；受、想、行、
識是菩薩，是亦不可得。

[0432b19]  「如舍利弗言：『何因緣  故，於一切種、一切處，菩薩不可得，當教何  等菩薩般若波羅蜜？』舍利弗！色，色中不可得；
色，受中不可得。受，受中不可得；受，色中不可  得；受，想中不可得。想，想中不可得；想，色、受中  不可得；想，行中不可得。行，行中不可得；行，色、
受、想中不可得；行，識中不可得。識，識中不可  得，識，色、受、想、行中不可得。舍利弗！眼，眼中不  可得；眼，耳中不可得。耳，耳中不可得；耳，眼中
不可得；耳，鼻中不可得。鼻，鼻中不可得；鼻，眼、  耳中不可得；鼻，舌中不可得。舌，舌中不可得；  舌，眼、耳、鼻中不可得；舌，身中不可得。身，身中
不可得；身，眼、耳、鼻、舌中不可得；身，意中不可  得。意，意中不可得；意，眼、耳、鼻、舌、身中不可得。  六入、六識、六觸、六觸因緣生受亦如是。檀波
羅蜜乃至般若波羅蜜，內空乃至無法有法  空，四念處乃至十八不共法，一切三昧門、一  切陀羅尼門，性法乃至辟支佛法，初地乃至
十地，一切智、道種智、一切種智亦如是；須陀  洹乃至阿羅漢、辟支佛、菩薩、佛亦如是。菩薩，  菩薩中不可得；菩薩，般若波羅蜜中不可得。
般若波羅蜜，般若波羅蜜中不可得；般若波  羅蜜，菩薩中不可得；般若波羅蜜中，教化無  所有不可得。教化中，教化無所有不可得；教
化中，菩薩及般若波羅蜜無所有不可得。舍  利弗！如是一切法無所有不可得。以是因緣  故，一切種、一切處，菩薩不可得，當教何等菩  薩般若波羅蜜？」

[0432c17]  「如舍利弗言：『何因緣故說菩  薩摩訶薩但有假名？』舍利弗！色是假名，受、想、  行、識是假名；色名非色，受、想、行，識名非識。何
以故？名、名相空；若空，則非菩薩。以是因緣故，  舍利弗！菩薩但有假名。復次，舍利弗！檀波羅  蜜但有名字；名字中非有檀波羅蜜，檀波羅
蜜中非有名字。以是因緣故，菩薩但有假名。  尸羅波羅蜜、羼提波羅蜜、毘梨耶波羅蜜、禪  波羅蜜。般若波羅蜜但有名字；名字中無
有般若波羅蜜，般若波羅蜜中無有名字。以  是因緣故，菩薩但有假名。舍利弗！內空但有  名字，乃至無法有法空但有名字，名字中無
內空，內空中無名字。何以故？名字、內空俱不  可得。乃至無法有法空亦如是。以是因緣故，  舍利弗！菩薩但有假名。舍利弗！四念處但有
名字，乃至十八不共法但有名字；一切三昧  門、一切陀羅尼門，乃至一切種智亦如是。以  是因緣故，舍利弗！我說菩薩但有假名。」

[0433a05]  「如舍  利弗言：『何因緣故，說我名字畢竟不生？』舍  利弗！我畢竟不可得，云何當有生？乃至知者、
見者畢竟不可得，云何當有生？舍利弗！色畢  竟不可得，云何當有生？受、想、行、識畢竟不可  得，云何當有生？眼畢竟不可得，乃至意觸因
緣生受畢竟不可得，云何當有生？檀波羅蜜  畢竟不可得，乃至般若波羅蜜畢竟不可得，  云何當有生？內空畢竟不可得，乃至無法有
法空畢竟不可得，云何當有生？四念處畢竟  不可得，乃至十八不共法畢竟不可得，云何  當有生？諸三昧門、諸陀羅尼門畢竟不可得，
云何當有生？聲聞乃至佛畢竟不可得，云何  當有生？以是因緣故，舍利弗！我說：『如我名字，  我亦畢竟不生。』」

[0433a20]  【論】

[0433a20]  問曰：

[0433a20]  心、心數法無形、不可見故可  無邊；色是有形、可見，云何無邊？

[0433a21]  答曰：

[0433a21]  無處  不有色，不可得籌量遠近輕重。如佛說：  四大無處不有，故名為大；不可以五情  得其限，不可以斗稱量其多少輕重，是
故言「色無邊」。

[0433a25]  復次，是色過去時，初始不可得；  未來時中，無有恒河沙劫數限色當有盡，  是故無後邊；初邊、後邊無故，中亦無。

[0433a27]  復次，「邊」  名色相；是色分別破散，邊不可得，無有本  相。

[0433a29]  復次，無為法不生不滅故，無數無量無邊；  以法空觀觀色皆空，與虛空及無為同  相。

[0433b02]  無量無數無邊法中，乃至微塵不可得，何  況菩薩！是故說「五眾無邊，菩薩亦無邊」。如  色無邊，乃至十八不共法亦如是，隨相分別
如先說。

[0433b05]  是五眾無量無數無邊故，不得言  色是菩薩；四眾亦如是。

[0433b06]  復次，色若離心心數  法，如草木瓦石，云何名菩薩？若心心數法  離色，則無依止處，亦無所能為，云何名菩  薩？

[0433b09]  復次，六波羅蜜、十八空、三十七品，十力乃  至十八不共法，如、法性、實際、不可思議性，三
解脫門，陀羅尼門、諸三昧門，薩婆若、道智、一切  種智，三乘、三乘人，是法若修、若觀，是名菩薩。  是法皆以自相空故空，所謂檀波羅蜜、檀波
羅蜜相空，乃至佛、佛相空。

[0433b14]  「一切處」者，五眾、十  二入、十八界，乃至一切種智。

[0433b15]  「一切種智」者，十  八空、三解脫門。般若波羅蜜觀若常若無常  等，入一門、二門乃至無量門等，是名一切種  智。求索菩薩不可得。

[0433b18]  又以自法中無自  法，亦無他法。如此中說：「色，色中不可得；色，  受中不可得。受，受中不可得；受，色中不可得；
乃至般若波羅蜜，般若波羅蜜中不可得；乃  至教化中，教化不可得。」

[0433b22]  「但有名字」者，是五眾  破壞散滅，如虛空無異。是菩薩但有名字，  如幻化人，假名字中更為立名。

[0433b24]  須菩提語  舍利弗：「不但菩薩假名字，五眾皆亦假名字；  假名字中，假名字相不可得，皆入第一義中。  若如是空者，則非菩薩。」

[0433b27]  復次，六波羅蜜乃至  一切種智，行是法故，名為菩薩；是法亦假  名字，菩薩亦假名字，空無所有。是諸法等強
為作名，因緣和合故有，亦無其實。

[0433c01]  「我名字  畢竟不生」者，如此品初已說。此中須菩提亦  如眾生空、法空破我，所謂：「我畢竟不可得，
乃至知者、見者不可得，云何當有生？五眾畢  竟不可得，云何有五眾生？乃至意觸因緣  生受畢竟不可得，云何當有生？六波羅蜜畢
竟不可得，乃至諸陀羅尼門、三昧門、聲聞、辟  支佛、佛畢竟不可得，云何當有生？」

[0433c08]  若法先  有，然後可問生；法體先無，云何有生？

[0433c10]  【經】

[0433c10]  「如舍利弗所言：『如我，諸法亦如是無自性。』  舍利弗！諸法和合生故無自性。舍利弗！何等  和合生無自性？舍利弗！色和合生無自性，受、
想、行、識和合生無自性。眼和合生無自性，乃  至意和合生無自性。色乃至法、眼界乃至法  界、地種乃至識種、眼觸乃至意觸、眼觸因緣
生受乃至意觸因緣生受和合生無自性。檀  波羅蜜乃至般若波羅蜜和合生無自性。四  念處乃至十八不共法和合生無自性。

[0433c18]  「復次，舍  利弗！一切法無常亦不失。」

[0433c19]  舍利弗問須菩提：  「何等法無常亦不失？」

[0433c20]  須菩提言：「色無常亦不  失，受、想、行、識無常亦不失。何以故？若法無常，  即是動相、即是空相。以是因緣故，舍利弗！一
切有為法無常亦不失。若有漏法、若無漏法，  若有記法、若無記法，無常亦不失。何以故？  若法無常，即是動相、即是空相。以是因緣故，
舍利弗！一切作法無常亦不失。

[0433c26]  「復次，舍利  弗！一切法非常非滅。」

[0433c27]  舍利弗言：「何等法非常  非滅？」

[0433c28]  須菩提言：「色非常非滅。何以故？性自  爾。受、想、行、識非常非滅。何以故？性自爾。乃至  意識因緣生受非常非滅。何以故？性自爾。
以是因緣故，舍利弗！諸法和合生無自性。

[0434a02]  「如  舍利弗所言：『何因緣故，色畢竟不生，受、想、行、  識畢竟不生？』」

[0434a04]  須菩提言：「色非作法，受、想、行、識  非作法。何以故？作者不可得故。舍利弗！眼非  作法。何以故？作者不可得故；乃至意亦如是。
眼界乃至意觸因緣生受，亦如是。復次，舍利  弗！一切諸法皆非起非作。何以故？作者不可  得故。以是因緣故，舍利弗！色畢竟不生，受、想、  行、識畢竟不生。

[0434a10]  「如舍利弗所言：『何因緣故，畢  竟不生，是不名為色？畢竟不生，是不名為受、  想、行、識？』」

[0434a12]  須菩提言：「色性空，是空無生、無滅、無  住異；受想行識性空，是空無生、無滅、無住  異。眼乃至一切有為法性空，是空無生、無滅、
無住異。以是因緣故，舍利弗！畢竟不生，  是不名色；畢竟不生，是不名受、想、行、識。」

[0434a16]  「如  舍利弗所言：『何因緣故，畢竟不生法，當教是  般若波羅蜜耶？』」

[0434a18]  須菩提言：「畢竟不生即是般  若波羅蜜，般若波羅蜜即是畢竟不生，般若  波羅蜜、畢竟不生，無二無別。以是因緣故，舍
利弗！我說畢竟不生，當教是般若波羅蜜耶？」

[0434a22]  「如舍利弗所言：『何因緣故，離畢竟不生，無菩  薩行阿耨多羅三藐三菩提？』」

[0434a23]  須菩提言：「菩薩  摩訶薩行般若波羅蜜時，不見畢竟不生異般  若波羅蜜，亦不見畢竟不生異菩薩，畢竟不
生及菩薩無二無別。不見畢竟不生異色。何  以故？是畢竟不生及色無二無別；不見畢竟  不生異受想行識。何以故？畢竟不生、受想行
識無二無別。乃至一切種智亦如是。以是  因緣故，舍利弗！離畢竟不生，無菩薩行阿耨  多羅三藐三菩提。」

[0434b02]  「如舍利弗所言：『何因緣故，  菩薩聞作是說，心不沒、不悔，不驚、不怖、不畏，  是名菩薩行般若波羅蜜？』」

[0434b04]  須菩提言：「菩薩摩  訶薩不見諸法有覺知相，見一切諸法如  夢、如幻、如炎、如影、如化。舍利弗！以是因緣故，
菩薩聞作是說，心不沒、不悔、不驚、不怖、不畏。」

[0434b08]  【論】

[0434b08]  者言：

[0434b08]  「諸法無有自性」者，以性空破  諸法各各性。

[0434b09]  此中須菩提自說：「諸法和合  生，無有自性。」如和合五眾等法及六波羅  蜜等善法，從是出菩薩名字；是菩薩從作
法、眾緣和合生故，非一法所成，以是故言  假名。是眾法亦從和合邊生，譬如有眼、有  色、有明、有空、有欲見心等諸因緣和合生
眼識，是中不得言眼是見者、若識是見者、  若色是見者、若明是見者。若是眼、色、識等，各  各不得有所見，和合中亦不應有見。以
是故，見法畢竟空，如幻、如夢。一切諸法亦  如是。

[0434b19]  復次，「一切法無常亦不失」，無常破「常  倒」，不失破「斷滅倒」；是無常不失法，即是  入實相門，是故須菩提語舍利弗：「無常即是
動相、即是空相。」一切法亦如是。

[0434b22]  復次，「一切法  非常非失」者，如十八空後義說。

[0434b23]  「色畢竟不生」  者，五眾作者、生者、起者不可得故。

[0434b24]  復次，生相  不可得者，如先破生中說。

[0434b25]  一切法亦如是。

[0434b25]  「何  以故說若色不生為非色，非受、想、行、識」者，  此中須菩提自說：「色從因緣生，無有自性，
常空相。若法常空相，是法無生相、無滅相、  無住異相。受、想、行、識亦如是。」故不生相法  即是無為，非有為相。餘法亦如是。

[0434c01]  「畢竟不生，  當教誰般若」者，畢竟不生即是諸法實相，  諸法實相即是般若波羅蜜，云何以般若波  羅蜜教般若波羅蜜？

[0434c04]  若離是畢竟不生有  菩薩者，應當教般若波羅蜜；是菩薩、般若  波羅蜜、畢竟不生，無二無別，云何當教離  畢竟不生行道者？上說中已合解。

[0434c07]  「菩薩聞  是不沒、不悔」者，菩薩於一切法中不見我、  眾生乃至知者、見者，亦無說者、亦無聽者，
無邪說、無正說，亦無無說者；知一切法  因緣和合故生，諸緣離故滅，無有起者、無  有滅者，故不畏、不怖、不沒、不悔。菩薩知一
切法虛誑、無實無定；若死急時，若墮阿鼻泥  犁，心猶不動，況聞虛聲而有恐怖！如人  夢中見怖畏事，覺已則無恐心，知夢法能
誑心，無有實事；菩薩亦如是，入世間心夢  中見有恐畏，得諸法實相覺時則無所  畏；知諸法但是虛誑，無有真實。

[0434c18]  復次，譬如  幻事，智者雖見，心無所惑，知是誑法；菩  薩亦如是，知一切法如幻，能誑人心，是
中無實，以是故不怖畏。如炎、如影、如化亦  如是。

[0434c23]  【經】

[0434c23]  須菩提白佛言：「世尊！菩薩摩訶薩行般  若波羅蜜，如是觀諸法，是時菩薩摩訶薩不  受色，不視色，不住色，不著色，不言是色；受、想、
行、識亦不受、不視、不住、不著，亦不言是受、想、  行、識。眼不受、不視、不住、不著，亦不言是眼；  耳、鼻、舌、身；意亦不受、不視、不住、不著，亦不言
是意。檀波羅蜜不受、不視、不住、不著，亦不言  是檀波羅蜜；尸羅波羅蜜、羼提波羅蜜、毘梨  耶波羅蜜，禪波羅蜜；般若波羅蜜不受、不示、
不住、不著，亦不言是般若波羅蜜。內空不受、  不示、不住、不著，亦不言是內空；乃至無法有  法空亦如是。復次，世尊！菩薩摩訶薩行般若
波羅蜜時，四念處不受、不示、不住、不著，亦不  言是四念處；乃至十八不共法不受、不示、不  住、不著，亦不言是十八不共法。一切三昧門、
一切陀羅尼門；乃至一切種智，不受、不示、不  住、不著，亦不言是一切種智。

[0435a10]  「復次，世尊！菩薩  摩訶薩行般若波羅蜜時，不見色乃至不見  一切種智。何以故？色不生，是非色；受、想、行；識
不生，是非識。眼不生，是非眼；耳、鼻、舌、身；意不  生，是非意。檀波羅蜜不生，是非檀波羅蜜；乃  至般若波羅蜜不生，是非般若波羅蜜。何以
故？色、不生，不二不別；乃至般若波羅蜜、不生，  不二不別。內空不生，是非內空；乃至無法有  法空不生，是非無法有法空，何以故？內空乃
至無法有法空、不生，不二不別。世尊！四念處  不生，非四念處，何以故？四念處、不生，不二不  別。何以故？世尊！是不生法非一、非二、非三、非
異。以是故，四念處、不生，不二不別。乃至十  八不共法不生，非十八不共法。何以故？十  八不共法、不生，不二不別。何以故？世尊！是
不生法非一、非二、非三、非異。以是故，十八不  共法不生，非十八不共法。世尊！如不生，是  非如；乃至不可思議性不生，是非不可思議
性。世尊！是阿耨多羅三藐三菩提不生，一  切智；一切種智不生，是非一切種智。何以  故？是阿耨多羅三藐三菩提，乃至一切種智、
不生，不二不別。何以故？世尊！是不生法非  一、非二、非三、非異。以是故，乃至一切種智不  生，非一切種智。

[0435b04]  「世尊！色不滅相，是非色。何以  故？色及不滅相，不二不別。何以故？世尊！是  不滅法非一、非二、非三、非異。以是故，色不滅
相是非色；受、想、行；識不滅相是非識。何以故？  識及不滅不二不別。何以故？世尊！是不滅  法非一、非二、非三、非異，以是故，識不滅相是
非識。檀波羅蜜乃至般若波羅蜜，內空乃  至無法有法空，四念處乃至十八不共法，亦  如是。

[0435b12]  「世尊！以是故，色入無二法數，受、想、行、識  入無二法數，乃至一切種智入無二法數。」

[0435b14]  【論】

[0435b14]  者言：

[0435b14]  須菩提白佛：菩薩能如是觀諸  法，於五眾中有五種正觀行：所謂「不受」，以  五眾中有無常火能燒心故。

[0435b16]  「不視」者，不取  相，非但觀無常等過，觀是五眾空，不取  相故。

[0435b18]  「不住」者，不依止五眾，畏諸煩惱賊來  故，不敢久住；譬如空聚落，賊所止處，智者不  應久住。

[0435b20]  「不著」者，五眾若有一罪，猶不應  著，何況身有飢渴、寒熱、老病死等，心有憂愁、  恐怖、妬嫉、瞋恚等，後世墮三惡道！一切無常、
苦、空、無我，不得自在；如是等無量無邊過罪，  云何可著？

[0435b24]  「不言是色」者，不以邪見說色  若常、若無常等，不言五眾如是定相。乃至  一切種智亦如是。

[0435b26]  何以故？色中行五種正  行，是五眾皆無生相，皆一相，一相則無相；  若無相則非有五眾。乃至一切種智亦如  是。

[0435c01]  若一切法無生相、般若波羅蜜不二不別；  得是無生心，即是般若波羅蜜；得般若波羅  蜜，即知諸法不生不滅。以是故，般若波羅
蜜即是不生，不二不別。

[0435c04]  復次，須菩提自說因  緣，所謂是無生法不一相、不二相、不三、不  異。何以故？諸法、無生一相故。乃至一切種智  亦如是。

[0435c07]  如無生，無滅亦如是。

[0435c07]  問曰：

[0435c07]  末後何  以故說「色乃至一切種智入無二法數」？

[0435c08]  答  曰：

[0435c09]  菩薩若未破色，則生愛等結使，著是色  等；破色已，則生邪見，著是色空等。今色等  用空智慧故，皆空不二相。

[0435c11]  是諸法虛誑不實，  內外入所攝故名為二；色等乃至一切種  智，離是二，名不二。今須菩提憐愍眾生、利
益諸菩薩故，說：「是諸法不二，入無二法  數中。」

大智度論卷第五十二

* * *

【經文資訊】大正藏第 25 冊 No. 1509 大智度論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供，佛教電腦資訊庫功德會提供，眾生出版社提供，北美某大德提供，厚觀法師提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
