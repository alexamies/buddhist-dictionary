佛說一切如來真實攝大乘現證  三昧大教王經卷第一
西天譯經三藏朝奉大夫試光祿卿  傳法大師賜紫沙門臣施護等  奉　詔譯

金剛界大曼拏羅廣大儀軌分第一之一

[0341a10]  如是我聞。一時世尊大毘盧遮那如來。具足  一切如來金剛加持種種最勝三昧邪智。獲  得一切如來殊勝寶冠三界法王最上灌頂。
成就一切如來一切智智大相應主。能作一  切如來一切智印平等增上種種事業。悉能  圓滿普盡無餘諸有情界一切意願。常住三  世一切身語心金剛大慈悲者。為一切如來
勸請稱讚。在色究竟天王宮中。安處廣大摩  尼寶殿。彼有眾色珠鬘瓔珞。鈴鐸繒幡間錯  垂布。微風吹擊出和雅音。半滿月等眾所莊
嚴。與九十九俱胝大菩薩眾俱。所謂金剛手  菩薩摩訶薩。觀自在菩薩摩訶薩。虛空藏菩  薩摩訶薩。妙吉祥菩薩摩訶薩。起平等心轉
法輪菩薩摩訶薩。虛空庫菩薩摩訶薩。摧諸  魔力菩薩摩訶薩。如是等菩薩摩訶薩。而為  上首。

[0341a26]  復有殑伽沙數等諸如來示現彼天。乃至遍  滿閻浮提中。猶如胡麻。而彼無量無數諸如  來身。一一身中悉現無量無數佛剎。一一佛
剎還復說此祕密法門。

[0341b01]  是時世尊大毘盧遮那如來。以一切如來互  相涉入故。平等安住一切虛空身語心金剛。  以一切如來無邊故。為一切金剛界覺悟智
大士。開發一切盡虛空界極微塵量金剛加  持出生智藏。施設大金剛智大灌頂寶。盡一  切虛空舒遍真如智。現成正等覺。以一切如
來身自性清淨故。即一切法自性清淨。以一  切如來不空事業勝所作故。遍一切虛空悉  現諸色。普盡無餘諸有情界。起善調伏一切
勝行。廣作一切無等無上種種事業。從是出  生一切賢聖所謂。

[0341b12]  一切如來大菩提堅固大士。一切如來鉤召  三昧。一切如來愛樂智自在。一切如來善所  作。一切如來大灌頂寶。一切如來日輪光明。
一切如來大摩尼寶幢。一切如來大笑。一切  如來大清淨法。一切如來大智慧。一切如來  大輪。一切如來祕密語。一切如來不空種種
事業。一切如來大精進妙堅固鎧。一切如來  遍持護金剛藥叉。一切如來身語心金剛縛  智印。是諸賢聖總攝頌曰。

金剛薩埵普賢尊　　妙不空王金剛王  
摩囉謂即金剛愛　　金剛善哉極喜王  
聖虛空藏金剛寶　　大妙光曰金剛光  
妙寶幢即金剛幢　　大喜笑謂金剛笑  
能觀自在金剛法　　妙吉祥智金剛利  
諸曼拏羅金剛因　　無言即是金剛語  
種種事業金剛業　　精進甲冑金剛護  
猛惡吞噉金剛牙　　堅固執持金剛拳  
標幟金剛鉤箭喜　　寶日幢幡及大笑  
蓮華劍并妙輪語　　羯磨甲冑怖堅持  
無始無終常寂靜　　暴惡忿怒大安忍  
夜叉羅剎善無畏　　威勢猛惡大富盛  
烏摩天主并世主　　堅固勝根大寂默  
護世空居與地居　　三世及彼三界等  
大種善作眾生益　　一切設嚩宗祖等  
生死涅槃常如是　　正所流轉大復大  
覺性清淨大乘法　　於三有中常利益  
彼降三世寂靜生　　寂靜生主能調伏  
堅固主宰妙勝地　　大智波羅蜜多法  
一切菩薩解脫門　　一切如來諸勝行  
正覺善利諸佛心　　一切菩提無有上  
毘盧遮那最勝尊　　自然總持諸正念  
摩訶薩埵大智印　　三摩地生佛事業  
成就一切諸佛身　　覺悟眾生常利益  
彼大根本即大黑　　而大貪染為大樂  
諸大方便大勝上　　一切勝宮大自在

[0341c18]  爾時具德大菩提心普賢大菩薩。住一切如  來心。時一切如來。示現遍滿此佛剎中。猶如  胡麻皆悉雲集。詣一切義成菩薩坐菩提場
所。即為示現受用身。告彼菩薩言。善男子若  不能知一切如來真實智忍諸難行行。云何  證得阿耨多羅三藐三菩提。是故汝今於此  應起勇悍之意。成所作故。

[0341c25]  爾時一切義成菩薩摩訶薩。由諸如來為警  覺已。即從阿娑頗那迦三摩地起。頂禮一切  如來已作是白言。世尊如來願教示我。云何
所行云何是真實智忍。

[0341c29]  時諸如來異口同音。向彼菩薩咸作是言。大  士汝應觀察自心三摩地。如是所行是真實  忍。當以自性成就大明。隨所樂而誦大明  曰。

[0342a04]  唵  (引)  唧多鉢囉  (二合)  底微  (引)  鄧迦嚕  (引)  彌  (一句)

[0342a05]  時彼菩薩白諸如來言。以世尊一切如來教  示我故。我見自心淨月輪相。諸如來言。善男  子心自性光明猶如遍修功行。隨作隨成。亦
如白衣易成染色。

[0342a09]  爾時一切如來。以自性光明心智豐盛成所  作故為彼菩薩。復說大明曰。

[0342a11]  唵  (引)  冒  (引)  地唧多母怛波  (二合引)  捺夜  (引)  彌  (一句)

[0342a12]  即以如是自性成就大明。為令發起大菩提  心。

[0342a14]  時彼菩薩得諸如來教示發菩提心已。復白  諸如來言。世尊如來如其所有淨月輪相。我  亦如是得見自心淨月輪相。諸如來言。一切
如來心從普賢心生。齊等堅固如善所行。以  一切如來自普賢心。出生堅固成所作因。應  於自心淨月輪中思惟金剛相。說是大明曰。

[0342a20]  唵  (引)  底瑟姹  (二合)  嚩日囉  (二合一句)

[0342a21]  時彼菩薩白諸如來言。世尊如來我已得見  淨月輪中妙金剛相。諸如來言。汝堅固此一  切如來大普賢心真實金剛。說是大明曰。

[0342a24]  唵  (引)  嚩日囉  (二合引)  怛摩  (二合)  酤  (引)  [亢*欠]  (呼郎切下同一句)

[0342a25]  是時遍一切虛空界。互相涉入一切如來身  語心大金剛界。以一切如來加持力。混入薩  埵金剛中。

[0342a28]  時諸如來乃為具德一切義成大菩薩。立祕  密名號金剛界。即以金剛大灌頂法而為灌  頂。

[0342b02]  爾時金剛界大菩薩白諸如來言。世尊如來  我見一切如來身即是己身。諸如來言。大士  薩埵金剛諸相具足。如理應觀諸佛影像。當
以如是自性成就大明。隨所樂而誦大明曰。

[0342b06]  唵  (引)  野他  (引)  薩哩嚩  (二合)  怛他  (引)  誐多  (引一句)  薩怛  (二合)  他  (引)
[亢*欠]  (二句)

[0342b08]  時諸如來如是說已。彼金剛界大菩薩。以一切  如來身即是己身。將成正覺。向一切如來遍  頂禮已。作是白言。唯願世尊一切如來加持
於我。我所現成正等正覺。令得堅固一切所  作。時諸如來即入金剛界如來薩埵金剛中。

[0342b13]  爾時具德金剛界大菩薩。於剎那中以一切  如來平等智。現成正覺已。即入一切如來金  剛平等最上智印祕密三昧。現證一切如來
法平等智自性清淨。成就一切如來一切平  等自性光明智。是故成滿如來應供正等正  覺。

[0342b19]  時諸如來即從一切如來薩埵金剛中出。持  虛空藏大摩尼寶。為作灌頂。從觀自在法智。  發生一切如來種種事業。善安立已。咸詣須
彌山頂金剛摩尼寶峯樓閣中。

[0342b23]  是時金剛界如來。得一切如來所加持已。於  一切如來師子座中。隨諸方面如理安住。

[0342b25]  爾時阿閦如來。寶生如來。觀自在王如來。不  空成就如來。是諸如來。以世尊釋迦牟尼如  來。成一切如來所加持身。一切平等善通達
故。向一切方普遍觀察。於其四方隨方而坐。

[0342b29]  爾時世尊大毘盧遮那如來。以一切如來普  賢心證覺未久已。受一切如來虛空所生大  摩尼寶最上灌頂已。待一切如來觀自在法
智最上波羅蜜多已。於一切如來種種事業  不空無礙教中。圓滿所作圓滿意樂。為一切  如來自身加持故。即入一切如來普賢大菩
薩三昧。出生薩埵加持金剛三摩地。此名一  切如來大乘現證三昧。即一切如來心。從自  心出。說是大明曰。

[0342c09]  嚩日囉  (二合)  薩埵  (一句)

[0342c10]  纔出一切如來心時。即彼如是具德普賢大  菩薩。成眾多月輪同時出現。普淨一切有情  大菩提心已。於一切如來周匝而住。是諸月
輪。從一切如來智金剛出。即入世尊大毘盧  遮那如來心。以普賢性妙堅牢故。安住金剛  薩埵三摩地。以一切如來所加持故。合為一
體。成五峯光明鬘。盡虛空界周遍為量。是中  出現一切如來身語心金剛所成金剛杵相。  是相從一切如來心出已。住佛掌中。然後復
從金剛杵中。現金剛相淨妙光明。具有種種  殊勝色相。普遍照耀一切世界。復從金剛光  明門。出現一切世界極微塵量等如來像。遍
滿法界互相涉入。究竟一切盡虛空界。普遍  一切世界雲海。具足一切如來平等智通。發  生一切如來大菩提心。成辦普賢種種勝行。
承事一切如來。往菩提場摧諸魔軍。證成一  切如來平等無上大菩提果。轉正法輪。於普  盡無餘諸有情界。廣作一切拔濟利樂。成就
一切如來三昧智通最上悉地。示現一切如  來神通游戲。以普賢性於金剛薩埵三摩地  妙堅牢故。合為一體。從是出生普賢大菩薩
身。安住世尊大毘盧遮那如來。心說此頌曰。

大哉清淨我普賢　　堅固薩埵自然生  
由彼堅固本無身　　金剛薩埵身出現

[0343a05]  爾時普賢大菩薩身。從世尊心下。於一切如  來前月輪中。如理而住復請教示。

[0343a07]  爾時世尊即入一切如來智三昧金剛三摩  地。受用一切如來戒定慧解脫解脫知見。從  大智方便大精進力。起大智三昧。轉妙法輪。
廣為一切普盡無餘諸有情界。拔濟利益。為  一切主宰普令獲得適悅快樂。乃至得一切  如來平等智通最上大乘現證三昧殊勝悉
地等。即以一切如來成就金剛杵。授與一切  如來大轉輪王一切佛身寶冠繒帛所灌頂者  普賢大菩薩雙手掌中。然後一切如來。即為
立名號金剛手。以金剛手灌頂法而為灌頂。

[0343a17]  爾時金剛手菩薩摩訶薩現高舉相。右手戲  擲彼金剛杵。安自心間作勇進勢。說此頌曰。

此是一切大覺尊　　成就無上金剛杵  
今得授於我掌中　　金剛中住金剛相

[0343a21]  爾時世尊。復入不空王大菩薩三昧。出生薩  埵加待金剛三摩地。此名一切如來鉤召三  昧。即一切如來心。從自心出說是大明曰。

[0343a24]  嚩日囉  (二合)  囉  (引)  惹  (一句)

[0343a25]  纔出一切如來心時。即彼如是具德金剛手  菩薩。乃成一切如來大金剛鉤。為出現已。即  入世尊大毘盧遮那如來心。合為一體。從是
出現大金剛鉤相。住佛掌中。然後從彼金剛  鉤相中。出現一切世界極微塵量等如來像。  作一切如來請召等事。於一切世界。施設諸
佛神通游戲已。彼不空王性。於金剛薩埵三  摩地。妙堅牢故合為一體。出生不空王大菩  薩身。住於世尊大毘盧遮那如來心說。此  頌曰。

大哉我此不空王　　金剛出生金剛鉤  
普遍觀察一切佛　　平等悉召作成就

[0343b08]  是時不空王大菩薩身。從世尊心下。於一切  如來右月輪中。如理而住復請教示。

[0343b10]  爾時世尊。即入一切如來請召三昧金剛三  摩地。以是一切如來請召三昧。於普盡無餘  諸有情界。普遍鉤召為作利益。悉令獲得適
悅快樂。乃至令得一切如來集會加持最上  悉地。然後以彼大金剛鉤。授與不空王大菩  薩雙手掌中。時諸如來。即為立名號金剛鉤。  以金剛鉤灌頂法而為灌頂。

[0343b17]  爾時金剛鉤菩薩摩訶薩。即以所授大金剛  鉤。普召一切如來。說此頌曰。

此是一切大覺尊　　最勝無上金剛智  
所有諸佛成就事　　最上悉地皆能召

佛說一切如來真實攝大乘現證三昧大教王  經卷第一

* * *

【經文資訊】大正藏第 18 冊 No. 0882 佛說一切如來真實攝大乘現證三昧大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
