汾陽無德禪師歌頌卷下
門人住石霜山慈明大師楚圓集

參學儀

[0619b06]  夫參玄大士。與義學不同。頓開一性之門。直  出萬機之路。入總持之林苑。薝蔔為香。扇古  佛之嘉猷。心明是道。懷氷霜而潔白。真玉無
瑕。蘊金石而堅貞。驪珠有照。紹迦葉之正宗。  傳曹溪之密印。自省者不論尊幼。玄通者豈  礙賢愚。是僧俗以同遵。乃聖凡而共湊。心明
則言垂展示。智達則語必投機。了萬法於一  言。截眾流於四海。如斯則何天不皎。何地不  平。既有觀見之光。豈無能鑑之者。今時欲參
此道。便須省己如燈。照多生之暗室。高明似  月。輝積劫之昏衢。洗意清神。亡身為法。學師  子兒哮吼。勿逐野干。同鳳凰子翱翔。休隨黃
雀。精進為務。覺多生。罕遇奇人。勇猛為心。  慶此世得逢知己。須開正見。切要精通。物外  高流。無生怠慢。忠言逆耳。不順人情。直語無  私。幸希覺察。

行脚歌

[0619b23]  發志辭親。意欲何能。投佛出家。異俗專心。慕  法為僧。既得尸羅具備。又能法服霑身父母。  不供甘旨王侯。不侍不臣。潔白修持。如氷似
玉。不名不利。去垢去塵。受人天之瞻敬。承釋  梵之恭勤。忖德業量來處。將何報答為門戶。  專精何行即能消。唯有參尋別無路。苦身心
歷山水。白眉作伴為參禮。冐雪衝霜不避寒。  渡水穿雲伏龍鬼。銕錫飛銅瓶滿。不問世間  長與短。叢林道侶要商量。四句百非一齊翦。
探玄機明道眼。入室設針須鍛鍊。驅邪顯正  自應知。勿使身心有散亂。道難行塵易漫。頭  頭物物須明見。區區役役走東西。今古看來
忙無限。我今行勤自辨。莫教失却來時伴。舉  足動步要分明。切忌被他虛使喚。入叢林行  大道。不著世間虛浩浩。堅求至理不辭勞。剪
去繁華休作造。百衲衣雲水襖。萬事無心離  煩惱。千般巧妙不施功。直出輪迴生死道。勸  同袍求正見。莫似愚夫頻改變。投嵓立雪猛
身心。方得法王常照現。請益勤恭敬速。不避  寒喧常不足。只緣心地未安然。不羨榮華不  怕辱。直教見性不從他。自家解唱還鄉曲。度
平生實安樂。蕩蕩縱橫無依托。四方八面應  機緣。萬象森羅任寬廓。報四恩拔三有。問答  隨機易開口。五湖四海乍相逢。一擊雷音師
子吼。悠悠自在樂騰騰。大地乾坤無過咎。分  明報爾水雲僧。記取面南看北斗。讚曰。五湖  四海歷叢林。萬里千山不易尋。親覲祖宗明  見性。莫將薺苨作人蔘。

略序四宗頓漸義

[0619c23]  夫律師者。宗分有部。細行威儀。弘範毘尼。嚴  淨三界。究七聚五篇之奧。窮四夷二過之微。  持犯開遮真常軌。則白三翻之羯磨。唱四忍
之護持。若非宣律之能。爭得同成師範者也。

[0619c27]  夫法師者。登狻猊座。廣敷妙義。談二空理。理  契圓常。開頓漸之門。擇聖凡之慧。隨方處藥。  量器堪任。知熟知根。甄邪甄正。煥然能所。明
暢主賓因果不昧於人間。道化罔迷於天界。  擊大法鼓豈廢津梁非四依三德之高流。寧  得弘通於大教。除非達士。頗測淺深。堪作當  人。始稱導誘者也。

[0620a05]  夫論師者。擊鐘樓上。立義場中。縱奪臨機。斥  呵當勢。聳四無礙之雷辯。掩千萬類之鼓音。  邪正雙驅。有無互起。奪赤幡于手內。鞭白骨
於階前。高建法幢。廣摧異見。非若馬鳴龍樹  之威。豈敢當鋒者矣。

[0620a10]  夫禪師者。元真一氣。堅固三空。行住怡然。語  默憺靜。携金剛之智印。傳諸佛之心燈。照積  劫之昏衢。燭多生之暗室。截眾流於四海。了
萬法於一言。直指人心。見性是佛。同師子而  哮吼。大闡玄音。震龍猛之天雷。直明妙旨。皆  是懸通佛記。須知。宿植勝因。若非洞貫天機。
那得安禪靜慮。識心達本。冥契諸緣。悟性無  生。頓超事理。當得續焰傳燈。光輝三界。佛  日長明者也。

不出院歌

[0620a20]  志靜安禪不出院。天機洞貫十方同。無為大  化人難湊。有作微權世易通。真慧劍絕磨礱。  當疑破惑濯愚蒙。正定不生諸妄解。須知萬
法本元空。塵沙界一念中。百千妙理瞥然窮。  彈指盡收無量義。縱橫豈礙往來風。坦蕩蕩  坐顒顒。幽庭深院對青松。澄神靜處間心地。
唯有高僧問至宗。病起藥興除妄病。病除藥  遣道堪崇。鶣鵲能針虛用力。祁婆妙術枉施  功。寬性海普吞容。饒人量器列疆封。謙如育
德申仁義。敦美溫良順克恭。圓自智感殊功。  人問天上廣興隆。淳朴不移山野志。樂說無  生得聖聰。休計度莫思量。眉間忽爾放毫光。
照破無明多劫黑。三山鬼賊不能藏。戒定慧  解脫香。知見分明滿十方。為報諸賢須守護  遙天必定降嘉祥。寶光明殿親記說。雷音震
吼法中王。伏龍鬼化剛強。如如不動行溫良。  百福莊嚴資萬乘。總持道化樂時康。實堪忍  樂深藏。不話春秋青與黃。兀兀如癡心自在。
騰騰似醉性舒光。四句百非俱不著。優遊安  坐法堂堂。頌曰。行心已歇身安靜。妄斷攀緣  世不拘。絲髮不移通法界。河沙佛國一毫舒。

自慶歌

[0620b13]  慶幸慶幸無人哭。安禪正坐常知足。不貪世  利不求餘。不羨榮華不怕辱。辰一齋寅一粥。  麁細任從麥與穀。破衣壞衲度寒暄。普為人
天多植福。智慧刀戒定燭。照破無明黑闇獄。  直截根源諸佛言。叮嚀為說須記錄。法性通  無諂曲。問答隨機不拘束。慈悲喜捨種良田。
寬裕清通施金玉。性恬和常肅穆。願與天人  作眼目。五根五力導五通。三脫三空壞三毒。  清淨心無雜欲。常將慚愧作衣服。瓔珞莊嚴
解脫身。誓與塵勞不相續。法界周任延促來  往不論僧與俗。無生無念總無疑。有德有能  任斤斸。我今自慶自忻愉。同道同心常共讀。
頌曰。無德無能無所解。無心無意續玄燈。無  生無滅無來去。無是無非一箇僧。

德學歌

[0620b28]  今之重學。古之重德。德學相扶。堪為軌則。夙  夜強學。席上珍總。似巢由千萬億。安睡高枕  翠蘿間。青靄白雲伴賢德。武陵潛舜讓國。廬
庵蓮社招不得。十八多才五老迎。披莎側笠  千峯北。穿耳胡僧却相識。同坐同吟同共食。  携琴執錫碧嵓巔。調琴卓錫長泰息。五千言
美上德。積學成功却失德。寂然不動更無思。  感而遂通如晷刻。似安師見彌勒。正問三科  謂玄默。物外高談會者希。世智辯聰未奇特。
道中人數相覓。瞬目揚眉便端的。丘伯當初  髣髴間。自餘誰更能相擊。古云。一合乾坤夾  是非。所以少林長面壁。頌曰。休經罷論絕文
章。為效先宗續古皇。心地開通明至理。全提  應用得玄綱。真燈一照無明破。假幻三因有  質亡。為報五湖參道者。速須親近法中王。

因見古德翫珠吟乃述翫珠歌

[0620c15]  蕩蕩神珠身廣大。落落圓空無障礙。萬象縱  橫影現中。赤白青黃常自在。天然器含法界。  不著聖凡兼古代。靈通照燭體無瑕。彼此是
非百雜碎。有威神無生滅。貧苦之徒須擊發。  賑濟三塗六道中。利生引出乾坤月。或大或  小人不別。隱顯人天離圓缺。用時便用不思
量。拾礫之流明皎潔。無價寶如意珠。隨緣遇  物化非虛。春興和煦成真相。秋分結實滿倉  儲。心如空意如鏡。垢盡空空亦無鏡。豁達玲
瓏只箇珠。愚人不識諸佛性。活鱍鱍白洞洞。  古聖今賢皆掌弄。四方八面現靈光。但爀巍  巍絕輕重。善友得濟飢慳。直出威音至聖前。
分明識取箇精真。長劫免被眾魔牽。本色衲  僧高著眼。茅刀不過待驢年。

與重巖道者住山歌

[0621a01]  住山須識山中主。不識徒勞山裏住。青山綠  水眼前飛。白靈散漫山頭去。嵓又高嶺又峻。  曲襵徘徊身自困。臨崖石上坐思量。正性不
明心躁悶。望林巒看石壁。滿目杉松懸布滴。  不知何者是真山。妄念空多元不息。我修行  憑何力。見性未分無道德。將甚酬他施主恩。
一米七斤難消得。願今身逢知識。決擇身心  去荊棘。常持法雨潤心田。百福莊嚴俱濟益。  豁然通心明悟。這迴識得山中主。行住坐臥
體輕安。問答隨機巧迴互。身如山性如水。山  水空花無表裏。對境看時似有形。子細推窮  從誰起。既分明心通徹。坐臥山中常快活。不
消功力用求真。皎皎青天見明月。照山林無  不遍。一片霞光如白練。飛禽走獸任縱橫。皆  是向渠影中現。師子王常獨步。百怪千邪離
驚怖。龍天釋梵總歸依。此是妙峯真正主。千  谿萬  壑  總唯心。直至涅槃山上路。頌曰。山中  有主山中住。山石經行山水語。端坐山林山
色心。心外無山山是生。識得山中不死人。覺  智圓明自看取。乾坤大地及江河。總是山僧  行李處。

廣智歌一十五家門風

[0621a23]  大道頗見有高低。真空那肯說疎離。如海吞  流同增減。似妙峯聳總擎持。萬派千溪俱入  海。七金五嶽盡須彌。玉毫金色傳燈後。二三
四七普聞。知信衣息廣開機。諸方老宿任施  為。識心是木從頭說。迷心逐物却生疑。或直  指或巧施。解導前綱出後機。旨趣分明明似
鏡。盲無慧目不能窺。明眼士見精微。不言勝  負惰愚癡。物物會同流智水。門風逐便演宗  枝。即心佛非心佛。歷世明明無別物。即此真  心是我心。我心猶是權機出
(已上是馬祖宗派)  。

[0621b04]  或五位或三路。施設隨根巧回互。不解當今  是本宗。展手玄通亡佛祖  (已上是洞山宗派)  。

[0621b06]  或君臣或父子。量器方圓無彼此。士庶公侯  一道平。愚智賢豪明漸次  (已上是石霜宗派)  。

[0621b08]  有時敲有時唱。隨根問答談諦當。應接何曾  矢理儀。淺解之流却生謗。或雙明或單說。  只要當鋒利禪悅。開權不為鬪聰明。舒光祇
要辨賢哲。有圓相有默論千里持來目視瞬。  萬般巧妙一圓空。爍迦羅眼通的信  (已上是溈仰宗派)  。

[0621b13]  或全提或全用。萬象森羅實不共。青山不礙  白雲飛。隱顯當臺透金鳳  (已上是石頭藥山宗派)  。

[0621b15]  象骨鏡地藏月。玄沙崇壽照無缺。因公致問  指歸源。旨趣來人明皎潔  (已上是地藏至雪峯宗派)  。

[0621b17]  或稱提或拈掇。本色衲僧長擊發。句裏明人  事最精。好手還同楔出楔。或擡薦或垂手。切  要心空易開口。不識先人出大悲。管燭之徒  照街走
(已上是雲門宗派)  。

[0621b21]  德山棒臨際喝。獨出乾坤解橫抹。從頭誰敢  亂區分。多口阿師不能說。臨機縱臨機奪。迅  速鋒鋩如電掣。乾坤祇在掌中持。竹木精靈
腦劈裂。或賓主或料揀。大展禪宗辨正眼。三  玄三要用當機。四句百非一齊翦。勸同袍莫  強會。少俊依前成窒礙。不知宗脈莫顢頇。永
劫長沈生死界。難逢難遇又難聞。猛烈身心  快通泰。

了義經歌

[0621c01]  修多羅藏。諸佛奧旨。示生滅門。釋無生理。直  指心源。敷第一義。截偽續真。授人天記。意出  有無。行過籌計。言不拘理不制。正顯無功亡
漸次。八萬四千諸度門。祇為迷徒多巧偽。有  邪諦無真智。立正摧邪二俱祕。大聖無功一  切通。三毒不生佛出世。此箇經信有幾。毘盧
藏內貫花偈。是經常在一塵中。大智之人能  普濟。釋梵護天龍喜。惡鬼脩羅恭敬禮。更有  千邪百怪來。聞說此經皆  [跍*月]  跪。真實經離文
字。演波羅蜜普周備。化相能開方便門。總攝  多般都一智。眼絕見耳絕聽。六用如空不相  閉。萬象森羅夢裏塵。誰人肯向夢中睡。素怛
囕明有記。摩怛哩迦依了義。清淨無生解脫  根。雜念盡為煩惱抵。淨尸羅遮俗世。毘尼木  叉親自製。波離不識比丘元。無垢始明心地
契。報君知須審細。一種談經明解義。河沙曠  劫歷微塵。不識茲經長日醉。解空人祖佛位。  剖出眾生根本智。利他自利化無邊。妄斷攀
緣成大士。勸人天聽了義。直出輪回生死際。  當處無心空不生。永棄斷常能所地。緣起無  因不強名。只箇圓音勝一切。分明為報道中
人。勤讀此經長莫廢。復云。作麼生得不廢  去。

佛道訣

[0621c25]  佛道顯然。顯然不是。不是不辨。萬象俱現。日  月空明。物我皆氷。氷鏡弗真。杳絕疎親。陽焰  空花。今古何存。虛機釋幻。妄自指陳。指陳不
了。全成大兆。了指失宗。妄認西東。達本識  空。劫盡莫通。二乘不曉。如石壓草。草根不  除。葉不能枯。草石俱掃。更有何惱。吾宗直
截。太虛生滅。生滅通辨。隨機緣轉。弗用針  錐。直須快見。快見無差。即是余家。余家無  物。眾魔不屈。三世如來。皆從斯出。日用無
傷。觸目開彰。口放毫光。永絕稱揚。乾坤廣  大。人王法王。如斯不決。任自提綱。

古皇道

[0622a08]  古皇道坦然。坦然常自在。智慧與愚癡。邪正  成窒礙。東西南北週。不明妄作解。心明一切  明。心昧一切昧。六門靜六通。三毒成三界。
總是意根生。不須生妄解。地水與火風。四空  為祖代。祖代不惺惺。子孫虛揑怪。八萬四千  門。結繁都一塊。森羅日月分。依位不相背。漢
玉及胡氷。九夏水流快。切莫妄指陳。指陳眼  翳殺眼中青不亡空花豈可退。古今參學徒。  與此恰相對。不過大中關。病根終不差。與爾
撥大虛。解脫觀自在。如今一切通。洞曉十方  界。

是非歌

[0622a20]  出家學道總須知。在眾叢林切莫虧。尊幼古  今詮有德。勿同愚輩是兼非。聞說好心便喜。  聞說惡恨不死。好惡都來只自心。剛向其中
覓道理。世間人多無智。不解思量是非起。大  智之人看著伊。自己容身入無地。子路曾遭  漁父呵。夫子慚顏足忘履。舍利尊第一記。亦
被愚夫親正指。如來慈眼視眾生。了達古今  明本際。看周秦及漢魏。敗國亡家皆總是。歷  劫是非地獄因。聞說是非須審細。我聞說心
不起。只箇是非便親旨。些子浮言尚不銷。問  甚西來祖師意。要分明辨根帶。曉箇是非真  有地。更有人來說是非。向道余今識得爾。

魚鼓歌

[0622b04]  天地之間。宇宙之際。不逐四時。寧同三世。為  魚則滄波之外。作木乃白蓮宮裏。頭尾俱全。  鱗角皆備。心寬腹大而長生。身直性空而無
死。虛間自在終不犯。於金鉤杳絕名言。願長  申於玉偈。森羅不礙。處寶剎以為祥。萬象那  同在乾坤。而作瑞時時扣擊。十方之海眾來  臻。每每傳音五天之胡。僧去
寐  香厨最上。舒  空界之千光。不雜人天。引太虛之一氣。冥心  大士。聞之則爽朗精神。懵懂禪流。聽之則堂  中瞌睡。六律不拘。八音何滯。四惡之名利已
祛。五美之間聲不至。口珠每吐。難逢別寶之  人。龍角長申。罕遇識龍之士。潛身金谷。患為  鐘鼓先規。示質精藍。且與童真作器。江湖之
外。寧同點額之鱗。海嶽隨身。自有冲天之  勢。同袍側耳。聽解脫之圓音。普眼門開。見乾  坤之廣細。

拄杖歌

[0622b21]  八節九曲。山水具足。頭脚分明。開人眼目。不  從天不從地。橫竪長空無壅滯。常將擊發上  根人。懵懂禪流且瞌睡。或登山或渡水。用導
前岡作肘臂。九州四海任升騰。卓然直下金  輪際。實堅貞堪倚仗。頭尾迴旋指的當。解脫  文殊疆界分。本色衲僧擗脊棒。

又拄杖歌

[0622b28]  我有一條曲  䚄  杖。節鬪螺紋山勢樣。橫擔天  下撥虛空。邪魅見之皆膽喪。實堅貞硬如鐵。  擊石山河須爆裂。有時攪海伏獰龍。騫馱佉
羅當時歇。辨頑愚明宗的。不是文殊虛效力。  相似之談不要舒。屎中展臥幾時出。山僧又  見不忍。卓刺教伊須奮迅。振令萬象豁然明。
咀娑阿竭碎如粉。示人天要知分。各各英豪  添爽俊。昔時金色獨擎持。今日汾陽親掌印。  印群心明如日。未辨正邪莫啾唧。挑摘教君  子細看。鬣  [耳*聶]
眼睛阿誰識。識得者是何枝。休  言南北與東西。不是飲光親付囑。爭得成龍  天上飛。大丈夫須猛烈。勁定聖凡蹤跡絕。直
言一拂去餘塵。拈得拄杖驀頭掣。頌曰。一條  拄杖刺嵑勁。直螺紋爆節。尋常肩上橫檐。大  地乾坤挑斡。  [敲-高+瞿]  開懵鈍頑癡。打破怜利尖黠。
如今卓在西河。諸方作麼拈掇。

一字歌

[0622c16]  諸佛無法可說。汾陽略宣一字。不干紙墨文  章。豈效維摩焌地。三乘未稱吾宗。萬行亦非  他意。見性唯祇自心。認著依前不是。塵中世
界無涯。自在逍遙行李。毛頭海嶽無邊。曠蕩  遊山翫水。一字歌百萬偈。的的相傳傳子細。  句句幽微微又玄。只箇玄玄玄本。智飲光尊
同明證。瞬目欲恭行正令。諸徒異解枉施功。  亂向途中認凡聖。不用求元不失。妄念纔生  黑似漆。幻化浮雲性本無。方寸迷真捉幻物。
歷劫迷不曾省。遍計河沙妄纏病。如今證得  本根源。靈智廓然離邪正。汾陽直說審思量。  瞥爾緣塵拋佛性。八節遷一心秉。密密那伽
常在定。青霄碧落是家風。信手拈來善祇應。  投針入室要商量。一字歌中明似鏡。

讚深沙神

[0623a02]  大悲濟物福河沙。現質人間化白蛇。牙爪纖  鋒為利劍。精神獰惡作深沙。鼻高言言丘帶  嶽。耳大輪  [車*囷]  山疊  [穴/爪]
。黤  [兼*頁]  兩睛懸金鏡。磔索  雙眉鍤鐵叉。有螺筋有蚌結。皴皴  [皵-日+月]  [皵-日+月]  身爆
烈。脚蹈洪波海浪翻。手撥天門開日月。現威  靈如忿怒。遙見便令人畏懼。瓔珞枯髏頸下  纏。猛虎毒蛇身上布。師子衫象王袴。更絞毒
龍為抱肚。非但人間見者驚。一切邪魔無不  怖。真大聖實慈力。現相人間人不識。都緣塵  劫縱頑嚚。不信大悲施軌則。或驚天或震地。
哮吼喊呀聲匝地。警覺群生睡眼開。敲磕愚  迷親佛智。我今知能方便。利物觀根千萬變。  或擒或縱或扶持。只要速超生死岸。驅雷風
擊覢電。霹靂鋒機如擊箭。輷輷磕磕震天威。  爆爆熚熚須鍛鍊。丘區巘崿一齊平。劍戟槍  刀無不殄。化人天伏神鬼。磽硬剛強盡瞻禮。
放光覢爍靜乾坤。吐氣停騰清海水。吾今讚  爾實靈通。曠劫如來親受記。頌曰。威靈不測  化人天。現質三千滿大千。一念遍收無量劫。  河沙諸佛口親宣。

屏風歌

[0623a23]  余有素屏風。美施今古蹤。端形皆皓色。頗得  稱禪宮。不裝點勿舒功。能遮劫壞鼓南風。煙  塵雲霧俱弗著。萬象森羅總現中。愚不識智
先通。積雪為真雪莫同。定光曾受能仁記。釋  迦因此化瞑矇。方整體靜圓容。只在人天天  勿窮。士庶公侯為景秀。貧賤愚癡隔壁。聾可
珍仰實難逢。百千萬劫失形容。如今不識還  巧妙。爭如掌翫素屏風。筋力有勿痕跡。不使  良工一點力。珂月長舒玉練明。照爍乾坤用  無德。

[0623b04]  師一日携拄杖行。次俗人問。手裏是什  麼。師云。大不知時。云弟子罪過。師云。  不打爾。因茲有歌。

[0623b07]  一條楖  [木*栗]  手中拄。  [翟*支]  地撑天無價數。頭尾廻  旋擊電機。堪與諸方作規矩。報禪流猛提取。
渡水登山且依怙。橫擔世界臥長空。指出乾  坤明佛祖。打愚癡伏猛虎。直截根源分付與。  教伊自在用縱橫。量器方圓巧廻互。罕逢知
莫謾語。黃檗高亭大莽鹵。德山臨際盡鋪舒。  荷澤分明承六祖。後學流少砧杵。掌內擎持  不能剖。韶陽偏得睦州心。保壽開堂越今古。
示同袍指行路。肩上挑衣大辛苦。缾鉢都來  些子多。千千萬萬擔將去。如今舉動總隨身。  不過茅刀自看取。

山僧歌

[0623b19]  卓犖風姿。寉眉烏髮。曾遍歷於山雲。亦廣行  於海畷。普見宗師。躳身參謁。或則請問投機。  或即開鋒提掇。或即大眾以同途。或即獨行
而栖息。萬年松上。高聳一枝。千聖林中。明懸  孤月。蹉跎於宇宙之間。蹭蹬於湘江避拙。是  以巖阿凝定。身心而自在。俱間雄峯。宴坐神
靜。而清虛總歇。或策杖而經行。或逢人而指  訣。寶光影裏。願作明燈。玉軸函中。長為擊  發。軟如緜硬似鐵。一片真心常皎潔。縱橫不
礙往來風。運用豈更有時節。垣蕩蕩勿拘  結。粥飯尋常茶又啜。寒即烘爐堂裏安。熱即  青蘿松下歇。任王侯從檀越。不怕嚴凝地凍
裂。天晴萬象不能遮。雨後撥雲開日月。振威  神凝霜雪。霹靂鋒機如電掣。直言不見有纖  毫。誰更將心誇巧拙。有人不會問如何。向道  還同楔出楔。

壽山歌

[0623c07]  壽嶽南臺。寶月長開隱一箇。圓明大象顯三  句。炟爀崔嵬。爍電之機。愚迷罔措。或展拓  而出沒太虛。或收攝而針關難度。一淳道者。
無鑑藥於言詮。千學之徒。有機關於語路。或  雷驚於宇宙。聖凡路絕。或指示於乾坤。群靈  普入。有生有殺。無匿無私。麗水之真金不重。
塵途之瓦礫非輕。如天普蓋。似地普擎。孤窮  之子歸家。錯判之徒共爭。歷歷落落。撈撈摝  摝。滿滿兮十方世界。蕩蕩兮六道空廓。實不
思議。正宗難墜。祖祖相傳。佛佛授記。阿呵呵  莫瞌睡。歌頌既彰。分明道理。頌曰。爍電機已  早遲。碧眼胡莫揚眉。大海龍小水龜。壽嶽聳
日月低。虎豹奔波走。師子吼全威。正宗長不  朽。邪徒勿強為。是非都不管。真箇法王兒。

法身歌

[0623c22]  蕩蕩全軀。人天莫測。雖無念以無私。乃有恩  而有力。展之不舒。收之不克。現千般異像於  人天。化萬類長懸於太極。震威靈無邊剎土。
豈礙星辰化群生。有識界中。寧亡軌則。不話  無功。豈談寂默。興大悲而拔苦。有恩運大慈。  而與樂無德。或擒或縱。只在臨機。或用或施。
互為光飾。用則遍滿十方。施則不移晷刻。縱  則放曠寬容。擒則毘耶杜默。實不思議。可行  可止。只目前兮。巍巍莫覩。在纖塵兮。落落何
視。有作有能。無心無意。上智聞兮。爽神下士  見兮。眼翳塞之杜源。通之流水明白。只要心  開。不管古今道理。一念不通有塞。瞥爾心開
無滯。雖然毫髮不收。曾與空王同志。直言普  告人天。分明這箇不是。復云那箇是。

翫珠歌

[0624a08]  晃晃圓珠表裏明。長居塵世不彰形。觸物用  光光不盡。應緣照世世無生。常皎潔體無瑕。  隨機引接稱僧家。貧苦之人常濟拔。賢豪之
類助英華。不居地不居天。毘盧藏裏解方圓。  有意搜求終不見。無心燭物照寧。偏衣中寶  用無邊。斯多曾獻祖師前。瓔珞親傳密多手。
西乾東土化人天。如今得不須慳。大悲展手  施心寬。饒益解行方便慧。利他自利悉周  圓。

性水歌

[0624a18]  智水流通流不竭。湛然濯世異生滅。渡人濟  物解方圓。潤洽良田眾果結。養魚龍清火獄。  渴乏飢羸皆飽足。苦惱俱消水不渾。天上人
間常滋沃。波浪停眾流息。千  壑  澄源長皎碧。  萬象齊分總不妨。各各靈明俱濟益。

方丈素壁歌

[0624a24]  金園素質無瑕隙。不使良工一點力。表裏從  他照國明。免將巧手畫為則。入此室心不撓。  雪嶽霜天常皎皎。玉鏡蘇燈晝夜輝。照出輪
迴生死道。

證道頌二十首

[0624a29]  入聖超凡割愛親。勿同愚慢縱貪嗔。六根永  滅邪思漏。便得光明解脫身。

[0624b02]  入聖超凡割愛親。便從博地了煩塵。速除癡  騃無明苦。即是圓通自在人。

[0624b04]  入聖超凡割愛親。無令容易度秋春。斬釘截  鐵勤精進。上味醍醐最是珍。

[0624b06]  入聖超凡割愛親。為求祖印揥心燈。六道八  解三明徹。方得堪為應供人。

[0624b08]  入聖超凡割愛親。勿輕小罪撥無因。如今見  有愚慵者。纔作高人却下人。

[0624b10]  入聖超凡割愛親。滅除妄念絕煩塵。心同朗  月添群象。萬德莊嚴一行真。

[0624b12]  入聖超凡割愛親。直須堅猛莫因循。無令少  樂侵名利。失却高賢德行人。

[0624b14]  入聖超凡割愛親。便同孤寉不同群。雪毛丹  頂天然貴清唳翱翔一片雲。

[0624b16]  入聖超凡割愛親。勤行精進莫教虧。專心供  佛挑燈燭。獻果焚香志勿疲。

[0624b18]  入聖超凡割愛親。志拋家國奉慈尊。巾瓶策  勵心無倦。願事空王作子孫。

[0624b20]  入聖超凡割愛親。片雲孤寉喜同隣。氷霜不  變金剛性。此界他方作大人。

[0624b22]  入聖超凡割愛親。丹霄騰霧越星辰。依時造  化興雲雨。灑潤山河翠色新。

[0624b24]  入聖超凡割愛親。天然自性比浮雲。騰空不  礙高低路。正氣融和逈出群。

[0624b26]  入聖超凡割愛親。移山竭海路通津。不辭接  引勞心力。只恐人中罕遇人。

[0624b28]  入聖超凡割愛親。一言道合便同門。休將心  識虛等覓。日月何曾屬暗昏。

[0624c01]  入聖超凡割愛親。須知同類不同群。慈悲喜  捨多饒益。不在功能不在文。

[0624c03]  入聖超凡割愛親。便將心意合天真。迴光返  照明今古。識得愚人是智人。

[0624c05]  入聖超凡割愛親。乾坤大地不妨身。虛空展  縮無增減。一種為僧利濟人。

[0624c07]  入聖超凡割愛親。無令魔子巨頑嚚。從今輕  用金剛杵。擊碎須彌作粉塵。

[0624c09]  入聖超凡割愛親。如龍騰霧布祥雲。驅雷降  雨滋苗稼。萬物咸蘇祝聖君。

擬寒山詩

[0624c12]  雨落田中濕。風搖樹上寒。時人  �  肆去。山翁  屋裏眠。似醉人難識。如癡兩鬢班。白顏猱叫
處。驚出一雙猨。好是住汾陽。猶連子夏岡。西  河蓮藕熟。南國果馨香。野客爭先採。公侯待  後甞。仲尼不遊地。唯我獨消詳。紅日上東方。
霞舒一片光。皎然分萬象。精潔涌潮岡。蝶舞  叢花拆。鸎啼煙柳茂。孰能知此意。令我憶南  陽。余家路不遙。金界示金橋。香嶺叢花拆。煙
嵐日上銷。清涼千谷靜。紫府萬賢高。我笑寒  山笑。豐干脚下勞。無德住西河。心間野興多。  太虛寬世界。海嶽蹙江波。獨坐思知己。聲鍾
聚毳和。欲言言不盡。拍手笑呵呵。百福莊嚴  相。從頭那路長。雲生空裏盡。雨落滿池塘。春  鳥喃喃語。秋鴻役役忙。孰能知此意。獨我化
汾陽。方種巧升騰。須知一點真。古今研至理。  明暗示餘塵。虜塞風霜急。長空雨露頻。天台  山裏客。却與我相隣。歷劫何曾忘。長年只麼
間。蓼花芳浦岸。松韻響溪間。三島雲開靜。五  峯雨霽山。古今常不昧。金界碧霄看。寂寂虛  間處。人疎到此來。透窓明月靜。穿戶日光
開。鶴聚庭前樹。鸎啼宇後臺。同心誰得意。舉  目望天台。全體是寒山。唯能向此眠。捉猿高  嶺上。放虎石溪邊。花拆香風遞。松分細雨穿。
疎林竹徑重。將謂是神仙。

唐六祖後門人立讓大師為七祖

[0625a08]  頌曰

一達磨大師

[0625a10]  西天二十八。東土為第一。親承迦葉宗。得法  波羅蜜。六眾已調伏。三化早周畢。震旦果芬  芳。遍界金光出。

二可大師

[0625a14]  斷肱求法人。今古應難比。立雪至齊腰。屈身  禮到地。願開甘露門。廣度群生類。不是小因  緣。必成於大事。

三璨大師

[0625a18]  世人見風狂。可公知大器。有罪乞師懺。師云  無罪底。言下契真源。佛法僧無二。備弘智惠  門。大闡曹溪志。

四信大師

[0625a22]  隨化處人問。往來俱不止。直望雙峯山。頂空  分一氣。童子記牛頭。融公受教至。法布滿娑  婆帝王躳自禮。

五忍大師

[0625a26]  初生與世殊。量含於太虛。室女親為母。見僧  絕有天。宿住人皆讚他心美不如。巍巍容相  異。千聖一真軀。

六能大師

[0625b01]  混世人難測。權作採樵夫。訪道尋知識。慇懃  捨俗愚。親得黃梅旨。疎看白玉書。負石舂糠  志。酬恩行不孤。

七讓大師

[0625b05]  已得觀音號。猶談讓子名。有危持夢救。無苦  不辭輕。受讖應先聖。傳燈付後經。隨根興普  澤。蒙潤即芽生。

敘六祖後傳法正宗血脈頌

[0625b09]  能師密印付觀音。百丈親傳馬祖心。黃檗大  張臨際喝。三聖大覺解參尋。興化流津通汝  海。寶應曾窮風穴深。首山一脈西河注。六七
宗師四海欽。師子金毛牙爪備。嚬呻震奮象  穿林。群狐併蹤狐蹤絕。眾類潛形類不侵。唯  有五湖真大士。遠方來湊競投針。橫笻掛錫
挑燈手。不過茅刀豈得金。為報水雲參道者。  直須英俊勿沈吟。一般採藥求真藥。莫將薺  苨作仁蔘。真印真得親傳軌則。千萬人中一  兩人克。

又頌

[0625b20]  鵝王鳥飛去。馬頭嶺上住。天高蓋不得。大家  總上路。

六根圓明頌

[0625b23]  眼色圓明色是心。色心無物更相侵。相侵只  是心根動。動靜圓明觀世音。

[0625b25]  耳聲應響普圓音。十方洞徹古兼今。今古圓  通觀自在。迷悟須知一道心。

[0625b27]  鼻香塵剎盡皆通。普應圓彰事理融。此界他  方和合處。不論凡聖在其中。

[0625b29]  舌味蓮花相前有。甜苦辛酸應不久。分明了  別是塵心。演說談玄不在口。

[0625c02]  身觸圓真萬行全。隨機擊發勿邪偏。普含法  界元真淨。只箇圓通理事寬。

[0625c04]  意法舒光一切空。總持園苑號吾宗。金色頭  陀親付囑。六相圓明一路通。

都釋六根圓明短歌

[0625c07]  眼耳鼻舌身兼意。六用皆同一法智。百千巧  妙應機緣。物物俱圓離塵翳。眼色空耳聲離。  香味觸法俱無滯。和融自在號圓通。這箇圓
通絕真偽。要分明須審細。六道神光常不閉。  心隨萬境境唯心。心境元空總周備。重重帝  網六門開。鏡象圓真明一切。

六相頌

[0625c14]  見是阿那律。分明無一物。大地及山河。演出  波羅蜜。聞是跋難陀。聲通總莫過。遠近一齊  了。更不念摩訶。香是殑伽女。慈悲心偏普。淨
穢盡能知。即此我人母。味是憍梵鉢。甜苦尋  常說。入口辨辛酸。恰似當天月。觸是舜若多。  善惡總能和。塗割無嗔喜。只箇是彌陀。意是
大迦葉。毘盧俱一法。幽室顯然分。枝派千花  葉。

辨邪正

[0625c23]  垂帶稱提辨是非。要分緇素識尊卑。針筒鼻  孔須拈出。若無巴鼻失宗機。

恐顢頇

[0625c26]  一向高茅又不通。須明春夏及秋冬。水動波  澄知是濕。達幻方能得性空。

巧辯不真須有志

[0625c29]  巧口多聰號辯才。分明却與道相乖。若無斷  臂酬恩者。爭肯西胡特地來。

得用全

[0626a03]  作用威權理要分。勿教觸事有情塵。看君駐  意求玄旨。不是楞伽會上人。

擬將來

[0626a06]  獨脫將來已早遲。隨言薦得更何為。直似江  西逢馬祖。也是汾陽第二機。

辨作家

[0626a09]  汾陽寨下有作家。箇箇能提鼈鼻蛇。將頭作  尾能施展。本色衲僧薩普吒。

識機鋒二頌

[0626a12]  爍電之機不易當。將心學道轉顛狂。直饒齩  得當鋒箭。也是烏龜水底藏。

[0626a14]  疾焰過風用更難。揚眉瞬目隔千山。奔流度  刃猶成滯。擬擬如何更得全。

句內明真

[0626a17]  句裏明人事最精。來機深辨審須聽。禮拜進  前分皂白。眼中早有焰光生。

顯宗用

[0626a20]  迅速超然物外機。莫教駐思有遲疑。喻似金  剛携寶劍。擬將切玉早成泥。

讚師機

[0626a23]  [門@元]  閬宗師不易逢。電機聳峻疾如風。禮拜進  前身定動。知君失却主人翁。

因僧毳衲有頌

[0626a26]  抖擻頭陀服。分明百衲衣。不從針線出。豈肯  等閒披。萬行方為首。千賢一路歸。如今承事  者。必定續能師。

南行述牧童歌  (十五首)

[0626b01]  我有牧童兒。常樂古書典。不將文筆抄。祇麼  便舒展。未曾讀一字。要文千萬卷。應物不須  虧。問答能祇遣。

[0626b04]  我有牧童兒。執杖驅牛轉。不使蹈荒田。豈肯  教馳踐。泉水落巖崖。青松長石畔。牛飽取陰  涼。餘事誰能管。

[0626b07]  我有牧童兒。騎牛入鬧市。不把一文錢。買斷  乾坤地。種也不施工。收也無準備。當市垛皮  鞭。蟄戶一齊啟。

[0626b10]  我有牧童兒。長年百不作。日出向光明。天晴  入巖谷。溪水洗牛頭。嬾草蔽牛脚。從他萬象  昏。我心長寥廓。

[0626b13]  我有牧童兒。尋常一似癡。有言人不會。無心  道自知。海嶽指淵峻。乾坤廣極低。人問承何  力。空拳掌萬機。

[0626b16]  我有牧童兒。身心如鐵石。不依諸佛言。不取  世人則。吹笛上高山。把鞭牛上槭廻。首笑呵  呵。大地無人識。

[0626b19]  我有牧童兒。  [髟/般]  鬟髽髻長。眉舒兩卷經。手挈  一條杖。指物作乾坤。演說成真相。孰能知此  意。天上人間仰。

[0626b22]  我有牧童兒。人天不奈何。忽將世界生。忽打  乾坤破。顏貌只齠年。性寬心海大。却問古皇  仙。誰人生得我。

[0626b25]  我有牧童兒。千般呼喚有。行時海嶽隨。坐即  乾坤守。廻首枕須彌。擡身倚北斗。先賢不奈  何。唯我獨長久。

[0626b28]  我有牧童兒。是非不到耳。縱橫自在安。展縮  無拘止。有意翫江山。無心求榮貴。長眠牛背  上。真箇無餘事。

[0626c02]  我有牧童兒。披莎戴箬笠。不能風雨侵。霧露  和衣濕。春聽百花榮。秋看千株泣。牧童祇箇  心。非是不能入。

[0626c05]  我有牧童兒。風姿爽古貌。心通廓太虛。性直  量還奧毛端三界現。微塵六趣倒。傷嗟洗耳  翁。却被牽牛笑。

[0626c08]  我有牧童兒。不解一切法。左手提一鞭。右手  携一榼。不見有同流。驅牛入石菴。須密遇彌  迦。方能善對答。

[0626c11]  我有牧童兒。不著於三昧。大地作繩床。青天  為寶蓋。參羅及萬象。日月星辰界。鼓腹唱巴  歌。橫眠長自在。

[0626c14]  我有牧童兒。醜陋無人識。肩上一皮鞭。腰間  一管笛。往往笑寒山。時時歌拾得。閭氏問豐  干。穿山透石壁。

紙扇

[0626c18]  團團滿月。應機擊發。解取清涼。能去炎熱。得  用當時。雲消雨歇。掌內乾坤。一齊通徹。

色空

[0626c21]  色空明暗普門彰。萬物無形對影光。法法化  成真是幻。幻心不住界通方。心如空色是幻。  空幻分明無改變。根塵物物盡光鮮。不說聖
凡兼貴賤。遇正陽和風扇。水綠山青花爛漫。  鸎啼燕語話春分。令人總憶能公喚。

又曰

[0626c27]  余今說色心。萬象不相侵。直須言下薦。切忌  句中尋。

四相

[0627a01]  地廣寬容負重輕。擎持海嶽不曾傾。聖凡無  不因茲力。春色方臨百卉禎。

[0627a03]  水涌高源性本清。澄流壅決順方平。沃潤良  田通津濟。滄波須作海潮聲。

[0627a05]  火性堅剛事莫窮。能成萬物助神功。發來天  地俱灰燼。上下東西一聚空。

[0627a07]  風動無形不可彰。乾坤大地放毫光。鳴條拔  樹吹砂石。總說東君一道芳。

三教

[0627a10]  夫子有真知。五常是要規。百王不能易。千載  洽昌時。老子有丹訣。人間近可師。去華能守  實。此外更無知。我佛有真眼。照盡世間疑。三
千大千界。一念能總知。三教鼎三足。無令缺  一物。推窮因果門。究竟不如佛。

鐘

[0627a16]  了童纔擊朗乾坤。谿契迷徒不悟門。示聽盲  聾興大用。達人豈不爽精神。飲光曾杵通天  信。吉利吒王息劍輪。隨扣發機皆應召。普天
無不總霑恩。

圓通

[0627a21]  聞思修慧獲圓通。果滿三乘路不同。用即隨  機循業現。發生諸趣見真功。玉毫曾展三塗  界。金色分輝萬行中。爍迦羅眼千燈照。母陀
羅手印虛空。

黑黧猫兒

[0627a26]  黑黧猫兒作用全。牙爪纖長勢力圓。毛頭涌  出真師子。眼放毫光照大千。無邊寶藏能守  護。有心蟲鼠解摧殘。分明上樹安身法。未曾  開口
[外*男]  甥前。

竹杖

[0627b02]  一條青竹杖。操節無比樣。心空裏外通。身直  圓成相。渡水作良明。登山堪倚仗。終須撥太  虛。卓在高峯上。

悟道

[0627b06]  一悟大乘空。萬境自然通。圓融三界外。包含  六趣中。失旨終無物。得用有神功。真箇無心  道。不是小人宗。

明道

[0627b10]  皎潔分明不在勳。寶光明殿絕纖塵。波澄水  動元知濕。嶽聳雲開皂白分。師子嚬呻千獸  伏。象王蹴蹈一池渾。帝鐘日打那吒手。拶破
乾坤獨出倫。

文殊劍

[0627b15]  我有文殊劍。光明晝夜舒。曾逼如來走。徒使  比丘蘇。天魔皆稽首。梵釋盡嗚呼。尋常安膝  上。今古總橫鋪。

金剛王劍

[0627b19]  金剛寶劍我常携。大振空堂日月輝。梵釋天  龍親禮讚。威光觸物盡當機。

行脚僧

[0627b22]  五湖四海盡曾遊。自在縱橫不繫舟。今日忽  因屏上看。人人總持用機籌。

畫劍二首

[0627b25]  龍泉寫出鬼神驚。倒嶽傾湫宇宙清。四海八  蠻皆貢國。垂衣披袞罷欃槍。

[0627b27]  琅玕永息駐心疑。物物當機理不移。如人問  我因誰力。報道能公第一枝。

秋夜

[0627c01]  秋天靜僧寂寞。夜更長心寥廓。諦思仁不識。  審細何依託。不見有纖毫。應物隨機作。人問  是何宗。同道鳴金鐸。

雪

[0627c05]  滿目似銀山。心空世界寬。光明凝皎潔。何物  更能宣。

因人施無角牛二首

[0627c08]  人施無角牛。應瑞有來由。果熟誠難避。因圓  業已周。儀相人皆訝。藏角不藏頭。孫賓遇方  朔。始可識張稠。

[0627c11]  有頭無角實堪嗟。百劫難逃這作家。凡聖不  能明得盡。現前相貌有些些。

因人得線

[0627c14]  妙手何曾掛一條。今晨蒙贈可知交。三乘五  性猶花貫。爍電當機是毳袍。

歲旦二首

[0627c17]  余今周甲子。孰可知生死。四大夢中漚。一身  葉上水。浮雲不久停。甘蔗豈長美。唯有一靈  光。曠劫何曾墜。

[0627c20]  余今六十一。白髮相催出。幻質比浮雲。空心  同祖佛。春來不  羨  花秋。去豈嫌物。更與三十  年。瞥然如電拂。

坐禪

[0627c24]  閉戶疎慵叟。為僧樂坐禪。一心無雜念。萬行  自通玄。月印秋江靜。燈明草舍鮮。幾人能到  此。到此幾能甄。

寄德山院主

[0627c28]  西河水闊難逢信。善卷山深易隱賢。今日遇  僧馳片幅。貴圖記得箇中玄。

慶法筵

[0628a02]  一周甲子慶為僧。萬事無心總不能。唯有五  湖來請問。權開三徑去冤憎。滿頭白髮從他  白。遍地氷霜任自氷。今古不移絲髮許。逍遙
物外樂騰騰。

雜言歌王觀察

[0628a07]  余見王觀察。台星斗柄拔。雄雄宋作珪。凜凜  漢為鎋。奇兮崛兮王君烈。我今始識真賢哲。  寬猛相須綿又鐵。磊磊落落真英傑。鞫鞫鞫
磕除妖孽。一千年聖遇文明。合志順天孰能  奪。

啐啄同時頌三首

[0628a13]  物外無生體妙機。洞傳今古棄亡思。分明句  內超乾象。啐啄何曾不及時。

[0628a15]  頭頭萬象顯靈機。句句微亡絕慮思。凡聖路  殊同啐啄。直教點鏑不遺時。

[0628a17]  從前垂手接初機。正示繁言免妄思。今日捧  詩來請益。聊伸啐啄報當時。

示眾

[0628a20]  春雨與春雲。資生萬物新。青蒼山點點。碧綠  草勻勻。雨霽長空靜。雲收一色真。報言修道  者。何物更堪陳。

書懷

[0628a24]  寄跡五湖外。萍蓬四海間。鳳棲桐樹穩。鶴憩  古松閒。雨潤香樓漬。莓苔怪石斑。吉祥天獻  草。方稱老愚頑。

因讀又玄集

[0628a28]  因讀又玄集。堪嗟錯用心。不除三惑苦。總被  四知侵。獻寶虧家寶。求金失自金。幾多迷路  者。不解自推尋。

園頭僧乞頌

[0628b03]  茂殖園林主。寒喧切要知。地肥多白朮。砂鹵  少青芝。下種宜春澤。收藏怕晚灕。却因花木  盛。憶得草枯時。

三玄三要頌

[0628b07]  第一玄。照用一時全。七星常燦爛。萬里絕塵  煙。

[0628b09]  第二玄。鉤錐利似尖。擬擬穿腮過。裂面倚雙  肩。

[0628b11]  第三玄。妙用且方圓。隨機明事理。萬法體中  全。

[0628b13]  第一要。根境俱亡絕朕兆。山崩海竭洒颺塵。  蕩盡寒灰始為妙。

[0628b15]  第二要。鉤錐察辨呈巧妙。縱去奪來掣電機。  透匣七星光晃耀。

[0628b17]  第三要。不用垂鉤不下鉤。臨機一曲楚歌聲。  聞了盡皆悉返照。

修禪總攝

[0628b20]  安禪心寂靜。不被世魔牽。入聖超凡境。人間  出世間。

見性離文字

[0628b23]  見性非言說。何干海藏文。舉心明了義。不在  廣云云。

頓漸俱收

[0628b26]  識心心是佛。不識即魔王。魔佛一心作。佛真  魔即狂。

法界無差

[0628b29]  莊嚴法界廣精勤。剎剎塵塵見佛身。經卷塵  中誰解出。法王真子可宣陳。

圓通頓了

[0628c03]  萬德圓通開佛眼。千光福相號金輪。莊嚴幻  質同真際。妙覺無生讚道人。

直指本心

[0628c06]  眾生少信自心佛。不肯承當多受屈。妄想貪  嗔煩惱纏。都緣為愛無明窟。

頓覺

[0628c09]  頓悟心源開寶鉢。應供人天離禪悅。百味酥  陀最上珍。萬兩黃金也不說。

迷悟同源

[0628c12]  迷疑千卷猶嫌少。悟了一言尚太多。迦葉親  傳心印印。不從文字付頭陀。

漸根三乘

[0628c15]  三乘了義號真詮。接引初心出蓋纏。遠劫熏  成無漏種。要明本性解方圓。

初心五性

[0628c18]  五性修行道不同。人間天上是真蹤。往來豈  出輪迴苦。堪愍垂慈六趣中。

錯用心

[0628c21]  近見修持苦節人。六時行道志精勤。心中妄  想邪思覺。兜率西方覓世尊。

明道

[0628c24]  汾陽道廣勿遮欄。蹈著清涼路轉寬。拾得寒  山誰辨明。分明同步是豐干。

西河師子

[0628c27]  西河師子九州聞。抖擻金毛眾獸賓。哮吼一  聲天地靜。五湖四海奉明君。

汾陽境

[0629a01]  子夏峯高峻。西河水湛深。登山涉水客。步步  見真心。

直示佛心

[0629a04]  百川競注歸滄海。萬法多名只一心。經有明  文余又說。大悲菩薩號觀音。

自書

[0629a07]  每自勤三業。誰能笑七賢。然燈迦葉後。運智  古皇前。不止無心地。寧居有想天。一輪明月  靜。萬  壑
寶光妍。宴坐爐藏火。經行香續煙。古  今同道者。頻復往來篇。

自懷

[0629a12]  自覺年來力已知。經行宴坐只慈悲。無明頓  息休人我。妄解蠲除絕有疑。朽木既非無象  質。荷花豈得作瑠璃。從他日月般時序。都放
身心一似癡。

學問

[0629a17]  從前學問幾能知。拾礫泥中辨寶稀。唯有隱  倫高趣者。騰騰兀兀混時機。

學古

[0629a20]  古者金聲是正聲。今人蹤跡倣先行。莫教空  笑爭蝸角。直下今生要不生。

齧缺傷俊勇

[0629a23]  聰明不得失人多。既得聰明理合和。德似顏  回堪入室。來車去乘聽謠歌。

十二時歌

[0629a26]  鷄鳴丑百福。莊嚴莫自守。開門大施。濟饑貧。  英俊還須師子吼。

[0629a28]  平旦寅顒顒。端坐自安神。四句百非都不著。  四明照出道中人。

[0629b01]  日出卯不用。思量作計校。人來遠近少知音。  不肯休心任煩惱。

[0629b03]  食時辰鐘鼓。分明喚主人。隨方應供福人天。  萬德莊嚴是正因。

[0629b05]  禺中已更莫。多求樂餘事。三乘五性夢中塵。  靈光直出如來智。

[0629b07]  日南午直性。分明異今古。迴光普照勿親疎。  不信依前受辛苦。

[0629b09]  日昳未平等。舒光照天地。江海高山總不妨。  這箇分明智中智。

[0629b11]  晡時串萬別。千差識取真。一正百邪俱不起。  十力圓通號世尊。

[0629b13]  日沒酉諸行。無常不長久。經行坐臥不生心。  便是余家真道友。

[0629b15]  黃昏戌寂靜。安禪功已畢。了了通身六道光。  錯解還同漆中漆。

[0629b17]  人定亥一念。不生無障礙。道合天機性宛然。  妙旨玄通觀自在。

[0629b19]  夜半子大智。圓通無彼此。迷悟還如鏡上塵。  塵鏡俱亡更何事。

勸世

[0629b22]  近見人多說是非。不能緘口道相依。言他短  處君還短。長短誰人自得知。

[0629b24]  聖凡邪正自須知。莫管他人是與非。今古幾  能窮妙盡。妄隨塵境走如痴。

[0629b26]  爭人競我幾時休。不覺春光已變秋。葉落雁  歸霜漸冷。布衣草屨更何求。

汾陽無德禪師歌頌卷下  (終)

[0629b29]  禪師語錄舊版在汾州歲久多脫落南方亦  少見者今勸眾緣重鏤版以廣流通

[0629c02]  建中靖國元年正月初五日比丘　守中題

[0629c03]  洪州開禪宗文字陳政　印行

[0629c04]  廬山圓通崇勝禪院住持傳法比丘圓璣校勘

* * *

【經文資訊】大正藏第 47 冊 No. 1992 汾陽無德禪師語錄  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，佛教電腦資訊庫功德會提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
