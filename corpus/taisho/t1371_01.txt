佛說聖大總持王經
西天譯經三藏朝散大夫試鴻臚少卿  傳法大師臣施護奉　詔譯

[0888b07]  如是我聞。一時世尊。在舍衛國祇樹給孤獨  園。是時阿難安居異處守夏既滿。從彼默然  來詣佛會。至佛會已五體投地。禮佛雙足退
坐一面顒俟佛誨。

[0888b11]  爾時世尊告阿難言。阿難我今為欲利益一  切有情故。說大陀羅尼章句。汝當諦聽。是時  阿難受佛教勅。身心凝然合掌而住。

[0888b14]  佛言阿難。我有摩訶陀羅尼大總持王。乃是  過去七十七俱胝如來之所宣說。我亦隨喜。  阿難此大陀羅尼章句。能令有情得大安樂。
威德勢力悉皆具足。若有善男子善女人。獲  得值遇者作是思惟。此大陀羅尼希有難遇。  譬若如來應正等覺。出現於世難得值遇。亦
如優曇鉢花希有難見。當作是念諦信供養。

[0888b21]  爾時世尊復謂阿難言。若有善男子善女人。  於此大陀羅尼章句。志心受持讀誦供養者。  刃不能傷毒不能中。火不能燒水不能漂。王
法不加永無夭歿。至於天人阿修羅摩嚕多  迦樓羅乾闥婆緊曩羅摩睺羅伽。夜叉羅剎  畢哩多毘舍遮鳩槃茶布單曩阿波三摩嚕。  諸如是等造作惡法行。不饒益者亦不能侵
害。乃至幻術邪明諸惡法等亦不能嬈亂。又  復瘧病一日二日三日四日。或復多日或復  須臾。或復風癀或復痰癊。乃至頭痛如是等  病亦不能為害。

[0888c03]  爾時世尊即說陀羅尼曰。

[0888c04]  怛儞也  (二合)  他  (引一)  入嚩  (二合)  隷摩訶入嚩  (二合)  隷  (二)  入嚩  (二合)  羅儞摩訶入嚩
(二合)  羅儞  (三)  怛波  儞摩訶怛波儞  (四)  入嚩  (二合)  隷帝  (五)  郁枳目枳  (六)  三半儞摩訶三半儞娑嚩
(二合引)  賀  (引七)

[0888c08]  阿難我先語汝。此大陀羅尼章句。乃是七十  七俱胝諸佛如來之所宣說我今復說。阿難  若有善男子善女人。於此大陀羅尼章句。信
心受持若讀若誦。及以思惟種種供養。得宿  命通知七生事。於菩提心永不退轉。

[0888c13]  爾時世尊復說陀羅尼曰。

[0888c14]  怛　儞也  (二合)  他  (引一)  按抳摩抳  (二)  乞叉  (二合)  彌  乞叉  (二合)  摩曳  (三)  摩曩禰
(引四)  阿曩努  (五)  護隷  (引)  摩賀  (引)  護隷  (引六)  怛曩計  (引七)  儼鼻哩  (引八)  努鉢  囉  (二合)
娑呬娑呬娑嚩  (二合)  訶  (引九)

[0888c18]  阿難此大陀羅尼章句。乃是過去八十八俱  胝諸佛如來之所宣說。我亦隨喜今復宣說。  阿難若有善男子善女人。於此大陀羅尼章
句。信心受持或讀或誦思惟供養。是人得宿  命通知十四生事。於菩提心永不退轉。

[0888c23]  爾時世尊又說陀羅尼曰。

[0888c24]  怛　儞也  (二合)  他  (引一)  桉致  (引)  挽致  (引二)  姹計  (引)  姹囉計  (引三)  姹計  (引)
姹囉計  (引四)  阿悉迦  (引)  悉  麼  (引)  迦  (引)  悉  (五)  伊隷彌隷  (六)  底隷彌隷  (七)  撓  (引)
囉  吠摩賀  (引)  撓  (引)  囉吠  (引八)  部旦誐彌  (引九)  部多波  囉野拏  (轉聲呼)  底彌孕  (二合)  誐隷
(引十)  摩賀  (引)  底彌  孕  (二合)  誐隷  (引十一)  三婆吠  (引)  摩賀  (引)  三婆吠  (引)  娑  嚩  (二合)
訶  (引十二)

[0889a02]  阿難此大陀羅尼章句。具大威德力勢無量。  若有善男子善女人。信心受持或讀或誦思  惟供養者得宿命通知二十一生之事。於菩
提心永不退轉。

[0889a06]  爾時世尊又說陀羅尼曰。

[0889a07]  怛　儞也  (二合)  他  (引一)  阿計隷  (引)  嚩計隷  (引二)  嚕  隷  (引)  摩賀  (引)  嚕隷
(引三)  烏賀儞謨  (引)  賀儞謨  (引)  賀  儞  (四)  昝婆儞娑旦  (二合)  婆儞娑嚩  (二合)  訶  (引五)

[0889a10]  阿難此大陀羅尼。具大威德有大力勢。功德  無量倍勝於前。能與有情作大利益。若有善  男子善女人。發誠信心不生疑惑。於此大陀
羅尼受持讀誦。或為他人而作擁護。或為救  濟或為息災者。當使彼人刀杖不傷毒不能  中。一切惡事無能損害。若復有人為自擁護。
以此陀羅尼書於素帛帶持身臂。所獲功德  無量無邊。又復智者持此陀羅尼。於枯樹下  為作救濟。而彼枯樹尋復穌活。根葉重生作  珊瑚色。華實茂盛人所愛樂。

[0889a20]  阿難若有智者。恒常受持悔於先身所作罪  業。若復志心懺悔無不消滅。何以故阿難。  譬如日月威光廣大能照世間。以陀羅尼威
德力故。由能墮落。又如四大海水。眾流所  聚深廣無比。以陀羅尼威德力故亦能乾竭。  至於大地無量無邊。以陀羅尼威德力故可  分千段。何有罪業而不滅耶。

[0889a27]  阿難如是等大陀羅尼章句所在之處。當須  尊重恭信供養。不得輕慢勿復違逆。若有天  龍夜叉羅剎畢哩多毘舍遮鳩槃茶布單那羯
吒布單那阿波三摩囉吠多拏人及非人。諸  如是等造作惡法。於諸世間行不饒益者。若  於此大陀羅尼章句。有所違逆而不隨順者。
彼持國天王現極怒相。光焰不散都為一聚。  以熱鐵輪破彼頭頂。分作七分如阿梨樹枝。  又彼帝釋天主亦大忿怒。光焰熾盛都為一
聚。以金剛杵而破彼頂。分作七分如阿梨樹  枝。又金剛手大藥叉主。亦以金剛杵擊破彼  頂。如阿梨樹枝。又復彼等若有違逆此大陀
羅尼章句者。雖住天中永不能得水精王宮  功德水用。

[0889b12]  佛說是經已。時阿難及是會大眾。天人阿修  羅乾闥婆人非人等。聞佛所說歡喜奉行禮  佛而退。

佛說聖大總持王經

* * *

【經文資訊】大正藏第 21 冊 No. 1371 佛說聖大總持王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
