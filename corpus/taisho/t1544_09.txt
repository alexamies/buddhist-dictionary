阿毘達磨發智論卷第九
尊者迦多衍尼子造

三藏法師玄奘奉　詔譯

智蘊第三中修智納息第四之二

[0962a07]  若修苦智亦集智耶。答應作四句。有修苦智  非集智。謂入現觀苦法類智時。學見迹阿羅  漢。已得苦智現在前時。有修集智非苦智。謂
入現觀集法類智時。學見迹阿羅漢。已得集  智現在前時。有俱修。謂入現觀道類智時。學  見迹阿羅漢。未得無漏智現在前時。未得世
俗智現在前。能俱修時。有俱不修。謂入現觀  滅法類智道法智時。學見迹阿羅漢。已得無  漏智現在前。非苦集智時。已得世俗智現在
前時。未得世俗智現在前。俱不修時。一切異  生染污心。無記心。無想定。滅定。無想天。無  漏忍時。

[0962a19]  若修苦智亦滅智耶。答應作四句。有修苦智  非滅智。謂入現觀苦法類智時。學見迹阿羅  漢。已得苦智現在前時。有修滅智非苦智。謂
入現觀滅法類智時。學見迹阿羅漢。已得滅  智現在前時。有俱修。謂入現觀道類智時。學  見迹阿羅漢。未得無漏智現在前時。未得世
俗智現在前。能俱修時。有俱不修。謂入現觀  集法類智道法智時。學見迹阿羅漢。已得無  漏智現在前。非苦滅智時。已得世俗智現在
前時。未得世俗智現在前。俱不修時。一切異  生染污心。無記心。無想定。滅定。無想天。無  漏忍時。

[0962b02]  若修苦智亦道智耶。答應作四句。有修苦智  非道智。謂入現觀苦法類智時。學見迹阿羅  漢。已得苦智現在前時。有修道智非苦智。謂
入現觀道法智時。學見迹阿羅漢。已得道智  現在前時。有俱修。謂入現觀道類智時。學見  迹阿羅漢。未得無漏智現在前時。未得世俗
智現在前。能俱修時。有俱不修。謂入現觀集  滅法類智時。學見迹阿羅漢。已得無漏智現  在前。非苦道智時。已得世俗智現在前時。未
得世俗智現在前。俱不修時。一切異生染污  心。無記心。無想定。滅定。無想天。無漏忍時。

[0962b13]  若修集智亦滅智耶。答應作四句。有修集智  非滅智。謂入現觀集法類智時。學見迹阿羅  漢。已得集智現在前時。有修滅智非集智。謂
入現觀滅法類智時。學見迹阿羅漢。已得  滅智現在前時。有俱修。謂入現觀道類智時。  學見迹阿羅漢。未得無漏智現在前時。未得
世俗智現在前。能俱修時。有俱不修。謂入現  觀苦法類智道法智時。學見迹阿羅漢。已得  無漏智現在前。非集滅智時。已得世俗智現
在前時。未得世俗智現在前。俱不修時。一切  異生染污心。無記心。無想定。滅定。無想天。  無漏忍時。

[0962b25]  若修集智亦道智耶。答應作四句。有修集智  非道智。謂入現觀集法類智時。學見迹阿羅  漢。已得集智現在前時。有修道智非集智。謂
入現觀道法智時。學見迹阿羅漢。已得道智  現在前時。有俱修。謂入現觀道類智時。學見  迹阿羅漢。未得無漏智現在前時。未得世俗
智現在前。能俱修時。有俱不修。謂入現觀苦。  滅法類智時。學見迹阿羅漢。已得無漏智現  在前。非集道智時。已得世俗智現在前時。未
得世俗智現在前。俱不修時。一切異生染污  心。無記心。無想定。滅定。無想天。無漏忍時。

[0962c07]  若修滅智亦道智耶。答應作四句。有修滅智  非道智。謂入現觀滅法類智時。學見迹阿羅  漢。已得滅智現在前時。有修道智非滅智。謂
入現觀道法智時。學見迹阿羅漢。已得道智  現在前時。有俱修。謂入現觀道類智時。學見  迹阿羅漢。未得無漏智現在前時。未得世俗
智現在前。能俱修時。有俱不修。謂入現觀苦  集法類智時。學見迹阿羅漢。已得無漏智現  在前。非滅道智時。已得世俗智現在前時。未
得世俗智現在前。俱不修時。一切異生染污  心。無記心。無想定。滅定。無想天。無漏忍  時。

[0962c19]  法智乃至道智。於八智中。一一緣幾智耶。答  法智緣七智。除類智。類智緣七智。除法智。他  心智。世俗智。俱緣八智。苦智集智。俱緣二
智。謂他心世俗智。滅智不緣智。道智緣七智。  除世俗智。

[0962c24]  法智乃至道智。自他相望。為幾緣耶。答法智  與法智為四緣。與類智為三緣。除所緣。與他  心智為四緣。若與彼為因等無間。非所緣。若
與彼為所緣。非因等無間。與世俗智為三緣  除因。與苦集滅智為三緣除所緣。與道智為  四緣。類智與類智為四緣。與他心智為四緣。
若與彼為因等無間非所緣。若與彼為所緣。  非因等無間。與世俗智為三緣除因。與苦集  滅智為三緣除所緣。與道智為四緣。與法智
為三緣除所緣。他心智與他心智為四緣。若  與彼為因等無間非所緣。若與彼為所緣非因  等無間。與世俗智為四緣。與苦集智為四緣。
若與彼為因非所緣。若與彼為所緣非因。與  滅智為三緣除所緣。與道法類智為四緣。世  俗智與世俗智為四緣。與苦集智為三緣除
因。與滅道智為二緣。謂等無間增上。與法類  智為三緣除因。與他心智為四緣。若與彼為  因等無間非所緣。若與彼為所緣。非因等無
間。苦智與苦智。及集滅智為三緣除所緣。與  道法類智為四緣與他心智為四緣。若與彼  為因等無間非所緣。若與彼為所緣。非因等
無間。與世俗智為三緣除因。集智與集智。及  滅智為三緣除所緣。與道法類智為四緣。與  他心智為四緣。若與彼為因等無間非所緣。
若與彼為所緣。非因等無間。與世俗智為三  緣除因。與苦智為三緣除所緣。滅智與滅智  為三緣除所緣。與道法類智為四緣。與他心
智為四緣。若與彼為因等無間。非所緣。若與  彼為所緣。非因等無間。與世俗智為三緣除  因。與苦集智為三緣除所緣。道智與道智。及
法類智為四緣。與他心智為四緣。若與彼為  因等無間非所緣。若與彼為所緣。非因等無  間。與世俗智為三緣除因。與苦集滅智為三  緣除所緣。

[0963a29]  諸結欲界繫。彼結法智斷耶。答應作四句。有  結欲界繫非法智斷。謂欲界結。或忍斷。或餘  智斷。或不斷。有結法智斷非欲界繫。謂色無
色界結。法智斷。有結欲界繫亦法智斷。謂欲  界結。法智斷。有結非欲界繫亦非法智斷。謂  色無色界結。或忍斷。或餘智斷。或不斷。諸結
色無色界繫。彼結類智斷耶。答諸結類智斷。  彼結色無色界繫。有結色無色界繫非類智  斷。謂色無色界結。或忍斷。或餘智斷。或不
斷。諸結見苦所斷。彼結苦智斷耶。答諸結見  苦所斷。彼結非苦智斷。或忍斷。或餘智斷。或  不斷。設結苦智斷。彼結見苦所斷耶。答諸結
苦智斷。彼繫非見苦所斷。見修所斷。諸結  見集滅道所斷。彼結集滅道智斷耶。答諸結  見集滅道。所斷。彼結非集滅道智斷。或忍斷。
或餘智斷。或不斷。設結集滅道智斷。彼結見  集滅道所斷耶。答諸結集滅道智斷。彼結非  見集滅道所斷。是修所斷。

[0963b18]  諸結法智斷。彼結滅法智作證耶。答諸結法  智斷。彼結滅法智作證。有結滅法智作證。彼  結非法智斷。謂或忍斷。或餘智斷。彼結滅法
智作證。諸結類智斷。彼結滅類智作證耶。答  諸結類智斷。彼結滅類智作證。有結滅類  智作證。彼結非類智斷。謂或忍斷。或餘智斷。
彼結滅類智作證。諸結苦智斷。彼結滅苦智  作證耶。答諸結苦智斷。彼結滅苦智作證。有  結滅苦智作證。彼結非苦智斷。謂或忍斷。或
餘智斷。彼結滅苦智作證。諸結集滅道智斷。  彼結滅集滅道智作證耶。答諸結集滅道智  斷。彼結滅集滅道智作證。有結滅集滅道智
作證。彼結非集滅道智斷。謂或忍斷。或餘智  斷。彼結滅集滅道智作證。

[0963c03]  眼根乃至無色界修所斷無明隨眠。於十智  中。幾智知耶。答眼根七智知。除他心滅道智。  耳鼻舌身命根亦爾。女根六智知。除類他心
滅道智。男根亦爾。意根九智知。除滅智。樂喜  捨信等五根亦爾。苦根七智知。除類滅道智。  憂根亦爾。三無漏根七智知。除苦集滅智。眼
耳鼻舌身色聲觸界七智知。除他心滅道智。  眼耳鼻舌身色聲觸處色取蘊前五界有見有  對法亦爾。香味界六智知。除類他心滅道智。
香味處亦爾。眼耳身識界八智知。除滅道智。  後四取蘊識界有漏法無記見修所斷法亦爾。  鼻舌識界七智知。除類滅道智。不善欲界。繫
法亦爾。意界意識界九智知。除滅智意處後  四蘊有為法過去未來現在法亦爾。法界十  智知。法處無色無見無對法善法亦爾。色蘊
八智知。除他心滅智有色法亦爾。無漏法八  智知。除苦集智無斷法亦爾。無為法六智知。  除他心苦集道智。色界繫法七智知。除法滅
道智。無色界繫法六智知。除法他心滅道智。  學無學法七智知。除苦集滅智。非學非無學  法九智知。除道智。苦集諦八智知。除滅道智。
世俗智三重三摩地亦爾。滅諦六智知。除他  心苦集道智。道諦七智知除苦集滅智。苦集  滅道智三三摩地亦爾。四靜慮九智知。除滅
智。他心智亦爾。四無量七智知。除法滅道智。  初三解脫八勝處前八遍處亦爾。下三無色  七智知。除法他心滅智。第四第五第六解脫
亦爾。第四無色六智知。除法他心滅道智。第  七第八解脫後二遍處亦爾。法智六智知。除  類苦集滅智。類智六智知。除法苦集滅智。三
結八智知。除滅道智。無明漏見無明瀑流軛。  見戒禁取。後二身繫貪慢結。後三順下分結  五見。眼耳身意觸所生愛身。後四隨眠愛慢
無明見取疑結亦爾。三不善根七智知。除類  滅道智。欲漏瀑流。軛取前二身繫。五蓋瞋嫉  慳結。前二順下分結。鼻舌觸所生愛身。欲貪
瞋恚隨眠恚嫉慳結亦爾。有漏七智知。除法  滅道智。有瀑流軛我語取除無色貪。餘四順  上分結有貪隨眠亦爾。無色貪六智知。除
法他心滅道智。欲界三十六隨眠七智知。除  類滅道智。色界三十一隨眠七智知。除法滅  道智。無色界三十一隨眠六智知。除法他心  滅道智。

[0964a17]  如說無常想。若習若修若多所作。能除一切  欲貪色貪無色貪掉舉慢無明。此想當言幾  智相應耶。答應言。能除欲貪者。法智苦智相
應。能除色無色貪者。類智苦智相應。能除掉  舉慢無明者。法智類智苦智相應。此想當言  有尋有伺無尋唯伺無尋無伺耶。答應言。能
除欲貪者。有尋有伺。能除色無色貪掉舉慢  無明者。或有尋有伺。或無尋唯伺。或無尋無  伺。此想當言幾根相應耶。答應言。能除欲貪
者。捨根相應。能除色無色貪掉舉慢無明  者。樂喜捨根相應。此想當言空無願無相俱  耶。

[0964a29]  答應言無願俱。此想當言緣何界繫耶。答應  言。能除欲貪者。緣欲界繫。能除色貪者。緣色  界繫。能除無色貪者。緣無色界繫。能除掉舉
慢無明者。緣三界繫。

[0964b04]  如說七處善三義觀。能於此法毘奈耶中。速  盡諸漏。云何為七。謂如實知色色集色滅趣  色滅行色味色患色出。如實知受想行識七
亦爾。此智當言法智乃至道智耶。答應言如  實知色是四智。謂法類世俗苦智。如實知色  集是四智。謂法類世俗集智。如實知色滅是
四智。謂法類世俗滅智。如實知趣色滅行是  四智。謂法類世俗道智。如實知色味是四  智。謂法類。世俗集智。如實知色患是四智。謂
法類世俗苦智。如實知色出是四智。謂法類  世俗滅智。如實知受想行識七亦爾。色乃至  識滅。色乃至識出。何差別耶。答若由此愛。
諸色集起。彼斷名色滅。若諸餘愛。緣色增  廣。彼斷名色出。復次若由此業煩惱。諸色  集起。彼斷名色滅。若餘業煩惱。緣色增廣。
彼斷名色出。復次若由此愛及業煩惱。諸色  集起。彼斷名色滅。若諸餘愛及業煩惱。緣  色增廣。彼斷名色出。受想行識滅出亦爾。是  謂差別。

智蘊第三中七聖納息第五之一

七聖於五德　　二成現三現  
相應事四門　　此章願具說

[0964b26]  隨信行乃至俱解脫。於八智。幾成就。幾不成  就。答隨信行於八智。或成就一二三四五六  七八。謂苦法智忍時。無他心智一。有他心智
二。苦法智苦類智忍時。無他心智三。有他心  智四。苦類智集法智忍時。無他心智四。有他  心智五。集法智乃至滅法智忍時。無他心智
五。有他心智六。滅法智乃至道法智忍時。無  他心智六。有他心智七。道法智道類智忍時。  無他心智七。有他心智八。隨法行亦爾。信勝
解於八智。或成就七八。謂無他心智七。有他  心智八。見至亦爾。身證慧解脫俱解脫。於八  智皆成就。

[0964c09]  隨信行乃至俱解脫。於八智成就。過去幾。未  來幾。現在幾。答隨信行於八智。苦法智忍時。  無他心智。過去未來一。現在無。有他心智。過
去未來二。現在無。苦法智時。無他心智。過去  一。未來三。現在二。有他心智。過去二。未來  四。現在二。苦類智忍時。無他心智。過去未來
三。現在無有他心智。過去未來四。現在無。苦  類智時。無他心智。過去三。未來四。現在二。  有他心智。過去四。未來五。現在二。集法智忍
時。無他心智。過去未來四。現在無。有他心  智。過去未來五。現在無。集法智時。無他心智  過去四。未來五。現在二。有他心智。過去五。
未來六。現在二。集類智忍時。無  他心  智。過去  未來五。現在無。有他心智。過去未來六。現在  無。集類智時。無他心智。過去未來五。現在二。
有他心智。過去未來六。現在二。滅法智忍時。  無他心智。過去未來五。現在無。有他心智。過  去未來六。現在無。滅法智時。無他心智。過去
五。未來六。現在二。有他心智。過去六。未來  七。現在二。滅類智忍時。無他心智。過去未來  六。現在無。有他心智。過去未來七。現在無。
滅類智時。無他心智。過去未來六。現在二。有  他心智。過去未來七。現在二。道法智忍時。無  他心智。過去未來六。現在無。有他心智。過去
未來七。現在無。道法智時。無他心智。過去  六。未來七。現在二。有他心智。過去七。未來  八。現在二。道類智忍時。無他心智。過去未來
七。現在無。有他心智。過去未來八。現在無。  隨法行亦爾。信勝解於八智。無他心智。未來  七。有他心智。未來八。過去若已滅不失。現在
若現在前。見至亦爾。身證慧解脫俱解脫於  八智。皆未來八。過去若已滅不失。現在若現  在前。

[0965a13]  隨信行乃至俱解脫法智。乃至道智。現在前  時。幾智現在前耶。答隨信行法智現在前時。  二智現在前。謂法苦智二。法集智二。法滅智
二。法道智二。類智現在前時。二智現在前。  謂類苦智二。類集智二。類滅智二。苦智現在  前時。二智現在前。謂苦法智二。苦類智二。集
智現在前時。二智現在前。謂集法智二。集類  智二。滅智現在前時。二智現在前。謂滅法智  二。滅類智二。道智現在前時。二智現在前。謂
道法智二。隨法行亦爾。信勝解法智現在前  時。或二三智現在前。謂法苦智二。法集智二。  法滅智二。法道智非他心智二。是他心智三。
類智現在前時。或二三智現在前。謂類苦智  二。類集智二。類滅智二。類道智非他心智  二是他心智三。他心智現在前時。或二三智
現在前。謂他心世俗智二。他心道法智三。他  心道類智三。世俗智現在前時。或一二智現  在前。謂世俗智非他心智一是他心智二。苦
智現在前時。二智現在前。謂苦法智二。苦類  智二。集智現在前時。二智現在前。謂集法智  二。集類智二。滅智現在前時。二智現在前。謂
滅法智二。滅類智二。道智現在前時。或二三  智現在前。謂道法智非他心智二。是他心智  三。道類智非他心智二。是他心智三。見至身
證亦爾。慧解脫法智現在前時。或二三智現  在前。謂法苦智非盡無生智二。是盡或無生  智三。法集智非盡無生智二。是盡或無生智
三。法滅智非盡無生智二。是盡或無生智三。  法道智非盡無生他心智二。是盡或無生。或  他心智三。類智現在前時。或二三智現在
前。謂類苦智非盡無生智二。是盡或無生智  三。類集智非盡無生智二。是盡或無生智三。  類滅智非盡無生智二。是盡或無生智三。類
道智非盡無生他心智二。是盡或無生。或他  心智三。他心智現在前時。或二三智現在前。  謂他心世俗智二。他心道法智三。他心道類
智三。世俗智現在前。或一二智現在前。謂  世俗智非他心智一。是他心智二。苦智現在  前時。或二三智現在前。苦法智非盡無生智
二。是盡或無生智三。苦類智非盡無生智二。  是盡或無生智三。集智現在前時。或二三智  現在前。謂集法智非盡無生智二。是盡或無
生智三。集類智非盡無生智二。是盡或無生  智三。滅智現在前時。或二三智現在前。謂滅  法智非盡無生智二。是盡或無生智三。滅類
智非盡無生智二。是盡或無生智三。道智現  在前時。或二三智現在前。謂道法智非盡無  生他心智二。是盡或無生。或他心智三。道類
智非盡無生他心智二。是盡或無生。或他心  智三。俱解脫亦爾。

[0965c05]  隨信行乃至俱解脫。於三三摩地。幾成就。幾  不成就。答隨信行。於三三摩地。滅法智忍。未  已生成就二。已生成就三。隨法行亦爾。信
勝解乃至俱解脫。於三三摩地。皆成就。

[0965c09]  隨信行乃至俱解脫。於三三摩地成就。過去  幾。未來幾。現在幾。答隨信行。於三三摩地。  若依空入正性離生。苦法智忍時。過去無。未
來二。現在一。苦法智。乃至集法智忍時。過去  一。未來二。現在一。集法智乃至集類智時。過  去未來一現在一。滅法智忍時。過去二。未
來三。現在一。滅法智乃至道類智忍時。過  去未來三。現在一。若依無願入正性離生苦  法智忍時。過去無。未來二。現在一。苦法智乃
至集類智時。過去一。未來二。現在一。滅法智  忍時。過去一。未來三。現在一。滅法智乃至道  類智忍時。過去二。未來三。現在一。隨法行
亦爾。信勝解乃至俱解脫。於三三摩地。皆未  來三。過去若已滅不失。現在若現在前。

[0965c23]  隨信行乃至俱解脫。空無願無相三摩地現  在前時。幾智現在前耶。答隨信行空三摩地  現在前時。或二。或無。謂苦法智二。苦類智
二。三忍時無。無願三摩地現在前時。或二。  或無。謂苦法智二。苦類智二。集法智二。集類  智二。道法智二。六忍時無。無相三摩地現
在前時。或二。或無。謂滅法智二。滅類智二。  二忍時無。隨法行亦爾。信勝解空三摩地現  在前時。二智現在前。謂苦法智二。苦類智二。
無願三摩地現在前時。或二。或三。謂苦法智  二。苦類智二。集法智二。集類智二。道法智  非。他心智二。是他心智三。道類智非。他心智
二。是他心智三。無相三摩地現在前時。二智  現在前。謂滅法智二。滅類智二。見至身證亦  爾。慧解脫空三摩地現在前時。二智現在前。
謂苦法智二。苦類智二。無願三摩地現在前  時。或二。或三。謂苦法智非。盡無生智二。是  盡或無生智三。苦類智非。盡無生智二。是盡
或無生智三。集法智非盡無生智二。是盡或  無生智三。集類智非。盡無生智二。是盡或無  生智三。道法智非。盡無生他心智二。是盡或
無生。或他心智三。道類智非。盡無生他心智  二。是盡或無生。或他心智三。無相三摩地現  在前時。或二。或三。謂滅法智非。盡無生智
二。是盡或無生智三。滅類智非。盡無生智  二。是盡或無生智三。俱解脫亦爾。

[0966a20]  隨信行乃至俱解脫。三無漏根。七覺支。八道  支。隨應現在前時。幾智現在前耶。答隨信行。  未知當知根現在前時。或二。或無。謂苦法
智二。苦類智二。集法智二。集類智二。滅法智  二。滅類智二。道法智二。八忍時無。七覺支八  道支。現在前時亦爾。如隨信行。隨法行亦
爾。信勝解已知根現在前時。或二。或三。謂苦  法智二。苦類智二。集法智二。集類智二。滅法  智二。滅類智二。道法智非。他心智二。是他心
智三。道類智非。他心智二。是他心智三。七覺  支八道支現在前時亦爾。如信勝解見至身  證亦爾。慧解脫具知根現在前時。或二。或三。
謂苦法智非。盡無生智二。是盡或無生智  三。苦類智非。盡無生智二。是盡或無生智  三。集法智非。盡無生智二。是盡或無生智三。
集類智非。盡無生智二。是盡或無生智三。滅  法智非。盡無生智二。是盡或無生智三。滅類  智非。盡無生智二。是盡或無生智三。道法智
非。盡無生他心智二。是盡或無生。或他心智  三。道類智非。盡無生他心智二。是盡或無生。  或他心智三。七覺支七道支亦爾。正見現在
前時。或二。或三。苦法智二。苦類智二。集法  智二。集類智二。滅法智二。滅類智二。道法智  非。他心智二。是他心智三。道類智非。他心智
二。是他心智三。如慧解脫。俱解脫亦爾。

[0966b16]  諸法法智相應。彼法類智相應耶。答不爾。設  法類智相應。彼法法智相應耶。答不爾。對世  俗智亦爾。諸法法。智相應。彼法他心智相應
耶。答應作四句。有法法智相應非他心智。謂  他心智所不攝法智相應法。有法他心智相  應非法智。謂法智所不攝。他心智相應法有
法。法智相應亦他心智。謂法智所攝他心智  相應法。有法非法智相應亦非他心智。謂法  智他心智。及法智他心智不攝。不相應諸餘
心心所法。色無為。心不相應行。對苦集滅道  智及正見亦爾。諸法法智相應。彼法空三摩  地相應耶。答應作四句。有法法智相應非空。
謂法智相應空及空不相應法智相應法。有  法空相應非法智。謂空相應法智。及法智不  相應空相應法。有法法智相應亦空。謂二相
應法。有法非法智相應亦非空。謂法智不相  應空。空不相應法智。及法智空不攝不相應  諸餘心心所法。色無為。心不相應行。對無願
無相喜覺支正思惟亦爾。諸法法智相應。彼  法未知當知根相應耶。答應作四句。有法法  智相應非未知當知根。謂未知當知根所不
攝法智相應法。有法未知當知根相應非法  智。謂未知當知根所攝法智。及法智不攝不  相應未知當知根相應法。有法法智相應亦
未知當知根。謂未知當知根所攝法智相應  法。有法非法智相應亦非未知當知根。謂未  知當知根所不攝法智。及法智未知當知。根
不攝不相應諸餘心心所法。色無為。心不相  應行。對已知具知根亦爾。諸法法智相應。彼  法念覺支相應耶。答應作四句。有法法智相
應非念。謂法智相應念覺支。有法念覺支相  應非法智。謂法智及法智。不相應念覺支相  應法。有法法智相應亦念。謂二相應法。有
法非法智相應亦非念。謂法智不相應念覺  支。及餘心心所法。色無為。心不相應行。對精  進輕安定捨覺支正精進正念正定亦爾。諸
法法智相應。彼法擇法覺支相應耶。答諸法  法智相應。亦擇法覺支。有法擇法覺支相應  非法智。謂法智所不攝擇法覺支相應法。如  法智對後。類智對後亦爾。

說一切有部發智論卷第九

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
