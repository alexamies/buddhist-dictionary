大方等無想經卷第三

北涼天竺三藏曇無讖譯

◎
大雲初分陀羅尼健度第三

[1088b17] 爾時，大雲密藏菩薩白佛言：「世尊！若有眾生，未入如是方等經者，當知是輩猶如盲、聾。此經中，有三十六種不退智寶，無邊心行意入陀羅尼門，即是一切諸法初門。唯願如來，為是等故，廣宣分別。」

[1088b21] 「佛言！善哉善哉！善男子！諦聽諦聽！善思念之，今當為汝分別解說。

[1088b22] 「此經中，有諸佛菩薩不退寶輪藏陀羅尼門；此經復有諸佛菩薩大雲不退清淨密水陀羅尼；復有諸佛菩薩大雲不退祕密光明陀羅尼；復有諸佛菩薩大雲不退大雨陀羅尼；復有諸佛菩薩大雲不退流水陀羅尼；復有諸佛菩薩大雲不退盡意陀羅尼；復有諸佛菩薩大雲不退電光陀羅尼；復有諸佛菩薩大雲不退涼電陀羅尼；復有諸佛菩薩大雲不退淨光陀羅尼；復有諸佛菩薩大雲不退彗星意陀羅尼；復有諸佛菩薩大雲不退密藏光意陀羅尼；復有諸佛菩薩大雲不退大呪意陀羅尼；復有諸佛菩薩大雲不退有德意陀羅尼；復有諸佛菩薩大雲不退虛空藏王陀羅尼；復有諸佛菩薩大雲不退大藥王陀羅尼；復有諸佛菩薩大雲不退大雨王陀羅尼；復有諸佛菩薩大雲不退稱意陀羅尼；復有諸佛菩薩大雲不退抧羅娑山意陀羅尼；復有諸佛菩薩大雲不退意行陀羅尼；復有諸佛菩薩大雲不退上高王陀羅尼；復有諸佛菩薩大雲不退潮王陀羅尼；復有諸佛菩薩大雲不退鵝王目陀羅尼；復有諸佛菩薩大雲不退大海智陀羅尼；復有諸佛菩薩大雲不退甚深意王精進陀羅尼；復有諸佛菩薩大雲不退雨種陀羅尼；復有諸佛菩薩大雲不退地鬘陀羅尼；復有諸佛菩薩大雲不退歡喜陀羅尼；復有諸佛菩薩大雲不退世意陀羅尼；復有諸佛菩薩大雲不退不動意陀羅尼；復有諸佛菩薩大雲不退地陀羅尼；復有諸佛菩薩大雲不退積聚陀羅尼；復有諸佛菩薩大雲不退水光陀羅尼；復有諸佛菩薩大雲不退無盡水藏陀羅尼；復有諸佛菩薩大雲不退水性月光陀羅尼；復有諸佛菩薩大雲不退水光體陀羅尼；復有諸佛菩薩大雲不退不可思意大海王陀羅尼。善男子！是名三十六種不退智寶無邊心行意入陀羅尼。」

[1088c29] 爾時，眾中有一天女，名曰寶鬘，上昇虛空，高七多羅樹，雨種種華、塗香、末香、幡蓋、伎樂，以供養佛，說偈讚曰：

「如來大醫王！　　金剛身不壞，
　意等慧殊勝，　　戒淨愍眾生；
　除斷諸煩惱，　　猶如日破闇，
　今說陀羅尼，　　如雲降大雨！」

大雲初分密語健度第四

[1089a08] 爾時，大雲密藏菩薩言：「世尊！一切眾生，無明所盲，唯願如來，廣開顯示諸佛密語，然深智燈，作大明導。」

[1089a10] 佛言：「善哉善哉！善男子！諦聽諦聽！善思念之，吾當為汝然大法燈。此經中，有諸佛菩薩二十三種密語道迹入不狂行大法方便解脫門：斷我我所密語所入行解脫門；可畏色、不可畏色、下色密語所入解脫門；貪求不得密語所入解脫門；斷界、有界、無界密語門；有無明、無無明、有無無明密語門；有貪、無貪者，斷貪密語門；有愛、無愛者，斷愛密語門；有繫、無繫者，斷繫密語門；有瞋、無瞋者，斷瞋密語門；有闇、無闇，有光密語門；有鈍、無鈍，有利、大利密語門；有破、有析、有壞密語門；有苦、有樂、無有受者密語門；有慈、無慈、無愍密語門；有施無受者，有大施主密語門；有罵無受者，斷罵密語門；有淨、無淨，斷一切淨密語門；有等、無等，斷一切等密語門；有放逸、無放逸，斷放逸、不放逸密語門；空、不空、非空、非不空如來密語門；常、無常、非常、非無常如來密語門；我、無我、非我、非無我如來密語門；愛、無愛、非愛、非無愛如來密語門。善男子！是名二十三種密語道迹入不狂行大法方便解脫門。」

[1089b01] 爾時，眾中有一天子，名曰眾愛，與無量天子，上昇虛空，高十七多羅樹，雨諸華、香、幡蓋、伎樂以供養佛，說偈讚曰：

「如來深密語，　　二乘所不解，
　為眾故宣說，　　悉令得安樂。」

大雲初分轉生有藏健度第五

[1089b07] 爾時，大雲密藏菩薩言：「世尊！有十神通，行入有生行藏微妙光王法門。唯願如來，分別廣說。」

[1089b09] 佛言：「善哉善哉！善男子！諦聽諦聽！善思念之，吾當為汝廣宣分別。此經中，有諸佛菩薩十有生樂王法門；復有有生求喜法門；復有有生虛渴法門；復有有生樂說法門；復有有生安法門；復有有生願法門；復有有生稱法門；復有有生體王法門；復有有生善王法門；復有有生無善不染行藏微妙法王法門。善男子！是名十神通行入有生行藏微妙光王法門。」

[1089b17] 時，大眾中有一天女，名曰愛光，以諸天華、種種雜香、幡蓋、伎樂以供養佛，而讚歎曰：

「我今稽首禮，　　不生於諸有，
　方便行諸趣，　　普為一切眾；
　如來心自在，　　是故其身常，
　為眾轉生死，　　如華無所染。」

大雲初分得轉生死業煩惱健度第六

[1089b25] 爾時，大雲密藏菩薩言：「世尊！有十生死煩惱業田得心定願藏法門。唯願如來，廣為眾生分別解說。」

[1089b27] 佛言：「善哉善哉！善男子！諦聽諦聽！善思念之，吾當為汝開示解說。此經中，有得生死煩惱田果實法門；復有生死田樂王法門；復有生死莊嚴住心法門；復有生死喜地法門；復有生死期地法門；復有生死正見法門；復有生死眴法門；復有生死衣法門；復有生死久住法門；復有生死光明法門。善男子！是名十生死煩惱業田，得心定願藏法門。」

[1089c06] 爾時，眾中有龍王，名曰無毒，以諸雜香、上妙諸花、幡蓋、伎樂供養於佛，即說讚曰：

「為諸眾生故，　　顯示生死義，
　佛無煩惱業，　　為眾故處之。」

大雲初分智狂入健度第七

[1089c11] 爾時，大雲密藏菩薩言：「世尊！有十種智狂不可思議神通王所入法門，唯願如來，廣開分別。」

[1089c13] 佛言：「善哉善哉！善男子！諦聽諦聽！善思念之，吾當為汝分別解說。此經中有得大安隱法門；無勝勝神通王法門；無稱稱光所入法門；無量量光所入法門；菩提時法門；期光法門；高梯法門；寬腹法門；持一切眾生法門；現在光法門。善男子！是名十種智狂不可思議神通王所入法門。」

[1089c19] 於是，眾中有一天女，名曰善鬘，以種種雜華、上妙諸香、幡蓋、伎樂以供養佛，即說讚曰：

「佛心難思議！　　智身亦復然，
　為化眾生故，　　廣開此法門。」

大雲初分解脫轉福德藏法門健度第八

[1089c25] 爾時，大雲密藏菩薩言：「世尊！有十智甚深入無畏行法王法門，唯願如來，廣分別說。」

[1089c26] 佛言：「善哉善哉！善男子！諦聽諦聽！善思念之，吾當為汝分別解說。有解脫一切惡法法門；虛空藏法門；甚深安入法門；細針法門；海不動法門；智燈法門；身口法門；斷入一切煩惱法門；堅意入法門；淨意無礙法門。善男子！是名十智甚深入無畏行法王法門。」

[1090a03] 時，大眾中有一天女，名金光明，以種種雜華、上妙諸香、幡蓋、伎樂以供養佛，即說讚曰：

「如來金色身，　　智寶為瓔珞，
　善法之寶聚，　　猶須彌草木。」

大雲初分解脫有德轉藏健度第九

[1090a09] 爾時，大雲密藏菩薩言：「世尊！有十種大雲見流不可思議功德寶藏法門，唯願如來，分別解說。」

[1090a11] 佛言：「善哉善哉！善男子！諦聽諦聽！善思念之，吾當為汝分別演說。有樂慈藏法門；樂悲藏法門；樂喜藏法門；樂捨藏法門；寶水流藏法門；大海行法門；如來所說法流法門；時入藏法門；想意寶藏入法門；一切大法聚法門。善男子！是名十種大雲見流不可思議功德寶藏法門。」

[1090a17] 時，大眾中有一天子，名智愛樂，以種種雜華、上妙諸香、幡蓋、伎樂以供養佛，即說讚曰：

「如來無生滅，　　佛法難測量！
　眾生無明覆，　　廣演於法界！」

大雲初分轉功德行健度第十

[1090a23] 爾時，大雲密藏菩薩言：「世尊！有十種雨流不可思議功德藏法門，唯願如來，分別解說。」

[1090a24] 佛言：「善哉善哉！善男子！諦聽諦聽！善思念之。吾當為汝，廣宣分別。善男子！有雨網法門；有寶王法門；有雨大海王法門；有雨塵法門；有雨斷毒法門；有雨滿安樂法門；有雨體法門；有雨種種正見法門；有雨功德法門；有雨涼藥法門。善男子！是名十種雨流不可思議功德藏法門。」

[1090b02] 時，大眾中有一天子，名虛空雷，持諸華、香、幡蓋、伎樂以供養佛，即說讚曰：

「諸佛如來說，　　上妙微密藏，
　能令一切眾，　　永度煩惱流，
　斷滅生死苦，　　一切永無餘，
　深自覺悟得，　　涅槃常樂俱。
　如來天中天，　　成就無量德！
　今說《大雲經》，　　為眾發道心。」

大雲初分雲虛空生健度第十一

[1090b12] 爾時，大雲密藏菩薩言：「世尊！有十種大雲得虛空定法門，唯願如來，善分別說。」

[1090b13] 佛言：「善哉善哉！善男子！諦聽諦聽！善思念之，吾當為汝分別解說。有善法王法門；見性法門；智無勝王法門；無憍慢法門；無盡意法門；不可思議法門；無礙法門；甚深法門；質直法門；虛空相法門。善男子！是名十種法門。」

[1090b18] 時，大眾中有一天女，名妙族姓，持諸香、華、幡蓋、伎樂以供養佛，即說讚曰：

「如來深密藏，　　眾生所不解，
　唯願為一切，　　分別令淺易。」

大雲初分電光轉健度第十二

[1090b24] 爾時，大雲密藏菩薩言：「世尊！有十種大雲電光法門，唯願如來，廣分別說。」

[1090b25] 佛言：「善哉善哉！善男子！諦聽諦聽！善思念之，吾當為汝分別解說。有六通法門、功德法門、寶光法門、虛空精進法門、藏法門、戒調法門、功德藏法門、斷疑法門、琉璃意法門、清淨法門、功德甚深大海法門、壞一切結法門、金垢法門(梵本長三)。善男子！是名十法門。」

[1090c02] 時，大眾中有一天女，名曰善喜，持諸花、香、幡蓋、伎樂以供養佛，而讚歎曰：

「如來大醫王！　　無身方便身，
　無礙如虛空，　　廣說大雲經。」

大雲初分電轉健度第十三

[1090c08] 爾時，大雲密藏菩薩言：「世尊！有十種寶電行法門，唯願如來，廣開分別。」

[1090c09] 佛言：「善哉善哉！善男子！諦聽諦聽！善思念之，吾當為汝分別解說。有電光寶王法門、利智慧法門、智慧能壞法門、初智法門、智海法門、法疑法門、吉祥法門、法鼓法門、須彌山法門、能壞闇法門、風等行法門(梵本長一)。善男子！是名十法門。」

[1090c14] 爾時，眾中有一天女，名恒河神，持諸香、華、幡蓋、伎樂以供養佛，而讚嘆曰：

「無畏、無我心，　　無貪愍眾生；
　以大方便故，　　而為一切世。
　如來功德力，　　故令我得知，
　無上、無邊身，　　不可得思議。
　我聞是經已，　　永斷諸煩惱！」

大雲初分神通健度第十四

[1090c23] 爾時，大雲密藏菩薩言：「世尊！有十種大雲電光幻法門，惟願如來，廣分別說。」

[1090c24] 佛言：「善哉善哉！善男子！諦聽諦聽！善思念之，吾當為汝分別解說。善男子！有調幻法門、調藏法門、樂法法門、求法法門、燒結法門、生一切法法門、斷諸諍訟法門、能消煩惱法門、上高法門、念無盡法門、度一切眾生法門(梵本長一)。善男子！是名十法門。」

[1091a01] 時，大眾中有一天女，名曰大喜，持諸華、香、幡蓋、伎樂以供養佛，以偈讚曰：

「如來大神通！　　其身無動轉，
　為眾斷生死，　　故說《大雲經》。」

大雲初分寶雹健度第十五

[1091a06] 爾時，大雲密藏菩薩言：「世尊！有十種大神通法門，惟願如來，分別解說。」

[1091a07] 佛言：「善哉善哉！善男子！諦聽諦聽！善思念之，今當為汝分別解說。善男子！有寶雹法門、雹等法門、雹莊嚴王法門、雹燈法門、雹藥法門、雹同法門、雹無盡意法門、雹上上法門、雹上容法門、雹甚深法門。善男子！是名十種法門。」

[1091a12] 爾時，眾中有一天女，名曰嚴飾自喜，持諸香、華、幡蓋、伎樂以供養佛，即說讚曰：

「世尊大雹王，　　天中天滿雨；
　知諸煩惱業，　　而能永斷之。
　凡夫結無邊，　　輪轉受生死；
　菩薩無煩惱，　　故不至諸趣。」

大雲初分金剛智健度第十六

[1091a20] 爾時，大雲密藏菩薩言：「世尊！有十智金剛行入智法門，惟願如來，廣分別說。」

[1091a21] 佛言：「善哉善哉！善男子！諦聽諦聽！善思念之，吾當為汝分別解說。有神通寶聚法門、喜王法門、神通平等法門、白鵝聲法門、虛空無礙法門、藥王法門、法幢法門、甚深大海法門、不動法門、無邊光法門、不可思議法門、無量劫法門(梵本長二)。善男子！是名十法門。」

[1091a27] 時，大眾中有一天女，名深智愛，持諸香、華、幡蓋、伎樂以供養佛，即說讚曰：

「如來無上王！　　無生亦無滅，
　為諸眾生故，　　示現於生滅。
　真實常不變，　　為眾說無我，
　其身如金剛，　　不可得沮壞。」

大雲初分無盡健度第十七

[1091b06] 爾時，大雲密藏菩薩言：「世尊！有十無盡意入神通法門，惟願如來，廣分別說。」佛言：「善哉善哉！善男子！諦聽諦聽！善思念之，吾當為汝分別解說。有甘露意入法門、安寶法門、樂法門、喜法門、甚深精進法門、意行法門、無盡樂法門、常喜樂法門。善男子！是名十法門(梵本少二)。」爾時，眾中有一天女，名大寶輪，持諸香、華、幡蓋、伎樂以供養佛，即說讚曰：

「如來無貧富，　　其身無觸礙，
　憐愍一切故，　　樂說《大乘經》。」

大雲初分正行健度第十八

[1091b17] 爾時，大雲密藏菩薩言：「世尊！有十正道法門，惟願如來，廣分別說。」

[1091b18] 佛言：「善哉善哉！善男子！諦聽諦聽！善思念之，吾當為汝分別宣說。有深廣行法門、健行法門、現力法門、健勝法門、一切天人法門、入一切時法門、不染一切時法門、一切道喜法門、斷一切惡道法門、大海常潮法門、大海神通法門(梵本長一)。善男子！是名十法門。」

[1091b24] 爾時，眾中有一天女，名曰善得，持諸香、華、幡蓋、伎樂以供養佛，即說讚曰：

「如來無上尊，　　修集於正道，
　雖成堅固藏，　　其心初無悋，
　慈愍於眾生，　　及為我等故，
　今於此寶座，　　宣說如是經。」

大雲初分師子吼健度第十九

[1091c02] 爾時，大雲密藏菩薩言：「世尊！有十種甚深師子吼行法門，惟願如來，分別解說。」

[1091c03] 佛言：「善哉善哉！善男子！諦聽諦聽！善思念之，吾當為汝分別解說。有一切味吼法門、一切味喜法門、時神通王法門、蓮華法門、喜地法門、大喜地法門、四威儀法門、聖行法門、淨法門、一切法體法門。善男子！是名十法門。」

[1091c08] 時，大眾中有一天女，名微妙聲，持諸香、華、幡蓋、伎樂以供養佛，而說讚曰：

「無上智微妙，　　猶如大海水，
　其力難思議，　　故能師子吼；
　為諸眾生故，　　生於憐愍心，
　今說方等經，　　其意無所畏。」

大雲初分師子吼神通健度第二十

[1091c16] 爾時，大雲密藏菩薩言：「世尊！有十師子吼神通法門，惟願如來，分別解說。」

[1091c17] 佛言：「善哉善哉！善男子！諦聽諦聽！善思念之，吾當為汝分別解說。有光法門、法蜂法門、法鼓法門、法寶法門、法藏法門、法力法門、法動法門、三匝法門、大地法門、難近法門、一切纓絡法門(梵本長一)。善男子！是名十法門。」

[1091c22] 時，大眾中有一天子，名師子吼，持諸香、華、幡蓋、伎樂以供養佛，而說讚曰：

「如來無因喻，　　無勝、無有邊，
　為諸眾生故，　　方便師子吼。」

大雲初分善方便健度第二十一

[1091c28] 爾時，大雲密藏菩薩言：「世尊！有十入世間方便法門，惟願如來，廣分別說。」

[1091c29] 佛言：「善哉善哉！善男子！諦聽諦聽！善思念之，吾當為汝分別解說。有生王入法門、畢竟多方便入法門、信心入法門、師子神通法門、世界非世界法門、時一入法門善不善法門、能調惡人法門；有德王入法門、得一切恭敬法門、下業行法門(梵本長一)。善男子！是名十法門。」

[1092a06] 是時，眾中有一天子，名婆羅呵迦，持諸華、香、幡蓋、伎樂以供養佛，而說讚曰：

「如來方便入涅槃，　　其身不動亦不滅，
　所入禪定難思議，　　眾生不解謂永滅。」

大雲初分神通健度第二十二

[1092a12] 爾時，大雲密藏菩薩言：「世尊！有十神通寶藏入法門，惟願如來，分別解說。」

[1092a13] 佛言：「善哉善哉！善男子！諦聽諦聽！善思念之，吾當為汝分別解說。有法周羅法門、大神通法門、寶香藏法門、師子吼入聚法門、破法相法門、栴檀涼法門、無相法門、無語法門、蓮華法門、稱法門。善男子！是名十法門。」

[1092a18] 是時，眾中有一天子，名增長有德，持諸華、香、幡蓋、伎樂以供養佛，即說讚曰：

「三千大千界，　　佛於法自在，
　法身不可見，　　為眾現相好。」

大雲初分金翅鳥健度第二十三

[1092a24] 爾時，大雲密藏菩薩言：「世尊！有十金翅鳥神通所入法門，惟願如來，分別解說。」

[1092a25] 佛言：「善哉善哉！善男子！諦聽諦聽！善思念之，吾當為汝分別宣示。有能壞婆修吉龍王力神通王法門、自在力入法門、喜入法門、開勇入法門、大海時入法門、能壞大山法門、能壞風力法門、長見法門、能壞一切毒法門、得寶[口*(隹/乃)]法門。善男子！是名十法門。」

[1092b02] 是時，眾中有一天子，名深淨行，持諸華、香、幡蓋、伎樂以供養佛，即說讚曰：

「如來大法王，　　慧眼喻千日，
　定根金剛手，　　能壞諸煩惱。」

大雲初分大捨健度第二十四

[1092b07] 爾時，大雲密藏菩薩言：「世尊！有十大捨時微妙神通王法門，惟願如來，分別解說。」

[1092b08] 佛言：「善哉善哉！善男子！諦聽諦聽！善思念之，吾當為汝分別解說。有無礙力甚深法門、戒住法門、戒廣王法門、戒界王法門、寶乳流法門、功德流微妙法門、慈力流法門、忍辱流法門、喜力流法門、捨力流法門。善男子！是名十法門。」

[1092b14] 是時，眾中有一天子，名寶貴德，持諸花、香、幡幢、伎樂以供養佛，即說讚曰：

「禮佛無量力，　　常住不壞身，
　為諸眾生故，　　說種種法界。」

大雲初分無畏健度第二十五

[1092b19] 爾時，大雲密藏菩薩言：「世尊！有十無所畏大力神通所入法門，惟願如來，分別解說。」

[1092b20] 佛言：「善哉善哉！善男子！諦聽諦聽。善思念之，吾當為汝分別解說。有無所畏力神通法門、不悕樂根法門、寶聚法門、十有德法門、淨浣法門、淨光行法門、淨寶光法門、喜入法門、淨等法門、電光法門。善男子！是名十法門。」

[1092b25] 是時，眾中有一天子，名寶彗星，持諸華、香、幡蓋、伎樂以供養佛，即說讚曰：

「如來祕密藏，　　甚深如大海，
　為諸眾生故，　　淨行於法界。」

大雲初分入行健度第二十六

[1092c02] 爾時，大雲密藏菩薩言：「世尊！有十入行法門，惟願如來，分別解說。」

[1092c03] 佛言：「善哉善哉！善男子！諦聽諦聽！善思念之，吾當為汝分別解說。有入藏法門、正行法門、正實法門、吉稱法門、稱法門、常喜法門、日鬚法門、悲力法門、忍辱法門、常淨法門。善男子！是名十法門。」

[1092c07] 是時，眾中有一天子，名寶正光，持諸華、香、幡蓋、伎樂以供養佛，即說偈讚曰：

「如來智慧海，　　甚深難可測，
　普為眾生故，　　今說《大雲經》。」

大雲初分至心健度第二十七

[1092c13] 爾時，大雲密藏菩薩言：「世尊！有十種至心所入法門，惟願如來，分別解說。」

[1092c14] 佛言：「善哉善哉！善男子！諦聽諦聽！善思念之，吾當為汝分別解說。有住善界法門、大海智法門、智潮法門、神通行法門、虛空神通法門、無熱法門、初成法門、隨行法門、施喜法門、善至心法門。善男子！是名十法門。」

[1092c19] 是時，眾中有一天子，名波頭摩智，持諸華、香、幡蓋、伎樂以供養佛，即說讚曰：

「如來無見頂，　　無勝無有上；
　今放大光明，　　廣為諸眾生。」

大雲初分勇力健度第二十八

[1092c25] 爾時，大雲密藏菩薩言：「世尊！有十勇王大力微妙法門，惟願如來，分別解說。」

[1092c26] 佛言：「善哉善哉！善男子！諦聽諦聽！善思念之，吾當為汝分別宣說。有健勝田行法門、首楞嚴法門、勇健神通法門、健力法門、健歸法門、眾生具足法門、智堅健行法門、壞嬾墮法門、廣力法門、健調光法門、健意法門(梵本長一)。善男子！是名十法門。」

[1093a03] 是時，眾中有一天子，名曰勇武，持諸花、香、幡幢、伎樂以供養佛，即說讚曰：

「眷屬不可壞，　　猶如金剛寶，
　摧伏魔官屬，　　為眾說是經。」

大雲初分善健度第二十九

[1093a08] 爾時，大雲密藏菩薩言：「世尊！有十種善行大神通王所入法門，惟願如來，分別解說。」

[1093a09] 佛言：「善哉善哉！善男子！諦聽諦聽！善思念之，吾當為汝分別說之。有善寶調法門、善聚法門、善堂法門、善行法門、善意法門、善德法門、善淨法門、善調光法門、一切善行瓔珞法門(梵本少一)。善男子！是名十法門。」

[1093a14] 是時，眾中有一天女，名曰善護，持諸香、華、幡蓋、伎樂以供養佛，即說讚曰：

「成就於善相，　　安坐善妙床，
　廣為諸眾生，　　敷演無上法。」

大雲初分神通健度第三十

[1093a20] 爾時，大雲密藏菩薩言：「世尊！有十三神通藏得開示法門，惟願如來，分別解說。」

[1093a21] 佛言：「善哉善哉！善男子！諦聽諦聽！善思念之，吾當為汝分別宣示。有樂神通窟法門、喜神通窟法門、大喜神通窟法門、行神通窟法門、師子神通窟法門、等神通窟法門、示神通窟法門、悲神通窟法門、捨神通窟法門(梵本少四)。善男子！是名十三法門。」

[1093a27] 是時，眾中有一天女，名大海意，持諸華、香、幡蓋、伎樂以供養佛，即說讚曰：

「菩提樹常住，　　弟子樂依止，
　安根不動搖，　　故得生定牙，
　獲果常不變，　　是故稽首禮。」

大雲初分智健度第三十一

[1093b04] 爾時，大雲密藏菩薩言：「世尊！有十智初行法門，惟願如來，分別說之。」

[1093b05] 佛言：「善哉善哉！善男子！諦聽諦聽！善思念之，吾當為汝分別解說。有法增長法門、喜食法門、無盡意法門、貪神通法門、施舟法門、不樂世間法門、莊嚴地法門、莊嚴界法門、樂調法門、住時法門。善男子！是名十法門。」

[1093b10] 是時，眾中有一天女，名須曼那華，持諸華、香、幡蓋、伎樂以供養佛，即說讚曰：

「如來戒無上，　　智慧無上上！
　憐愍眾生故，　　廣說《大雲經》。」

大雲初分智寶藏健度第三十二

[1093b16] 爾時，大雲密藏菩薩言：「世尊！有十智寶藏法門，惟願如來，分別解說。」

[1093b17] 佛言：「善哉善哉！善男子！諦聽諦聽！善思念之，吾當為汝分別宣示。有善持寶藏法門、法持法門、恭敬法門、心持法門、調王法門、正精進法門、大海寶藏法門、樂吉法門、智果法門、大吉法門、成就功德法門、端正法門、持戒精進法門(梵本長三)。善男子！是名十法門。」

[1093b23] 是時，眾中有一天女，字蓮華鬘，持諸華、香、幡蓋、伎樂以供養佛，即說讚曰：

「如來大智海，　　我今至心禮，
　深定祕密藏，　　大悲故宣說。
　如來既自獲，　　常樂我淨等，
　亦復令眾生，　　同己之所得。」

大雲初分施健度第三十三

[1093c01] 爾時，大雲密藏菩薩言：「世尊！有十正知微妙寶藏法門，惟願如來，分別解說。」

[1093c02] 佛言：「善哉善哉！善男子！諦聽諦聽！善思念之，吾當為汝分別解說。有寶藏法門、淨藏法門、淨樂法門、施樂法門、施目法門、深藏法門、深法莊嚴法門、正見法門、愍一切眾生法門(梵本少一)。善男子！是名十法門。」

[1093c07] 是時，眾中有一天女，字法寶樂，持諸花、香、幡蓋、伎樂以供養佛，即說讚曰：

「如來大施主，　　莊嚴大施聚，
　施一切眾生，　　不觀田非田。」

大雲初分福田健度第三十四

[1093c12] 爾時，大雲密藏菩薩言：「世尊！有十種福田種子法門，惟願如來，分別解說。」

[1093c13] 佛言：「善哉善哉！善男子！諦聽諦聽！善思念之，吾當為汝分別解說。有寶行勝法門、寶流雨法門、寶行聚法門、寶功德聚法門、寶正意法門、寶目法門寶意法門、寶光法門、寶燈法門、寶電法門、無盡意法門、寶住法門、一切寶田法門(梵本長三)。善男子！是名十法門。」

[1093c19] 是時，眾中有一天子，名曰寶雨，持諸香、華、幡蓋、伎樂以供養佛，即說讚曰：

「諸佛等正覺，　　是世之福田，
　大慈悲憐愍，　　一切諸眾生，
　能了田非田，　　故名阿梨呵。」

大雲初分正法健度第三十五

[1093c26] 爾時，大雲密藏菩薩言：「世尊！有十種真實神通安樂樂王所入法門，惟願如來，分別解說。」

[1093c28] 佛言：「善哉善哉！善男子！諦聽諦聽！善思念之，吾當為汝分別解說。有不動法門、住貌法門、不動樂法門、深住法門、不可思議聚法門、不可思議聚解脫法門、樂意法門、不可思議住法門、如來智印法門、一切大海無盡意法門。善男子！是名十法門。」

[1094a04] 是時，眾中有一天子，名曰大光，持諸香、華、幡蓋、伎樂以供養佛，即說讚曰：

「諸佛婆伽婆，　　所說微妙法，
　所為諸眾生，　　悉皆難思議！」

大方等無想經卷第三

【經文資訊】大正藏第 12 冊 No. 0387 大方等無想經
【版本記錄】CBETA 電子佛典 2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，維習安大德提供之高麗藏 CD 經文，吉格艾諾提供新式標點，其他
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA