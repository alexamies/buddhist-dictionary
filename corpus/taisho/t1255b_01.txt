佛說摩利支天經
唐三藏沙門大廣智  不空奉　詔譯

[0260b06]  如是我聞。一時薄伽梵。在室羅筏城逝多  林給孤獨園。爾時世尊告諸苾芻有天女  名摩利支。有大神通自在之力。常行日月
天前。日天月天不能見彼。彼能見日。無  人能見無人能知。無人能捉無人能縛。無  人能害無人能欺誑。無人能債其財物。無  人能責罰。不為怨家能得其便。佛告諸苾
芻。若有知彼摩利支天名常憶念者。彼人  亦不可見亦不可知。亦不可捉亦不可縛。  亦不可害亦不可欺誑。亦不為人債其財  物。亦不為人之所責罰。亦不為怨家能得
其便。若有善男子善女人。知彼摩利支天  名求加護者。應作是言。我  (某甲)  知摩利支天  母有大神力。我今歸命願護我身。無人能
見我。無人能知我。無人能捉我。無人能縛  我。無人能害我。無人能欺誑我。無人能債  我財物。無人能責罰我。亦不為怨家能得  其便。爾時世尊說陀羅尼曰。

[0260b24]  曩謨  (引)  囉怛曩  (二合)  怛囉  (二合)  夜野  (一)  怛儞也  (二合)  他  (去聲引二)  遏迦麼枲
(鼻聲已下同三)  沫迦麼枲  (四)  阿  (上聲)  度  (引)  麼枲  (五)  紫  (精以切引)  鉢囉麼枲  (六)  摩  訶紫鉢囉麼枲
(七)  頞怛馱  (引)  曩麼枲  (八)  麼  (鼻聲  引)  哩  (引)  紫野麼枲  (九)  曩謨  (引)  娑覩  (二合)  帝
(十)  囉  (轉舌)  乞灑  (二合)  囉乞灑  (二合)  [牟*含]  (引十一)  薩嚩薩怛嚩  (二合引)  難  (上聲)  左
(十二)  薩嚩怛囉  (二合十三)  薩嚩婆  (去聲)  喻  (引)  鉢捺囉  (二合)  吠  (引)  毘藥  (二合)  娑嚩  (二合引)
賀  (引十  四)

[0260c04]  心真言曰。

[0260c05]  娜莫三  (去聲)  滿多沒馱  (引)  南  (一)  唵  (引二)  摩  (鼻聲引)  哩  (引)  唧  (引)  娑嚩
(二合)  賀  (引三)

[0260c07]  爾時世尊說此陀羅尼已。告諸苾芻。若有  受持此經法者。應作是願。王難中護我賊  難中護我。行路難中護我於失道曠野中
護我。水火難中護我刀兵軍陣難中護我。  鬼神難中護我毒藥難中護我。惡獸難中  護我毒蟲難中護我。一切怨家惡人難中  護我。佛實語護我法實語護我僧實語護
我。天實語護我仙人實語護我。一切處一  切時。願常護我弟子  (某甲)  莎嚩  (二合引)  賀  (引)  。

[0260c16]  佛告諸苾芻若善男子善女人苾芻苾芻  尼。鄔波索迦鄔波斯迦。國王大臣一切人  等有諸難時。但當至心誦此摩利支陀羅
尼。不待加功隨誦隨成。遠離諸難除不至  心。持誦之時并結本印。以香塗手先結三  部心印。二手內相叉為拳並竪二大拇指。  是一切如來心印真言曰。

[0260c23]  唵  (引一)  爾  (惹以切)  曩爾迦  (半音二)

[0260c24]  次結蓮部心印。即前印以左大拇指屈入  掌。直竪右大拇指真言曰。

[0260c26]  唵  (引一)  阿  (去聲引)  嚕  (引)  力迦  (半音二)

[0260c27]  次結金剛部心印。即前印以右大拇指屈  入掌直竪左大拇指真言曰。

[0260c29]  唵  (引一)  嚩日囉  (二合)  地力  (二合)  迦  (半音二)

[0261a01]  次結護身如來拳印。以右手屈大拇指橫  於掌中。便以四指握大拇指為拳。以此拳  印加持自身五處。先額右肩左肩心喉每
處各誦真言一遍真言曰。

[0261a05]  唵  (引一)  僕  (引)  入嚩  (二合)  羅吽  (引二)

[0261a06]  次結摩利支菩薩根本印。二小指二無名  指。右押左內相叉。直竪二頭指相捻。以  二中指各繳頭指背。向前頭相拄。二大指
並竪即成。結印當心。誦前摩利支身陀羅  尼及心各七遍。每遍屈二大拇指招之。亦  名迎請印。兼以此印加持身五處。頂上散  印。

[0261a13]  次結大三昧耶印。辟除結界。以右手大指  捻小指甲上。餘三指直竪如三股杵形。左  手作金剛拳按於心上。隨誦真言以右手
印於頂上。左轉三匝辟除一切作障難者。  便右旋三匝并揮上下。即成結十方界。一  切天龍人非人等不能附近真言曰。

[0261a19]  唵  (引一)  商迦  [口*(隸-木+士)]  (輕舌二)  摩訶  (引)  三  (去聲)  麼  (鼻聲)  琰娑  嚩賀

[0261a21]  次結摩利支安怛袒那印  (此言隱形)  以左手虛掌  作拳。大指微捻頭指甲如環。已下三指握  拳令密。又令掌中作孔。安自心前。想自身
入此印孔中藏。以右手平掌。右旋摩此印  便蓋孔上。想此印即是摩利支天菩薩身。  我自身隱藏於摩利支天菩薩心中。一心  專注不間斷。誦前根本及心真言。不限遍
數但虔誠至心。必獲菩薩威神加護。一切  怨家惡人悉不能見。一切災難皆得解脫。  若欲供養摩利支菩薩者。應用金或銀或  赤銅。或白檀香木或紫檀木等。刻作摩利
支菩薩像。如天女形可長半寸。或一寸二  寸已下。於蓮花上或立或坐。頭冠瓔珞種  種莊嚴極令端正。左手把天扇。其扇如維  摩詰前天女扇。右手垂下揚掌向外。展五
指作與願勢。有二天女各執白拂侍立左  右。作此像成。戴於頂上或戴臂上或置  衣中。以菩薩威神之力不逢災難。於怨家  處決定得勝。鬼神惡人無得便。若欲成驗
願見摩利支天真身求勝願者。誦此陀羅  尼滿十萬遍。依法建立曼荼羅。畫摩利支  菩薩像。安置壇中種種供養。并作護摩火  壇。摩利支天女必現其身。所求勝願決定
成就除不至心。佛告諸苾芻。我為當來惡  世苦難恐怖有情。略說摩利支天法。此菩  薩有大悲願。常於苦難恐怖之處。護諸有  情不令天龍鬼神人及非人怨家惡獸所能
為害。汝當受持廣宣流布饒益。有情諸苾  芻等及天龍。八部一切大眾聞佛所說。皆  大歡喜信受奉行。

佛說摩利支天經

* * *

【經文資訊】大正藏第 21 冊 No. 1255b 佛說摩利支天經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，CBETA 自行掃瞄辨識  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
