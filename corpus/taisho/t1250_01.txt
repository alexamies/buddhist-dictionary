北方毘沙門多聞寶藏天王神妙  陀羅尼別行儀軌
特進試鴻臚卿大興善寺三藏沙門  大廣智不空奉　詔譯

[0230a24]  爾時毘沙門天王告一切眾生言。善男子汝  於南閻浮提五濁惡世中。或出家比丘僧比  丘尼。在家優婆塞優婆夷等。同在法中。我
領諸天善神擁護是人。若聞我名者有知我  者。我當於是人左右。如護眼精。如護己命  無令諸惡者惱亂。若有一切男子女人。以王
事我。我以王事之。以一切貴勝事我。我以一  切貴勝事之。若以富樂音聲事我我以一切  富樂音聲事之。若有人能受持誦陀羅尼
及結印法。所有行用供養我形像者。我一  切隨於汝所求。應汝之願令汝滿足。若有  出家人受持者。我為童子助之。若有國王君
臣等受持供養我者。我當富貴兵甲王位恒  願應之誓無相背。善男子是真言法。我於佛  前奉上世尊。護持末法比丘佛弟子及諸眾
生等。若有於我世尊末法弟子起惡心相向  者。我自領多兵眾鬼神藥叉乾闥婆等。摧碎  惡人猶如微塵。善男子若有於我法中常供  養依法受持。隨汝所須所願與汝。

[0230b14]  若有人能受持我真言法者。當先作四肘壇。  於淨室中掘去惡土。深一尺。遠處取淨黃土。  填築令平正。勒成階道。高一磔手。上層方
廣三尺。高一磔手。開四門。用水瓶盛香水。  箭四隻刀四口鏡四面。供養飲食用十二盤。  煎餅乳酪酥燈四盞散華。春夏採雜華。秋冬
散綵華。其壇下層畫山石。上層畫大蓮華。四  角畫海水。安像中心蓮華上。上懸幡十六  口。皆作神形像。其像面南。持法人面向北  對像坐念誦。

[0230b24]  作壇真言曰。

[0230b25]  
oṃ  na  nda  na  nda  da  ṭi  da  ṭi  na  nda  va  
唵　難　馱　難馱　娜　智　娜智　難　馱　婆  
liḥ  svā  hā  
里(入)　薩嚩(二合引)　賀(引)

[0230b29]  若有受持真言法。作壇時。先誦此真言一百  八遍。加持地及土石處。所有一切蟲蟻諸類。  皆移避不在此住。其地即得清淨。堪置壇場。
結壇時。嚴加持結界。

[0230c04]  結地界契

[0230c05]  右手中指於左頭指期間向外背出頭。以右  無名指於左小指期間亦爾。左中指內向入  右頭指期間向內出頭。以左無名指於右小
指期間亦爾。兩小指頭指竪合。二大指亦合  頭向下。大指合頭著拄地翼兩臂肘。真言  曰。

[0230c11]  
oṃ  ki  li  ki  li  va  jra  va  jri  bhu  riḥ  
唵　吉　里　吉里　嚩　日囉　嚩　日哩　部　律  
va  nva  va  nva  hūṃ  pha  ṭ  
滿　馱　滿馱  𤙖  發　吒

[0230c15]  此印能除地中一切惡類。下至金剛際。除一  切惡鬼神。須加持七遍拄天地上下。不能為  害。得清淨福。

[0230c18]  次結四方界契。

[0230c19]  準前地界契。唯改開二大指。相去二寸。指  頭向身直竪。怒指向右轉。真言曰。

[0230c21]  
oṃ  sa  ra  sa  ra  va  jra  pra  ka  
唵　薩　羅　薩羅　嚩　日囉(二合)　鉢羅(二合)　迦  
ra  hūṃ  pha  ṭ  
羅  𤙖  泮　吒

[0230c25]  此契能除四方魔鬼神等。作法會壇場處作  印契。誦真言七遍。向四方隨日轉。一切藥  叉鬼退散。得法成就。

[0230c28]  次結虛空界契。

[0230c29]  準前地界契。唯改二大指。各附著頭指側上。  即以指向於頭上右旋三匝。真言曰。

[0231a02]  
oṃ  vi  spho  ra  dra  kṣa  va  
唵　尾　薩普(二合)　囉　捺落(二合)　乞灑(二合)　嚩  
jra  paṃ  ja  ra  hūṃ  pha  ṭ  
日囉(二合)　半　惹　囉  𤙖  泮　吒

[0231a06]  此印契能除空中上至於有頂諸魔鬼神。不  敢惡念。印契向頭上右旋三匝。真言加持。  飛行藥叉退散。

[0231a09]  若能作大道場終身成事法者。擇地未規時。  誦真言一遍。結界地平正堅實。香華供養。又  誦真言一遍結界地。若竪立拄額規郭。懸幢
鈴珮等少分華復供養。一遍誦明結界。布置  彩色座。開諸位地。又誦真言一遍結界。將燈  安置壇上。又誦真言一遍結界。水罐華香  飯食酥蜜胡麻  秫
粳米等供養物盡入道場。  安置訖更誦真言一遍結界。請佛般若菩薩  金剛天等。未請前。復作誦真言一遍結界。一  一結界左手把跋折羅。降伏一切。右手把香
爐。口請一切聖眾天王。右繞三匝作結界。  想心標萬里千里百里一由旬等。皆心標想。  口云各四近處三里結界。即供養動止威儀
具諸法相。一切賢聖天王歡喜。若作本契印  本真言法。皆迎請結界。出入似國王動止威  儀無異。

[0231a25]  次結香華契。

[0231a26]  二無名指二小指交叉。右壓左在掌中。仍屈  向腕。即舒中指頭斜相跓。以二頭指各捻中  指第三節。以二大指各附二食指側合腕。真  言曰。

[0231b01]  
oṃ  ma  nā  rtha  pa  ri  pra  ra  kā  ya  
唵　摩　拏阿　羅他　鉢　哩　布　囉　迦(引)　也  
svā  hā  
薩嚩　賀

[0231b05]  在處結壇及不結壇。空對像處。若有壇處。  作真言契印法。加持香華。入道場供養。無道  場空對尊像空作契供養亦得。當有壇香華
一也。一切天王善神金剛等歡喜。

[0231b09]  次結飲食契。

[0231b10]  準前香華印。唯改二小指二無名指。拄在掌  中間。真言曰。

[0231b12]  
na  mo  ja  te  bha  pa  sa  ra  te  ta  ṭa  
曩　謨(引)　惹岐　帝(引)　婆　跛　薩　羅　帝(引)　跢　吒  
ra  ṭa  na  ra  yaṃ  ya  ja  svā  hā  
羅　吒　娜　攞　延　也　惹婆　薩嚩　賀

[0231b16]  此契印及真言。若擬獻飲食供養者。一一真  言加持食盤。一一真言加持了。然後入道場。  壇處安置供養。若無飲食。但對天王像前。每
朝空結契印及誦真言供養亦得福利。天王  歡喜。

[0231b21]  次結燈契。

[0231b22]  右手小指無名指屈在掌中。直竪中指。其頭  指亦屈向掌中。大指屈上節。押頭指上節。  大指頭側捻中指中節上。真言曰。

[0231b25]  
oṃ  bha  pe  ti  le  svā  hā  
唵　婆　閉　底　隷　薩嚩　賀

[0231b27]  若有道場。須加持燈用契真言方乃入壇內  供養。如無壇。空淨室置天王像。亦須加持燈  契誦真言供養。神力光明照曜去處無障。天  王歡喜。

[0231c02]  四天王結界契

[0231c03]  二手小指屈入掌中。右押左。竪二中指無名  指相離一寸。二頭指拄二大指。並屈入掌  中。真言曰。

[0231c06]  
oṃ  bha  te  yā  va  nva  va  nva  haṃ  hūṃ  mi  svā  
唵　婆　帝　也　畔　馱　畔馱　唅　吽　弭　薩嚩  
hā  
賀

[0231c10]  此契再結界。印上下各三遍。一切諸惡魔悉  遠散。然舉契四方東西南北周而復始作契  誦真言加持。魔障皆走不敢近於道場。再三
再四結界如法。方乃啟請天王。得成就力。即  得無畏。

[0231c15]  次結召請契。

[0231c16]  右手前把左手腕。於頂上左手四指來去。真  言曰。

[0231c18]  
na  mo  vai  śra  ma  ṇa  sya  ma  dhī  
曩　謨(引)　吠　室羅(二合)　末　拏　薩也　麼　地以  
dra  sya  si  tha  bha  va  tu  pa  ta  svā  
瑟捺羅　薩也　悉　他　婆　嚩　覩　婆　哆　薩嚩  
hā  
賀

[0231c24]  此契及誦真言七遍。天王眷屬降臨壇會。口  云。天王慈悲就座受小供養。所屈請諸徒侶  各著座位受我供養。即  [跍*月]
跪手執香爐。對天  王前。至心奉請諸神眷屬夜叉羅剎諸佛菩  薩金剛力士等。降臨道場。為我證明。北方毘  沙門天王降臨道場。願得成就法力神通。得
大自在。所願隨意。感天動地契合君臣。兵甲  相扶人民愛念。所為事皆稱意。若有神驗不  虛。天王現處變相。令我知驗。天王大身陀  羅尼曰。

[0232a05]  
na  mo  ra  tna  tra  yā  ya  na  
曩　謨(引)　囉　怛曩(二合)　怛囉(二合)　夜(引)　也　曩  
mo  śca  ṇḍa  va  jra  pa  ṇā  ye  
謨　失戰(二合)　荼　嚩　日囉(二合)　播　拏(引)　曳  
ma  hā  ya  kṣa  se  na  pta  ye  na  
摩　賀(引)　藥　叉　細(引)　曩　鉢跢(二合引)　曳　曩  
mo  a  tha  ko  rū  bhū  ta  rā  ya  dhiḥ  
謨(引)　阿　他　劫　路(引)　步(引)　跢　羅(引)　也  (一)  地(入)  
śa  ya  vai  śra  ma  ṇa  va  ca  nā  sya  
捨　也  (二)  吠　室囉　摩　拏　嚩　左　曩(引)　薩也  (三)  
ma  hā  ra  jā  sya  ya  kṣā  dhi  
摩　賀(引)　囉　惹(引)　薩也  (四)  夜　乞叉(引)　地波(二合)  
pta  sya  va  ma  ta  sya  stu  
哆　薩也  (五)  嚩　摩　多　薩也  (六)  薩覩(二合)  
ta  sya  bha  śa  na  pra  va  hā  da  sya  
哆　薩也  (七)  婆　捨　那  (八)  鉢囉　嚩　賀　娜　薩也  (九)  
he  ma  da  ṭa  ṭa  ṇi  pra  ṣa  yā  mi  
呬　摩　馱　吒  (十)  吒　尼　鉢囉　沙　夜(引)　弭  (十一)  
ta  dya  thā  ku  śo  mi  ṅku  śo  mi  
怛　儞也(二合)　他  (十二)  俱　曬　弭　俱　曬　弭  
ṅku  śa  vi  śra  ma  ṇa  sya  ma  hā  
俱　沙  (十三)  尾　捨囉　摩　娜　薩也  (十四)  摩　賀  
ra  ja  e  vaṃ  dha  ka  ne  tra  ma  kṣa  
羅　惹(引)  (十五)  翳　畔　馱　迦  (十六)  寧　哆羅　摩　蹉  
tu  svā  hā  
覩  (十七)  薩嚩(二合引)　賀(引)  (十八)

[0232b02]  若有受持者。清淨念誦三十萬遍。天王加被  中所作事業起心動念降伏。乃至一切榮祿  官職我隨汝心願。若有人於月一日十五日
起首。念誦三十萬遍。作壇者有音樂。但有  少微塵心依隨。我常擁護。如護眼精。如護  身命。若口含香念誦心自他知。若常持誦我
真言不絕。我隨是人坐臥。常隨是人出入往  來。我隨是人意願滿足。若每日誦真言一百  八遍。滅去身中一百八劫罪。若誦持我真言
滿一萬遍。能滅八萬四千十惡五逆重罪。破  塔破戒不孝之罪悉皆消滅。若對天王面。誦  持十萬遍身真言。隨事亦須小小稱意。若日
日供養我形像者。乃與我作意音樂乳粥供  養者。當金甲之身示現令願滿足。若和合諸  香。取牛黃雄黃各等分。加持安我像足下。我
與香法成就隨汝所願塗自額。所向處見人  國王王子大臣官長諸貴人等。并一切所見  者歡喜。兵士愛念。若能每日日中時。面向北
對像前。誦我心真言滿三十萬遍。我示現大  將身。手持戟劍現前。我於夢中現身。或於  遠山頂示汝令見。滿於諸願。如不見吾身。  亦隨汝願。應念加被。

[0232b24]  北方天王心真言曰。

[0232b25]  
na  mo  ra  tna  tra  yā  ya  na  mo  
曩　謨(引)　囉　怛曩　怛羅　夜(引)　也　曩　謨(引)  
śca  ṇḍa  va  jra  pa  ṇā  ye  ma  
失戰(二合)　荼　嚩　日囉(二合)　播　拏(引)　曳(引)　摩  
hā  ya  kṣa  se  na  pa  tā  ye  na  mo  
賀　藥　乞叉(二合)　細　曩　鉢　多　曳　曩　謨(引)  
a  tha  ko  ru  ya  kṣi  ṇa  sya  ma  hā  rā  
阿　他　骨　嚕　藥　室　拏　薩也　摩　賀(引)　囉(引)  
ja  ma  ra  ma  ṇḍa  la  pra  vi  śā  mi  sa  
惹　摩　羅  [牟*含]  拏　藍　鉢羅　尾　沙　弭　薩  
rva  sa  tva  hi  ti  ṣṭa  nāṃ  oṃ  ma  
嚩　薩　怛嚩　呬　底　瑟吒(二合)　南　唵　摩  
ṇi  bha  ndrā  ya  svā  hā  pu  ru  ṇa  bha  
尼　跋　捺羅(二合)　也　娑嚩　賀　布　嚕　拏　跋  
ndrā  ya  svā  hā  ma  nā  ra  thā  ya  svā  
捺羅(二合)　也　娑嚩　賀　摩　拏  㗚  詑　也　娑嚩  
hā  si  ddho  ka  rā  ya  svā  hā  vai  śra  
賀　悉　定　迦　羅　也　娑嚩　賀　吠　室羅  
ma  ṇa  ya  svā  hā  dha  na  dā  ya  svā  hā  
末　拏　也　娑嚩　賀　難(上)　曩　馱　也　娑嚩　賀

[0232c16]  若有受持念誦我心真言作諸供養者。唯我  身心意在汝身上。愛念汝無量。若有人求財  求官。求一切外諸心事。自令汝願滿足。不令
惡人害汝。能令汝等受持我法者。即得富貴  安樂。端正男女奴婢車乘五穀豆麥田莊妻  妾。必決定與汝等。成就一切樂具。隨汝意願
滿足。乃至命終身往所生處。隨汝意願所生  不相違背。若不實者。我不名為護法天王。我  必為汝墮阿鼻地獄。汝等受持讀誦者。於
我法中生少疑心誹謗輕罵者。是皆汝等  地獄苦業因緣未盡。即知此人無有出期。汝  等人民憶持者。香華油酥燈乃作水壇安置  像於中。種種草菓子飲食煎餅乳酪等。粥
酥蜜盤如法供養。作音樂歌唄。梵音讚歎。  如是日日每月一日十五日正月七日。對像  前念誦行道。我示現身。或於壇中施諸寶物
與汝滿足。或隨汝心行動。所向去處東西南  北四維上下。一切去處乃至夜夢中。皆施與  汝等。令人無畏入陣刀戟相害無能知者。但
汝心存念我名及真言句。手執契印。所擬方  面彼所有惡敵兵賊。悉自被縛。自散自顛  自滅自狂。無能害我法者。若有持我心真言。
和合香用含口見貴人。取麝香欝金香龍腦  香丁香等和合。隨多少和合。用金銀合子盛。  如無金銀合子。用白琉璃合子。如無琉璃  合子。用瓷合子盛和合香也。

北方毘沙門多聞寶藏天王神妙陀羅尼別  行儀軌

[0233a15]  延寶二年。使他謄之。今元祿六年六月二  十五日。淨書校讐已了。殊希祕輪長轉沙界  等沾法雨。佛日永暉。群庶咸蒙慈光者。

[0233a18]  東都北郊靈雲草創奉金剛密戒傳瑜伽乘  阿闍梨耶淨嚴識

* * *

【經文資訊】大正藏第 21 冊 No. 1250 北方毘沙門多聞寶藏天王神妙陀羅尼別行儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
