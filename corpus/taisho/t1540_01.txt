阿毘達磨界身足論卷上
尊者世友造

三藏法師玄奘奉　詔譯

本事品第一

三地各十種，　　五煩惱五見，  
五觸五根法，　　六六身相應。

[0614b12]  有十大地法、十大煩惱地法、十小煩惱地法、  五煩惱、五見、五觸、五根、五法、六識身、六觸  身、六受身、六想身、六思身、六愛身。十大地
法云何？一、受；二、想；三、思；四、觸；五、作意；六、欲；  七、勝解；八、念；九、三摩地；十、慧。十大煩惱地法
云何？一、不信；二、懈怠；三、失念；四、心亂；五、無  明；六、不正知；七、非理作意；八、邪勝解；九、掉  舉；十、放逸。十小煩惱地法云何？一、忿；二、恨；
三、覆；四、惱；五、嫉；六、慳；七、誑；八、諂；九、憍；十、  害。五煩惱云何？一、欲貪；二、色貪；三、無色貪；
四、瞋；五、疑。五見云何？一、有身見；二、邊執見；  三、邪見；四、見取；五、戒禁取。五觸云何？一、有對  觸；二、增語觸；三、明觸；四、無明觸；五、非明非
無明觸。五根云何？一、樂根；二、苦根；三、喜根；  四、憂根；五、捨根。五法云何？一、尋；二、伺；三、識；
四、無慚；五、無愧。六識身云何？一、眼識；二、耳  識；三、鼻識；四、舌識；五、身識；六、意識。六觸身
云何？一、眼觸；二、耳觸；三、鼻觸；四、舌識；五、身  觸；六、意觸。六受身云何？一、眼觸所生受；二、耳  觸所生受；三、鼻觸所生受；四、舌觸所生受；五、
身觸所生受；六、意觸所生受。六想身云何？一、  眼觸所生想；二、耳觸所生想；三、鼻觸所生想；  四、舌觸所生想；五、身觸所生想；六、意觸所生
想。六思身云何？一、眼觸所生思；二、耳觸所生  思；三、鼻觸所生思；四、舌觸所生思；五、身觸所  生思；六、意觸所生思。六愛身云何？一、眼觸所
生愛；二、耳觸所生愛；三、鼻觸所生愛；四、舌  觸所生愛；五、身觸所生愛；六、意觸所生愛。

[0614c10]  受  云何？謂受等受、各等受、已受當受，受所攝，是  名受。想云何？謂想等想、現想已想當想，是
名想。思云何？謂思等思、現思已思當思，思所  攝造心意業，是名思。觸云何？謂觸等觸、現觸  已觸當觸，是名觸。作意云何？謂心引於隨
引等隨引、現作意已作意當作意，警覺心，是  名作意。欲云何？謂欲能欲性、現欲性、喜樂  性、趣向性、希欲性、欣求性、欲有所作性，是名
欲。勝解云何？謂心勝解性、已勝解當勝解，是  名勝解。念云何？謂念隨念、別念憶念、憶念性、  不忘性、不忘法不失性、不失法不忘失性，
心明記，是名念。三摩地云何？謂心住等住、現  住近住、不亂不散、攝持、寂止、等持、心一境性，  是名三摩地。慧云何？謂於法簡擇、最極簡擇、
極簡擇、法了相、近了相、等了相、聰叡通達、  審察決擇、覺明慧行，毘鉢舍那，是名慧。

[0614c26]  不信  云何？謂不信不信性、不現信性、不印不可、不  已委信不當委信不現委信，令心不淨，是名  不信。懈怠云何？謂不精進性、劣精進性、
昧精進性、障礙精進、止息精進、心不勇悍不  已勇悍不當勇悍，是名懈怠。失念云何？謂空  念性、虛念性、忘念性、失念性、心不明記性，
是名失念。心亂云何？謂心散性、心亂性、心異  念性、心迷亂性、心不一境性，不住一境性，是  名心亂。無明云何？謂三界無智。不正知云
何？謂非理所引慧。非理作意云何？謂染污作  意。邪勝解云何？謂染污作意相應心勝解、  心印順，是名邪勝解。掉舉云何？謂心不寂靜、
不極寂靜、不寂靜性、囂舉等囂舉心囂舉性，  是名掉舉。放逸云何？謂於斷不善法引集善  法不堅住作、不恒常作、不親不近、不修不  習，是名放逸。

[0615a13]  忿云何？謂忿等忿遍忿極忿、已  忿當忿，是名忿。恨云何？謂心結恨、等遍結恨，  心怨結性，是名恨。覆云何？謂隱所作罪。惱云
何？謂心憤惱，堅執尤蛆，心俍戾性，是名惱。  嫉云何？謂心不忍他之榮利。慳云何？謂於財  法心著不捨。誑云何？謂矯惑他。諂云何？謂
心曲。憍云何？謂如有一作如是念：「我具妙色  財位技藝淨命功德，形貌端嚴眾所樂見。」由  此因緣便起憍傲極憍傲、醉悶等醉悶、  靦  眩  等  靦
眩，心踞傲性，是名憍。害云何？謂於有  情樂為捶撻諸損惱事，是名害。

[0615a23]  欲貪云何？謂  於諸欲起貪等貪，執藏防護愛樂耽著，是名  欲貪。色貪云何？謂於諸色起貪等貪，執藏防
護愛樂耽著，是名色貪。無色貪云何？謂於諸  無色起貪等貪，執藏防護愛樂耽著，是名無  色貪。瞋云何？謂於有情欲為逼害，內懷栽蘗，
極瞋恚遍瞋恚等瞋恚、瞋極瞋意憤恚、現瞋  恚已瞋恚當瞋恚，是名瞋。疑云何？謂於諸諦  猶豫。

[0615b02]  有身見云何？謂於五取蘊等，隨觀執我  或我所，由此起忍樂慧觀見，是名有身見。邊  執見云何？謂於五取蘊等，隨觀執或斷或常，
由此起忍樂慧觀見，是名邊執見。邪見云何？  謂謗因謗果、或謗作用、或壞實事，由此起忍  樂慧觀見，是名邪見。見取云何？謂於五取蘊
等，隨觀執為最為勝為妙第一，由此起忍樂  慧觀見，是名見取。戒禁取云何？謂於五取蘊  等，隨觀執為清淨為解脫為出離，由此起忍  樂慧觀見，是名戒禁取。

[0615b11]  有對觸云何？謂五識  相應觸。增語觸云何？謂意識相應觸。明觸云  何？謂無漏觸。無明觸云何？謂染污觸。非明非
無明觸云何？謂不染有漏觸。

[0615b14]  樂根云何？謂觸  順樂受，觸者所起身心樂平等受受所攝，是  名樂根。苦根云何？謂觸順苦受，觸者所起身
苦不平等受受所攝，是名苦根。喜根云何？謂  觸順喜受，觸者所起心喜平等受受所攝，是  名喜根。憂根云何？謂觸順憂受，觸者所起心
憂不平等受受所攝，是名憂根。捨根云何？謂  觸順不苦不樂受，觸者所起身心捨非平等  非不平等受受所攝，是名捨根。

[0615b22]  尋云何？謂心  推覓遍推覓、顯示極顯示現前顯示、尋求遍  尋求、算計遍算計、搆畫遍搆畫、分別等分別，
等分別性，是名尋。伺云何？謂心巡行遍巡行  隨遍巡行、伺察遍伺察隨遍伺察、隨轉隨流  隨屬彼性，是名伺。識云何？謂六識身，所謂眼
識乃至意識。無慚云何？謂無慚無所慚無別  慚、無羞無所羞無別羞、無敬無所敬無別敬、  無自在無所自在無別自在，無所畏憚自在
而轉，是名無慚。無愧云何？謂無愧無所愧無  別愧、無恥無所恥無別恥，於罪不怖性、於罪  不畏性，於諸罪中不見怖畏，是名無愧。

[0615c04]  眼識  云何？謂眼及色為緣所生眼識。此中眼為增  上、色為所緣，於眼所識色所有了別、各別了  別，是名眼識。耳鼻舌身意識云何？謂意及
法為緣所生意識。此中意為增上、法為所緣，  於意所識法所有了別、各別了別，是名意識。

[0615c10]  眼觸云何？謂眼及色為緣生於眼識，三和合  故觸。此中眼為增上、色為所緣，於眼所識色，  諸觸等觸、現觸已觸當觸，是名眼觸。耳鼻舌
身意觸云何？謂意及法為緣生於意識，三和  合故觸。此中意為增上、法為所緣，於意所識  法，諸觸等觸、現觸已觸當觸，是名意觸。

[0615c15]  眼觸  所生受云何？謂眼及色為緣生於眼識，三和  合故觸，觸為緣受。此中眼為增上、色為所緣，
眼觸為因、眼觸為集、眼觸種類、眼觸為緣、  眼觸所生作意相應，於眼所識色，諸受等受  各別等受、已受當受，受所攝，是名眼觸所生
受。耳鼻舌身意觸所生受云何？謂意及法為  緣生於意識，三和合故觸，觸為緣受。此中意  為增上、法為所緣，意觸為因、意觸為集、意觸
種類、意觸為緣、意觸所生作意相應，於意所  識法，諸受等受各別等受、已受當受受所攝，  是名意觸所生受。

[0615c26]  眼觸所生想云何？謂眼及  色為緣生於眼識，三和合故觸，觸為緣想。此  中眼為增上、色為所緣，眼觸為因、眼觸為集、
眼觸種類、眼觸為緣、眼觸所生作意相應，  於眼所識色諸想等想各別等想現前等想、  已想當想，是名眼觸所生想。耳鼻舌身意
觸所生想云何？謂意及法為緣生於意識，三  和合故觸，觸為緣想。此中意為增上、法為所  緣，意觸為因、意觸為集、意觸種類、意觸為
緣、意觸所生作意相應，於意所識法，諸想  等想各別等想現前等想、已想當想，是名  意觸所生想。

[0616a08]  眼觸所生思云何？謂眼及色  為緣生於眼識，三和合故觸，觸為緣思。此  中眼為增上、色為所緣，眼觸為因、眼觸為
集、眼觸種類、眼觸為緣、眼觸所生作意相  應，於眼所識色，諸思等思各別等思現  前等思、已思當思，思所攝造心意業，是名
眼觸所生思。耳鼻舌身意觸所生思云何？謂  意及法為緣生於意識，三和合故觸，觸為  緣思。此中意為增上、法為所緣，意觸為因、
意觸為集、意觸種類、意觸為緣、意觸所生  作意相應，於意所識法，諸思等思各別等  思現前等思、已思當思，思所攝造心意業，  是名意觸所生思。

[0616a20]  眼觸所生愛云何？謂眼  及色為緣生於眼識，三和合故觸，觸為緣故  受，受為緣愛。此中眼為增上、色為所緣，於
眼所識色，諸貪等貪，執藏防護愛樂耽著，  是名眼觸所生愛。耳鼻舌身意觸所生愛云  何？謂意及法為緣生於意識，三和合故觸，觸
為緣受，受為緣愛。此中意為增上、法為所緣，  於意所識法，諸貪等貪，執藏防護愛樂耽著，  是名意觸所生愛。

分別品第二中初門

門有八十八，　　初異類三門，  
謂受并識身，　　及無慚無愧；  
餘門八十五，　　謂受等次第，  
相應不相應，　　一行界處蘊。

[0616b05]  五受根，謂樂根、苦根、喜根、憂根、捨根。大地  法受與五受根，幾相應、幾不相應？乃至意觸  所生愛與五受根，幾相應、幾不相應？大地法
受，五受根無相應者，皆不相應。大地法想，五  受根一切相應，無不相應者。如想，思、觸、作意、  欲、勝解、念、三摩地、慧亦爾。不信五受根，五根
相應，五根不相應。如不信，餘大煩惱地法亦  爾。忿、恨、惱、嫉、害，二根相應，謂憂、捨，五根不相  應。覆、誑、諂三根相應除樂、苦，五根不相應。
憍，四根相應除苦，五根不相應。慳，二根相應  謂喜、捨，五根不相應。欲貪、色貪，三根相應除  苦、憂，五根不相應。無色貪，一根相應，謂捨，五
根不相應。瞋，三根相應除樂、喜，五根不相  應。疑，四根相應除苦，五根不相應。五見中  邪見，四根相應除苦，五根不相應。餘四見，三
根相應除苦、憂，五根不相應。有對觸，三根相  應除喜、憂，四根不相應除苦。增語觸，四根相  應除苦，三根不相應除喜、憂。明觸，三根相應
除苦、憂，五根不相應。無明觸及非明非無明  觸，五根相應，五根不相應。樂根，無相應者，皆  不相應。如樂根，苦根、喜根、憂根、捨根亦爾。尋、
伺，五根相應，三根不相應除苦、憂。識，五根相  應，無不相應者。無慚、無愧，五根相應，五根不  相應。眼識，三根相應除喜、憂，五根不相應。如
眼識，耳鼻舌身識亦爾。意識，四根相應除苦，  三根不相應除喜、憂。如六識身，六觸身、六想  身、六思身亦爾。眼觸所生受，五受根無相應
者，皆不相應。如眼觸所生受，餘受身亦爾。眼  觸所生愛，二根相應謂樂、捨，五根不相應。如  眼觸所生愛，耳鼻舌身觸所生愛亦爾。意觸
所生愛，三根相應除苦、憂，五根不相應。

分別品第二中第二門

[0616c08]  六識身，謂眼識、耳識、鼻識、舌識、身識、意識。大  地法受與六識身，幾相應、幾不相應？乃至意
觸所生愛與六識身，幾相應、幾不相應？大地  法受，六識身一切相應，無不相應者。如大地  法受，餘大地法亦爾。不信，六識相應，六識不
相應。如不信，餘大煩惱地法亦爾。忿，一識相  應謂意，六識不相應。如忿，餘小煩惱地法亦  爾。欲貪，六識相應，六識不相應。如欲貪，瞋亦
爾。色貪，四識相應除鼻、舌，六識不相應。無色  貪、疑，一識相應謂意，六識不相應。五見，一識  相應謂意，六識不相應。有對觸，五識相應除
意，一識不相應謂意。增語觸，一識相應謂意，  五識不相應除意。明觸，一識相應謂意，六識  不相應。無明觸及非明非無明觸，六識相應，
六識不相應。樂根、捨根，六識相應，六識不相  應。苦根，五識相應除意，六識不相應。喜根、憂  根，一識相應謂意，六識不相應。尋、伺，六識相
應，一識不相應謂意。識法，六識身無相應者，  皆不相應。無慚、無愧，六識相應，六識不相應。  眼識六識身，無相應者，皆不相應。如眼識，耳
鼻舌身意識亦爾。眼觸，一識相應謂眼，五識  不相應除眼。如眼觸，耳鼻舌身意觸隨所應  亦爾。如六觸身，六受身、六想身、六思身亦爾。
眼觸所生愛，一識相應謂眼，六識不相應。  如眼觸所生愛，耳鼻舌身意觸所生愛隨  所應亦爾。

分別品第二中第三門

[0617a06]  二法，謂無慚、無愧。大地法受與此二法，幾相  應、幾不相應？乃至意觸所生愛與此二法，  幾相應、幾不相應？大地法受，諸不善者，二法
相應，無不相應者；餘受無相應者，皆不相應。  如大地法受，餘大地法亦爾。不信諸不善者，  二法相應，無不相應者；餘不信無相應者，皆
不相應。如不信，餘大煩惱地法亦爾。忿、恨、覆、  惱、嫉、慳、害，皆二法相應，無不相應者。誑、諂、憍  諸不善者，二法相應，無不相應者；餘誑、諂、憍，
無相應者，皆不相應。欲貪、瞋恚，俱二法相應，  無不相應者。色貪、無色貪，無相應者，俱不相  應。疑，諸不善者，二法相應，無不相應者；餘疑，
無相應者，定不相應。五見中二見，無相應者，  俱不相應。三見，諸不善者，皆二法相應，無不  相應者；餘三見，無相應者，皆不相應。有對、增
語、無明觸，諸不善者，皆二法相應，無不相應  者；餘三觸，無相應者，皆不相應。明觸、非明非  無明觸，無相應者，俱不相應。樂根，諸不善者，
二法相應，無不相應者；餘樂根，無相應者，定  不相應。如樂根，苦、喜、憂、捨根亦爾。尋、伺、識法，  諸不善者，皆二法相應，無不相應者；餘尋伺
識法，無相應者，皆不相應。無慚與無愧，定相  應，無不相應者；與無慚定不相應，無相應者。  無愧與無慚定相應，無不相應者；與無愧定
不相應，無相應者。眼識，諸不善者，二法相應，  無不相應者；餘眼識，無相應者，皆不相應。如  眼識，耳鼻舌身意識亦爾。如六識身，六觸身、
六受身、六想身、六思身亦爾。眼耳身意觸所  生愛，諸不善者，皆二法相應，無不相應者。餘  眼耳身意觸所生愛，無相應者，皆不相應。鼻
舌觸所生愛，俱二法相應，無不相應者。

◎

說一切有部界身足論卷上

* * *

【經文資訊】大正藏第 26 冊 No. 1540 阿毘達磨界身足論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
