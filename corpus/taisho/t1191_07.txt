大方廣菩薩藏文殊師利根本  儀軌經卷第七
西天譯經三藏朝散大夫試鴻臚少卿  明教大師臣天息災奉　詔譯

上品  幀  像儀則品第四之二

[0860a14]  復次線法既成而求造  幀  之者。彼所作人須  身貌端正。不肥不瘦無病無苦。不老不弱不  惡不醜。喘息不麁瘡疥不患。諸根具足形色
端嚴復須心意柔和樂修善行。智慧通達工  巧最上可令作  幀  。若得此人造其  幀  像利益  第一。又此  幀  像有三品別。上品  幀  像有上品
福利。中品  幀  像中品福利。下品  幀  像下品福  利。若得前造  幀  之人。所要功價不計多少。不  得怖懼悋惜依價令作。若自乏財方便求告。
令彼作  幀  必得成就。  幀  像功德如得成就。而  用最上殊勝香花。及人天愛樂。珍玩寶器飲  食衣服臥具湯藥一一供養。令一切有情獲
大利益正覺正說。又阿闍梨復先為彼作  幀  之人受其齋戒。又須揀擇吉日。須得三長善  月白月白日。吉星宿曜可令造  幀  。如要別月
須值二月或三月。花卉開芳春和之景。日初  出時即令制造。所有造  幀  使用器物繩線等  物。並須用牛糞淨土和水同洗。洗已復用五
種無蟲淨水重洗。於寂靜之地用白檀恭俱  摩香水作法灑淨。用前造  幀  器物於此安置。  復以香花志心供養。阿闍梨洗浴清淨著新
淨衣。戴冠服食白檀敬俱摩龍腦等香。離飢  渴想心懷歡喜。持白芥子誦真言八百遍擲  於芥子向四方四維上下。復結五髻大印持  其芥子。於造  幀
人頂上加持得大擁護。若上  品  幀  闊四肘長八肘。中品  幀  闊二肘長五肘。  下品  幀  闊佛尺一尺長三肘半。佛尺者即身
長八尺者一肘為佛尺也。此是三品  幀  之定  量。又上品  幀  能成就最上入聖之事等。中品  幀  佛滅度後求最上位。求最上福德俱獲成  就。下品  幀
求人天快樂財帛珍寶。及降伏之  事俱獲成就。若依此法決定成就若不依此  法直如天帝亦不成就。依法奉行賤下之人  亦得成就。諸佛世尊宣布法教真言密行。利
益一切眾生為菩提因。

[0860b20]  若人於此真言法教志意受持。所有一切世  間出世間曼拏羅無不成就。彼人不久得大  菩提。此法若不利益菩提行者。佛則不為宣
說。又妙吉祥童子所說  幀  像法則。此中亦有  日限次第。若造其  幀  志心制造。或五日成八  日成十六日成。若人專意經一晝夜成。此名
最上成就利益甚多。若彼作人大小便利。離  其  幀  地百步之餘。其事訖已淨水洗浴別著  淨衣。復用白檀塗其身體及於手足。然須專  心志意。細密堅牢如法為
幀  又須尺量合宜。  不得剩少。所剩線頭如法繫結。用好  幀  竿平  正懸挂。就於白月吉辰令造了畢。與彼價直  勿使缺少。令彼安心如法受用。阿闍梨以此
幀  身於清淨處如法安置用上妙香花加持供  養。擁護自身及於線  幀  。大力妙吉祥真言所  說。過去諸佛亦說如是。我今亦為宣說如是。
一切真言行真言相。具大精進有大勢力。能  作能成種種佛事。復能救度南閻浮提愚迷  眾生。邪見顛倒棄背聖言。輪迴黑暗令得解
脫。若有信樂真言。依法受持發大勇猛行大  精進上求菩提。決定成就如佛所說。若有不  信眾生。不能種彼菩提種子。譬如鹹鹵之地。
不能生於百穀之苗集其種子信為萬善之根  本。而能出生一切智種。於此真言信解受持。  所求之事皆得成就若彼阿闍梨求彼畫者畫  於  幀
像。亦須自解裝畫所用。畫人須最上巧  妙諸相具足。柔和慈善形色端嚴。離諸過失  還令受戒。加持一如造  幀  之儀則。所用彩色
並須上好光淨離其塵垢。然用龍腦白檀恭  俱摩等香。熏裛彩色誦真言八百遍加持彼  色。復以龍花奔曩誐花。嚩俱羅花雨花。馱  覩瑟迦哩花摩隷迦花俱蘇摩花等。用散
幀  上。令彼畫人面向東坐吉祥草座。一心想  念諸佛菩薩以求加被。然可細意精心。描畫  功德勿生疲倦。先畫釋迦牟尼佛。一切諸相
並須具足。三十二相八十種好。坐寶蓮華圓  光熾盛面貌熙怡光明遍體作說法相。所坐  蓮華瑠璃為莖。於蓮花下復有大池。池中有
二龍王。一名難陀二名跋難陀。左手執蓮花  莖右手頂禮瞻仰如來。半如人相半如蛇形。  身白色具諸莊嚴。又彼蓮池多有蓮花荷葉
水族飛禽。具相莊嚴殊妙端正。又彼如來所  坐蓮莖上下周迴。出無數蓮花次第高低一  一得所。世尊左邊復有八大菩薩各坐蓮華  座。

[0861a07]  第一妙吉祥菩薩。如白蓮色或恭俱摩色或  金色。作童子相頭有五髻。具足莊嚴端正殊  妙。左手執優鉢羅花右手頂禮如來。面戴喜
怒身具圓光結跏趺坐。第二蓮華聖月光菩  薩亦作童子相。第三蓮華妙財菩薩。第四蓮  華上障。能除一切蓋菩薩。第五虛空藏菩
薩。第六地藏菩薩。第七無價菩薩。第八妙  眼意菩薩。此諸菩薩皆作童子之相。一一圓  滿莊嚴。

[0861a16]  彼佛右邊復有八大菩薩具種種莊嚴。

[0861a17]  第一慈氏菩薩最近佛坐。作梵行相頭戴寶  冠。身真金色體著紅衣復挂紅仙衣。身相端  嚴具三種幖幟。左手持瓶杖於肩上挂黑鹿
皮。右手執數珠頂禮如來。瞻仰世尊心如在  定。第二蓮華聖普賢菩薩。身作紫綠色具一  切莊嚴相。左手執如意摩尼寶。右手持吉祥
菓作施願相。第三聖觀自在菩薩。身如中秋  月色具一切莊嚴頂戴寶冠白衣絡腋。頂中  復戴化無量壽佛端嚴而坐。左手執蓮華右
手作施願相遍身光明如心作觀想。第四聖  金剛手菩薩。身作金色一切莊嚴。左手執金  剛杵右手作施願相執菓。身挂瓔珞頭戴寶
冠。冠有光明真珠絡腋。體著白衣復挂白仙  衣。偏袒右肩如觀自在。第五蓮華大聖意菩  薩。第六善意菩薩。第七遍照藏菩薩。第八  滅罪菩薩。

[0861b04]  如是彼諸菩薩各各手執經菓。身挂仙衣諸  相具足一切莊嚴。彼菩薩上復畫八辟支佛。  作僧形相身著紅衣。於寶蓮華上結跏趺坐。
如大丈夫面有善相。遍身光明手作散華相。  散摩隷花雨花馱覩瑟迦里花龍花奔拏迦  花。一一畫之普散  幀  上。

[0861b10]  復於釋迦牟尼佛左邊聖妙吉祥上。畫妙高  山宮殿樓閣。以無數妙寶莊嚴優鉢羅花遍  滿其上。於彼山中復畫八佛世尊。

[0861b13]  第一寶頂如來。頂有瑠璃寶紅蓮華寶帝  青寶大青寶石藏寶等。如是大寶普放光明  猶如日出。彼佛身著黃衣。偏袒右肩結跏趺
坐。具三十二相八十種好。一切莊嚴作說法  相。第二開花王如來。身真金色放大寶光。散  適意花龍花嚩俱羅等花。結跏趺坐觀察聖
妙吉祥菩薩。第三娑陵捺囉王如來。身如金  蓮華色作說法相。第四妙眼如來。第五耨鉢  囉娑憾如來。第六遍照如來第七藥師瑠璃  王如來。第八斷一切苦王如來。

[0861b23]  如是八佛普皆金色。目視釋迦如來。手作無  畏之相又於如來上空中。有雲雨諸香花。於  幀  二角畫二淨光天子。住虛空中頂禮聲聞
緣覺菩薩諸佛。前說八辟支佛者。所謂巘馱  辟支佛摩捺曩辟支佛。贊捺曩辟支佛  烏鉢哩瑟吒辟支佛。濕吐多辟支佛悉多  計覩辟支佛。儞弭辟支佛蘇儞弭辟支佛
於辟支佛後復畫。八大聲聞尊者所謂尊者  舍利弗尊者大目乾連。尊者大迦葉尊者須  菩提。尊者羅睺羅尊者難陀。尊者婆捺哩迦
尊者劫賓那。如是等聲聞緣覺。諸相具足福  德端嚴。合掌虔恭瞻仰世尊。

[0861c06]  又於釋迦佛上面。別畫二淨光天子。身著花  鬘衣手執寶蓋。用真珠瓔珞寶鬘蓮華。大青  寶等殊妙莊嚴。覆釋迦如來頭頂。又於佛足
下有蓮華池。與妙吉祥及烏跋。難陀龍王相  近畫。一寶山從蓮池出上。有寶巖周迴寶樹。  挂珊瑚蔓草木花菓。皆是珍寶莊嚴。有大仙
人於山居止此山北邊畫焰曼德迦忿怒明王  作大惡相。右手執索左手執杖。面戴顰眉腹  形廣大。身如墨色可喻黑雲。髭髮俱長作黃
赤色。兩眼俱紅十指甲長。一切莊嚴挂虎皮  衣。瞻仰妙吉祥如受勅相。遍體光焰能破壞  一切障難。於其山下坐大石上。又近難陀龍
王畫持誦者。隨彼身貌衣服畫之。右膝著地  手執香爐。世尊釋迦牟尼足下右邊。從蓮華  池出大寶山。莊嚴殊妙亦如前山之相。於山  北面亦畫忿怒明王。

[0861c22]  又於聖觀自在下。復畫其山作紅蓮華色。亦  以珍寶莊嚴。以瑠璃寶作山峯頂。聖觀自在  菩薩化一聖多羅菩薩。居此山峯身真金色。
不肥不瘦不老不少。著種種衣最上著紅仙  衣。作女人相種種莊嚴。左手執優鉢羅花右  手作施願相。面戴喜怒色結跏趺坐。遍身光
明瞻仰聖觀自在。於前瑠璃峯上復畫龍華  樹。其花殊妙滿樹開敷枝葉四垂。在菩薩頂  上如彼傘蓋。於菩薩前種種珍寶光明嚴飾。
此菩薩能破一切障難斷諸怖畏。若持誦之  者與作擁護。作天女像亦是佛所變化。能施  一切眾生所求之願皆得滿足。復為妙吉祥
童子之母。利益一切有情。於此山中亦畫忿  怒明王。諸佛說言此大明王。有大功能有大  勢力。具大暴惡作大忿怒。能破一切障難。若
有毀謗聖教剛強眾生。能善調伏令彼信受。  若有持誦之者而作擁護。復有毀謗真言輕  慢三寶。及造一切罪業。或在空居或住地上。
或居地下並令調伏隨順修學於此所畫  幀  像。令四方四角上下周正。於  幀  下面近緣畫  大海龍王。形如人相身體白色端嚴殊妙。以
摩尼珍寶莊飾於身遍身光明。於其頂髻戴  七龍頭。具大福德行大精進。名阿難多亦名  大龍。面北合掌瞻仰如來。奉佛教勅利益世  間一切眾生破諸障難。此  幀
儀則最為殊勝。  過去如來隨機演說我今略說。若有持誦之  者彼人得無邊福。復有俱胝劫所作重罪。於  一剎那中速得消散。若有十惡五逆破戒造
惡。輪迴惡趣為下賤類。不曾於法受持隨喜。  若遇此  幀  隨喜瞻仰。於剎那間令罪速滅。何  況持誦之者。於此真言妙法常行成就。若復
有人經俱胝劫供養一切佛。所得福德而無  有量。彼持誦者及有畫  幀  功德者。亦復如是  福德無量。若復有人以香花飲食。供養恒河
沙數無量諸佛及諸菩薩聲聞辟支迦。彼獲  福果不可稱量。若人於此真言儀軌讀誦供  養。所獲功德亦復如是不可稱量。又復若有  受法弟子。於此  幀
前成就一切真言行。求彼  聲聞辟支佛及大菩薩。彼人決定速得成就。

中品  幀  像儀則品第五

[0862b04]  爾時世尊釋迦牟尼佛。觀彼一切大眾願樂  欲聞。告妙吉祥童子言。我為汝等說彼中等  幀  像法則。汝今諦聽善思念之無復忘失。妙
吉祥若使工巧之人。令造綿線及制畫  幀  像。  加持軌範種種法則。並如前說上等之事。今  此中等所有  幀  像尺量停分。及彼佛菩薩聲
聞等執持儀則少有不同。今於  幀  上先畫淨  光天以頗胝迦寶為地。白真珠瓔珞普為嚴  飾。寬廣平正殊妙第一。於此天中畫世尊釋
迦牟尼佛。坐七寶師子之座。一切諸相具足  莊嚴。對彼人天作說法相。於佛右邊畫聖妙  吉祥。身如紅蓮華色或恭俱摩色或如日色。
左肩連挂優鉢羅華頭有五髻為童子形。面  戴喜色合掌恭敬。坐立右膝瞻仰世尊。復於  世尊左邊畫聖觀自在面如秋天滿月。諸相
莊嚴具如前說。復加手執白拂拂世尊身相。  次畫慈氏菩薩普賢菩薩。金剛手菩薩大意  菩薩。善意菩薩虛空藏菩薩除蓋障菩薩。皆
如觀自在菩薩一一莊嚴。又彼菩薩上畫八  佛世尊。所謂開華王如來寶頂如來。毘舍浮  如來羯俱忖曩如來。金仙人如來迦葉如來。
妙眼如來俱那含牟尼如來。彼等如來著淺  紅衣。右手作施願相左手執袈裟角偏袒右  肩。遍身光明諸相具足。於世尊右邊。近聖妙
吉祥菩薩畫大會眾。復畫八辟支佛八大聲  聞名號如前。其中大目乾連與舍利弗。各執  白拂侍立佛邊。依次復畫欲界四天王帝釋
天主。夜摩天主覩史天主。樂變化天主他化  天主。及色界大梵天王淨光天子。乃至色究  竟天次第畫之。又世尊師子座下。直至  幀  緣  畫大海水出大寶山近
幀  一角畫持誦者。依  彼相儀右膝著地。手執香爐志意低頭。又寶  山中畫焰曼德迦忿怒明王亦如前儀。復於  世尊左邊師子座下聖觀自在足下。於寶山
上畫多羅菩薩坐亦如前儀。於  幀  上二角相  近。畫二淨光天子其身白色。於上空中乘雲  而住。作雨華相雨下瞻蔔迦華。優鉢羅華蓮
華。摩梨迦華雨華。馱覩迦里迦華龍華。奔曩  誐華妙華。如是種種香華具種種色相。佛說  此中等  幀  像。於其世間成就中等增益利樂
之事。若有眾生愚暗邪迷輪迴諸趣。不能知  彼妙吉祥中等  幀  像。但造五逆十惡一切重  罪。若剎那中隨喜瞻禮。是諸罪業速得清淨。
復令病者得愈貧者得財無子得子。若有受  持讀誦書寫供養。此人得大功德。於人天中  受福快樂。彼人命終之後當得成於無上佛
道。若有令他書寫隨喜受持供養。彼人獲福  經俱胝劫說不能盡。

下品  幀  像儀則品第六

[0862c24]  爾時世尊釋迦牟尼佛。復告妙吉祥童子言。  我今說彼第三下等  幀  像祕密儀則。若有一  切眾生懶墮。懈怠不勤修習。於此  幀
像隨喜  瞻禮。亦能成就殊勝利益。若造  幀  法則。所有  修線造  幀  畫像加持。大體儀軌亦如前說。今  此  幀  內先畫妙吉祥。於師子座上結跏趺坐
為童子形諸相端嚴。光明普照作說法相。左  邊畫聖普賢菩薩。坐優鉢羅華座右手執拂  左手執如意寶身作紫綠色。右邊畫聖觀自
在菩薩。右手執拂左手持蓮華遍身光明。於  妙吉祥師子座下。至  幀  緣畫金山。復於師子  座右邊。畫焰曼德迦忿怒明王。彼明王下畫
持誦者。手執香爐亦如前說。於妙吉祥上畫  開華王如來。彼佛身長十六指。坐寶山巖猶  如樓閣。彼  幀  四面俱有寶山。  幀  上面山峯令
高。於上虛空畫二淨光天子。一名清淨二名  妙淨。降雨種種香華。亦如前說儀則無別。  今此第三下品  幀  像有大增益。若諸有情經
百千俱胝劫。所作諸惡重罪。若能志心隨喜  瞻禮。一切業障皆得消散。

[0863a15]  若復有人供養諸佛。經百千俱胝劫所得功  德。不及依下品  幀  法持誦之者。十六分中一  分功德。所以者何此  幀
像法勢力殊妙。所作  所求皆得成就。復能降伏梵王仙人水天日  天。俱吠囉天羅剎財主。阿脩羅王摩睺羅伽。  月天風天焰魔天及那羅延等。以此  幀  像真
言皆來降伏。若求息災增益吉祥無不成就。  若欲調伏破壞情物。不得用之佛不許作。

大方廣菩薩藏文殊師利根本儀軌經卷第七

* * *

【經文資訊】大正藏第 20 冊 No. 1191 大方廣菩薩藏文殊師利根本儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
