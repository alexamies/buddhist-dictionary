寶悉地成佛陀羅尼經
特進試鴻臚卿大興善寺沙門  大廣智不空奉　詔譯

[0335a07]  如是我聞。一時薄伽梵。在摩伽陀國清淨薗  白蓮池側七寶如意樹王下與金剛手等諸大  菩薩及以無量大聲聞眾無數恒沙諸天龍王
藥叉羅剎異類大眾前後圍遶。各禮佛足退  坐一面。

[0335a12]  爾時如來住大總持王如意寶珠轉輪祕密三  摩地。從頂上肉髻中放大光明。名曰雨寶滿  願清淨除有情業障光明。放斯光明照觸十
方。悉皆驚覺十方諸佛國土及諸八部大宮  殿。使六變振動普雨香花無量珍寶。廣作佛  事。光明中出現設利如意寶珠。而作廣大利
益事業。爾時會中金剛祕密手菩薩摩訶薩。  與無量百千金剛族眷屬俱。從座而起前禮  佛足合掌恭敬而白佛言。唯願世尊以大慈
悲。愍念有情及與我等解釋所疑。今日如來  以何因緣放大光明。及以現瑞示非常變。欲  知因緣。唯願世尊演說法要。爾時佛告金剛
手菩薩言。善哉善哉。汝金剛手為欲利益諸  有情故。恣問如來甚深法要。我今演說汝等  諦聽。時金剛手重白佛言。唯願如來演說祕  要。我等樂聞如是三請默然而住。

[0335a28]  佛告金剛手菩薩言。我以佛眼觀察一切諸  有情類。雖在諸趣煩惱穢中。心性寶珠無有  污染。德利具足如我無異。然諸有情不知苦
因不證樂果。常沒苦海無有出期。是故如來  出金剛淨界。而入穢惡胎藏世界。演說法要  利樂有情。滅罪生福降伏魔王。成就佛身還
住涅槃。畢竟平等無所不至。是故如來。今日  住如意寶珠王三摩地。說是清淨平等理趣  深義法要究竟寶印。

[0335b08]  爾時如來說是法時。一切大眾證得無生甚  深法忍。并證如意寶珠光明三昧。同等無有  次位差別。猶如乳水。爾時金剛手菩薩。以伽  陀讚曰。

善哉善哉大導師　　放光利益諸有情  
善哉善哉大調御　　雨寶利益諸有情  
善哉善哉大丈夫　　演說祕密利群生  
善哉世尊大師子　　噉食一切諸惡魔  
善哉世尊大龍王　　起大雲雨潤世間  
唯願大日遍照尊　　開示般若入阿字

[0335b18]  爾時金剛手菩薩說是偈已。右手所持五峯  金剛擲於空中還住手中。歸住本座而觀佛  意。目不暫捨。爾時佛告金剛手及虛空藏等
大菩薩言。一切有情與諸如來同俱一法平等  法身。更無別體。亦無別心。事理平等猶如虛  空常住一相無有差別。然諸眾生深著邪見。
因緣諸法不捨妄念起分別相。不知如來萬  德光明堅固設利。常住有情一念心中。清淨  白蓮猶如滿月。故常生六趣貧窮下賤。不親
善友不近智人。造作惡業漂流生死。不得悉  地無有出期。是故我今為度彼有情故。說大  寶陀羅尼名曰法身馱都如意寶珠甘露藥王
金剛精進常住真如寶王大印。則末法世中  於南閻浮提。若有善男子善女人。得佛設利  乃至一粒分散一分信受受持。當知是人是
佛設利真是佛子。即是法身釋迦牟尼如來  常住之體。是人即名大毘盧遮那。亦名救世  大阿闍梨耶。持佛設利誦此真言。即得如是
名號。即名大智慧。善巧薩埵。若有人天一切  大眾。若持此呪思惟佛性禮敬設利者。消滅  一切四重五逆謗法等。一切重罪一時消滅  一切吉祥悉多成  辦
。若有善男子及以女人。  信心勇猛不懈怠。心思念佛性觀察理趣消  業成善。常憶諷誦持念。呪咀短壽怨害一時  斷滅。猶如劫火焚燒乾草無有遺餘。若有眾
生慳貪業故生貧乏家。多病痟衰造罪背善。  應隨地獄及諸難處。是人懺悔先世惡業。歸  依三寶敬信馱都。歸命本覺寶珠設利。即作
方便莊嚴道場。勸請十方諸佛如來金剛藏  身。不散全身碎身化身一切設利。辦備香花  消罪生福。何況依法結印誦呪觀念自性。心
中常住如來大威德設利。一切悉地即得成  就。雖不入大曼陀羅灌頂壇場。得入福智平  等三昧耶。受得諸佛許可法門甚深祕密大  灌頂法。即時證得佛性智海大龍王印。

[0335c23]  復  告金剛手言。未來世中於南閻浮提。所有極  重惡人及以惡畜。於命終時遇得有大度量  深智上慧。具大慈悲救世大智菩薩。救世大
智尊者。急取設利所在之處。殿堂塔下之土。  汲於淨水洗此淨土。灌其惡人等類口中及  灑頂上。其人臨命終時。惱亂皆息善住正念。  漸生  慚
愧棄捨生死。發往生意當得往生。速  證法身之位。若有比丘及四輩弟子。於末法  中法欲滅時。一切有情欲得成就大悉地法。
依前法要造作塔婆。其量大小隨力所辦。金  銀水精及土木安置佛骨。若薄福者不得設  利者。以金銀銅鐵摩尼海寶。牛王鹿王真珠
馬腦。靈石奇木如芥子許。號曰馱都安置塔  婆及寶篋箱。其數六粒乃至七粒以為最上  數。乃至一粒以為最下數。禮拜供養頓雨七
寶如雨盛降。四種大法三種悉地一時圓滿。  善男子等汝等當知如來設利即是無上世間  難有。諸菩薩等亦難值遇。何況世間諸凡夫
類。此佛設利即是無相摩尼。即是真性如意  寶珠。即是祕密大精進也。十方佛土所有莊  嚴之寶。如意幢幡摩尼瓔珞。珠簾玉床真珠
天蓋。七寶屏風眾綵臥具。如是妙物等類。最  勝珍寶不能為價。亦復無器得置。是故此經  中說。用團圓之物。可置設利。如汝心形如佛
心形。汝心佛心互相置故。汝體佛體相互融  故。既相互融性即非二佛身。設利可如是持。  亦可安置五輪塔中。亦可安置多寶塔中。亦
可安置三股塔中。亦可安置五股塔中。亦可  安置獨股塔中。同前置物互融。不異證位平  等若比丘比丘尼優婆塞優婆夷四部眾等。
得受持佛設利乃至一粒分散一分。常行恭  敬常帶者。此人所到之處。悉成金剛界大曼  荼羅。所親近一切之物。皆成四種法身之體。
若近男近女若近牛若近馬。若近狗若近猫。  若近一切飛鳥禽走獸虫蛛畜生等有情類。  悉令當生即入菩提初門。令得菩薩初位。爾  時世尊即說馱都根本陀羅尼曰。

[0336b03]  
oṃ  sa  rva  ta  thā  ga  ta  u  ṣṇī  ṣā  
唵　薩　縳　怛　他　蘖　多　塢　瑟抳(二合)　沙  (二)  
dhā  tu  mu  dra  ṇi  sa  rva  ta  thā  ga  
馱　都　畝　陀羅(二合)　抳  (三)  薩　嚩　怛　他　蘖  
taṃ  sa  dhā  tu  vi  bhu  si  tā  dhi  ṣṭi  
單  (四)  沙　馱　覩　尾　補　悉　多(引)  (五)  地　瑟知  
te  jaḥ  hūṃ  vaṃ  hoḥ  hūṃ  hūṃ  svā  
底  (六)  [苟*苟]  吽　鑁　斛  (七)  吽(牛鳴音)　吽  (八)  娑婆(二合)  
hā  
訶  (九)

[0336b13]  佛告金剛藥叉菩薩言。若諸有情欲見十方  諸佛大菩薩者。欲求最勝悉地者。對設利塔  結如來大鉢印。可誦真言二萬三千遍。必得
見我常住全身。一切悉地決定成就不作小  疑。則其印相者二輪相重以右手安左掌上。  二空端相拄。是名法身大鉢印。亦名寶篋金  剛印。

[0336b20]  復次有神呪名如意寶珠滿願心陀羅尼。能  成一切事業。一切心中所念無不成就。唯除  不信不至心者輕法要者。即說呪曰。

[0336b23]  
oṃ  ci  nta  ma  ṇi  ra  tna  va  ki  ye  
唵　振　多　摩　抳　阿囉　怛那　縳(引)　枳　曳  
na  na  mo  śa  ti  ka  ra  hūṃ  hūṃ  svā  hā  
娜　曩　謨　扇　底　迦　羅　吽　吽　娑婆　訶

[0336b27]  若有人誦此真言二遍三遍乃至七遍。一切  罪滅一切福生。日日常誦二十一遍。必得諸  佛真身設利。大海龍王收藏。七佛頂輪王設
利。神變寶珠。無上悉地皆能成就。

[0336c03]  復有神呪名祕密真性如意珠印。若能持誦  者無始業障速得消滅。無量福智不求自得。  降伏魔怨即脫生死。一切悉地無不成就。其
印相者。二手寶蓮合掌。二頭寶形二大並立。  此名真性摩尼寶印。亦名大精進峯如來頂  珠印。即說神呪曰。

[0336c09]  
oṃ  ci  nta  ma  ṇi  dhā  tu  hūṃ  svā  hā  
唵　振　多　摩　尼　馱　都　吽　娑婆　訶

[0336c11]  每日誦持一百八遍。五部悉地三部如意寶。  皆悉圓滿。復有神呪名曰能滿。所願大滿虛  空藏寶。若能持者一切意願速得圓滿。其印
相者。二輪外縛。二頭寶形二大並立。即說呪  曰。

[0336c16]  
oṃ  bu  ddhā  śa  ri  ra  va  jra  ra  tna  oṃ  
唵　謨　馱　設　利　羅　嚩　日羅　囉　怛曩　唵  
jaḥ  hūṃ  vaṃ  hoḥ  
[苟*苟]  吽　鑁　斛

[0336c20]  若得佛設利者。不論淨穢隨身供養。不離臆  胸訶栗多妙蓮華間。常念佛德晝夜不息。現  身證得佛清淨身住金剛頂。是人名曰持佛
身者持金剛者持寶法者。是大菩薩摩訶薩。

[0336c24]  佛復告言。善男子等。假使世間若有愚童有  情愚夫有情。愚惑有情老耄婦女愚癡僧尼。  如是有情得佛設利乃至一粒分散一分。及
與設利所置之物。帶於身上不論晝夜。若淨  若不淨。若觸若不觸。不離其身常可帶之。所  獲功德無有所計比量。若頂上若頸上。若心
前若背後。若兩脇若腰閒帶設利者。譬如世  間犀牛之角。若人帶之離水六尺。帶設利者  亦復如是。離一切罪業惡業惡趣不能染著。
善根漸生惡障漸離。善人自遇惡人自去。所  作事業皆同佛行。同釋迦牟尼如來故。其身  即是世間應化故。即是清淨法身大毘盧遮
那佛。其人必入大涅槃位。於現身中證得無  相法身大精進峯。是故當知十二大天金剛  天等。一切靈祇常當守護。壽命延長見百秋
已。命終決定上生都史多天宮聞法愛樂。更  隨志願亦得往生十方淨土。見佛聞法證不  退地。若有眾生即身成佛欲度有情。結有情
與諸佛平等一相妙智大印。左右拳以拄左  風指安心上。是印亦名能滅無明黑暗印。由  斯印加持故。有情與諸佛。平等一相。是則法
身設利妙智大印。亦名如意寶珠王成  辦  一  切大悉地印。亦有大陀羅尼名金輪王一字  馱都明。即說呪曰。

[0337a20]  
bhrūṃ  
母嚕唵(三合急呼)

[0337a22]  善男子等。此呪即是設利寶珠祕密神呪。復  持誦者隱密此呪。無智人中輕莫演說。見其  法器說此祕密最上乘法不令斷絕。利益世
間皆得成就。金剛不壞馱都法身。一切悉地  皆得成  辦  。若有興佛乘大阿闍梨。若有興佛  跡大量菩薩。若有救世大智慧者。可將此佛
設利晝夜禮敬發無上誓願。雨一切珍寶妙  財。廣利法界一切有情。從吾所住。珍寶財物  從佛設利出生。涌現令充滿漸遍法界。以此
寶財興隆佛法興造佛跡次當利潤有緣有情  漸至無緣。令其繫縛慈悲之索。至法界金剛  寶場。

[0337b05]  爾時世尊說是法時。十方一切如來真身化  身。設利菩薩摩訶薩。十方佛剎金剛薩埵菩  薩摩訶薩。金剛王金剛愛菩薩等。一切金剛
族眷屬夜叉大將諸忿怒眾。曼殊師利觀自  在虛空藏寶積寶幢等諸大菩薩。蓮華眼蓮  華族等諸大士。梵釋護世十二大天。持明輪
仙魔王人王。大海主娑竭羅龍王。無熱惱池  龍王善如龍王女等。一切大眾聞持祕法。皆  大歡喜信受奉行。

寶悉地成佛陀羅尼經

* * *

【經文資訊】大正藏第 19 冊 No. 0962 寶悉地成佛陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
