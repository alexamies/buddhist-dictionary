佛說觀自在菩薩母陀羅尼經
西天譯經三藏朝散大夫試光祿卿  明教大師臣法賢奉　詔譯

[0506a27]  如是我聞。一時佛在廣嚴城。與大比丘眾舍  利子等五百人俱。復有慈氏等大菩薩眾。恭  敬圍繞敷座而坐。爾時會中有一菩薩名曰
普賢。從座而起詣世尊前。偏袒右肩右膝著  地。合掌向佛白言世尊。有觀自在菩薩母陀  羅尼大明章句。乃是過去現在未來諸佛世
尊隨喜宣說。我佛世尊為菩薩時。為求正等  正覺利益眾生故。亦曾宣說此陀羅尼。又復  此陀羅尼。與求菩薩善男子善女人為父為
母。亦如孤獨而得依怙。無主宰者當得主宰。  彼陀羅尼若人讀誦得已受持者。一切罪業  悉得消滅。一切行願皆得圓滿。乃至修諸大  明亦獲成就。

[0506b11]  佛告普賢菩薩言。誠如汝說。我念往昔。為菩  薩時。為求正等正覺。度如誐鵝沙數無量無  邊世界。彼有佛土名蘇珂嚩帝。彼土有佛號
無量壽如來應供正等正覺。是無量壽佛於  今現在。常說妙法利益眾生。我於彼會為婆  羅門名自在光。我時已得證發光地。於彼會
中已曾宣說此觀自在菩薩母陀羅尼。當與  百千那由他無量無邊眾生作大利益。時在  會中一切大眾。聞是陀羅尼已。有罪業者皆  悉消滅。未得宿命智者獲宿命智。

[0506b21]  爾時世尊復告普賢菩薩言。汝為利益當來  末法五濁惡世。百千俱胝無量無邊。造無間  業罪惡眾生得罪消滅。令孤獨者有依怙故。
欲隨喜宣說觀自在菩薩母陀羅尼。善哉善  哉汝可宣說。普賢菩薩蒙佛許已。即說觀自  在菩薩母陀羅尼曰。

[0506b27]  那謨  (引)  婆誐嚩帝阿彌多  (引)  婆  (引)  野  (一)  怛他  (引)  誐  多  (引)  野  (二)
阿囉曷  (二合)  帝三藐三沒馱  (引)  野  (三)  曩  謨阿  (引)  哩野  (二合引)  嚩路吉帝說囉  (引)  野  (四)
冒地薩  埵  (引)  野  (引)  摩賀  (引)  薩埵野  (引五)  摩賀  (引)  迦  (引)  嚕尼  迦  (引)  野  (引六)
帝毘喻  (二合)  曩莫塞訖哩  (三合)  埵  (七)  伊  [牟*含]  (切身)  阿  (引)  哩野  (二合引)  嚩路吉帝說囉摩旦
(引  八)  摩賀  (引)  陀囉尼滿怛囉  (二合)  鉢那  (引)  儞  (九)  三鉢  囉  (二合)  嚩叉也  (二合)  彌伊彌
(引)  尾  [寧*也]  (切身)  三蜜哩  (二合)  殿覩  (十)  怛  [寧*也]  他  (引十一)  伊彌  (十二)  彌
[口*(隸-木+士)]  (引十三)  唧  [口*(隸-木+士)]  (引十四)  彌  [口*(隸-木+士)]  (引十五)  崑多羅  (十六)
崑多  [口*(隸-木+士)]  (引十七)  尸哩  (引十八)  尸尸哩  (引十九)  藕哩  (二十)  誐埵  (引)  哩  (二十一)
摩登儗  (二十二)  補葛西  (二十三)  葛吒  (引)  野  (二十四)  摩賀  (引)  尾  [寧*也]  (二十五)  昏  怛摩
(引)  [口*(隸-木+士)]  [寧*頁]  (二十六)  唧  [口*(隸-木+士)]  (二十七)  [寧*頁]  唧  [口*(隸-木+士)]
(引二十八)  虞呬也  (二合二十九)  搔藐捺哩捨儞  (引三十)  捺哩伽  (二合)  摩  (引)  曩  摩  (引)  儞  (三十一)  阿
(引)  哩野  (二合引)  諾叱拏普  [口*爾]  (仁際切三十二)  薩哩嚩  (二合)  尾  [寧*也]  (引)  難  (引)  鉢囉
(二合)  尾設也  (二合)  彌  (三十三)  薩哩嚩  (二合)  [寧*也]  (引)  儞  (引)  彌  (引)  說哩莎  (引)  賀
(引三十四)

[0506c16]  爾時普賢菩薩說是陀羅尼已。白佛言世尊。  若復有人至心受持。所有罪業悉皆消滅。於  一切怖畏時常得擁護。若有行人欲求見我
及諸成就者。當加精進心不間斷。一日三時  專注持誦。至滿七日我愍是人為現本身。又  復行人如是專注。心不間斷默念一月。當得
觀自在菩薩出現本身施所求願。乃至得見  無量壽佛。多聞增長證宿命智。所生之處不  離佛法具大富貴。乃至獲得不退轉地。

[0506c25]  佛說是經已。普賢菩薩摩訶薩及諸菩薩聲  聞等。一切會眾聞佛所說。皆大歡喜信受奉  行。

佛說觀自在菩薩母陀羅尼經

* * *

【經文資訊】大正藏第 20 冊 No. 1117 佛說觀自在菩薩母陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
