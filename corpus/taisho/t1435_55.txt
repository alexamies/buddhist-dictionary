十誦律卷第五十五  (第九誦之四)
後秦北印度三藏弗若多羅譯

◎問順行法第五

[0403b28]  優波離問佛：「頗有比丘，即是別住人、即是  別住竟人、即是行摩那埵人、即是行摩那埵  竟人耶？」答：「有！若比丘出精，得僧伽婆尸沙
罪，是罪不覆藏。是人從僧乞六夜行摩那埵，  僧與此比丘六夜摩那埵。是比丘六夜行摩  那埵時，爾所日已行竟，更作出精，得僧伽
婆尸沙罪，是第二罪亦不覆藏。是比丘復從  僧乞六夜行摩那埵，僧復與此比丘六夜摩  那埵。是人行六夜摩那埵時，爾所日已行竟，
更故出精，得僧伽婆尸沙罪。是罪覆藏，是  比丘隨覆藏日，從僧乞別住。是比丘隨覆藏  日行別住時，爾所日已行竟，更故出精，得
僧伽婆尸沙罪，是第二罪亦覆藏。二罪覆  藏、一罪一夜覆藏、一罪二夜覆藏，是比丘  過一夜，以一罪故，名別住人。以一罪故，名
別住竟人。以一罪故，名行摩那埵人。以一  罪故，名行摩那埵竟人。」

[0403c15]  問：「如佛說：『別住人  不得與別住人，有住處不得同一覆，無住處  不得同一覆，有僧房無僧房處。』頗有別住
人，得與別住人，有住處無住處同一覆，於  僧坊若無僧坊，不得罪耶？」答：「有！若本外  道是。」

[0403c20]  問：「頗有人無罪亦名別住耶？」答：「有！若  本是外道。」

[0403c21]  問：「頗有比丘得僧伽婆尸沙罪，  不隨覆藏日，不從僧乞別住，眾僧亦不與是  人隨覆藏日別住。是人不從僧乞六夜摩那
埵，僧亦不與是人六夜摩那埵。是人不從  僧乞出罪，僧亦不與是人出罪，是人亦名淨  不？」答：「有！若是比丘轉根作比丘尼是。」

[0403c26]  問：「頗  比丘尼得僧伽婆尸沙罪，不從二眾乞半月  摩那埵，二眾亦不與半月摩那埵；不從二眾  乞出罪羯磨，二眾亦不與出罪羯磨，亦名淨
不？」答：「有！若比丘尼轉根作比丘是也。」

[0404a01]  問：  「出罪人在地，餘比丘在高上與出罪，得名出  罪不？」答：「不名出罪。」「出罪人在高上，餘比丘
在地與出罪，得名出罪不？」答：「不名出罪。」「出  罪人在界內，諸比丘在界外與出罪，得名出  罪不？」答：「不名出罪。」「出罪人在界外，諸比丘
在界內與出罪，得名出罪不？」答：「不名出罪。」  「出罪人、諸比丘俱在界內若坐若立，得名出  罪不？」答：「得名出罪。」

[0404a09]  問：「別住人與別住人，有  住處不得同一覆，無住處不得同一覆。別住  人與行別住竟人、與行摩那埵人別住人、與
行摩那埵竟人別住人、與不共住人，若有住  處不得同一覆，無住處不得同一覆。別住人、  清淨比丘，有住處不應同一覆，無住處亦不
應同一覆。別住人、別住竟人，別住人、摩那埵  人，別住人、摩那埵竟人，別住人、不共住人，  有住處不得同一覆，無住處不得同一覆。若
別住人出界去，若能得有比丘住處可去，若  不去失是行。若言：『我不能行別住法、摩那  埵法。』是人白僧言：『我不能行。』眾僧應置。」
問：「應置幾日？」答：「應置二十五日。」

[0404a21]  問：「頗有人無  罪，亦從僧乞別住。眾僧與，名為善與耶？」  答：「本外道是。」

[0404a23]  問：「頗有不受具戒人，得僧伽婆  尸沙罪，隨覆藏日，從僧乞別住。僧與是人  隨覆藏別住，名為善與耶？從眾僧乞六夜
摩那埵，眾僧若與摩那埵，亦名善與耶？從  僧乞出罪羯磨僧與出罪羯磨，亦名善與耶？」  答：「與學沙彌是也。」  (順行法竟)

問遮法第六

[0404b01]  優波離問佛：「頗得宿聽出他過耶？」答：「不得。」

[0404b01]  又  問：「以宿聽得遮波羅提木叉、得遮自恣、得  遮教化比丘尼耶？」答：「不得。」

[0404b03]  問：「在地住人，得  與高上人作覆鉢不？」答：「不得。」「高上人得與地  人作覆鉢不？」答：「不得。」「界內與界外人作覆鉢
不？」答：「不得。」「界外與界內人作覆鉢不？」答：「不  得。若與作覆鉢人俱在界內，若坐、若立，得作  覆鉢。」

[0404b08]  問：「諸比丘在地，足數人在高上，作覆  鉢得不？」答：「不得。」「諸比丘在高上，足數人在
地，作覆鉢得不？」答：「不得。」「諸比丘在界內，  足數人在界外，作覆鉢得不？」答：「不得。」「諸比  丘在界外，足數人在界內，作覆鉢得不？」答：
「不得。若諸比丘足數人俱在界內，若坐、若立，  得作覆鉢。」

[0404b14]  「諸比丘在地，與高上人作仰鉢，  得不？」答：「不得。」「諸比丘在高上，與在地人作
仰鉢，得不？」答：「不得。」「諸比丘在界內，與界外  人作仰鉢，得不？」答：「不得。」「諸比丘在界外，與  界內人作仰鉢，得不？」答：「不得。諸比丘與作仰
鉢人俱在界內若坐若立，得作仰鉢。」

[0404b19]  「諸比  丘在地，足數人在高上，作仰鉢得不？」答：「不  得。」「諸比丘在高上，足數人在地，作仰鉢得
不？」答：「不得。」「諸比丘在界內，足數人在界外，  作仰鉢得不？」答：「不得。」「諸比丘在界外，足數  人在界內，作仰鉢得不？」答：「不得。」「諸比丘、足
數人俱在界內，若坐、若立，得作仰鉢。」

[0404b25]  問：「如  佛所說：『不得以宿聽出他過。』頗比丘宿聽出  他過無罪耶？」答：「有！若受自恣時得，餘時不
得。」問：「應從何處求聽？」答：「應從眾僧中。」問：「何  處應與聽？」答：「眾僧中。」問：「何處應遮波羅提
木叉？」答：「眾僧中。」問：「何處應遮自恣？」答：「眾僧  中。」問：「何處如法自言？」答：「眾僧中。」問：「何處如  法斷事？」答：「眾僧中。」

[0404c03]  問：「諸比丘遮啞人波羅提  木叉，得名遮不？」答：「不得。」問：「遮聾人、啞聾人、狂  人、散亂心人、病壞心人波羅提木叉，得名遮
不？」答：「不得。」

[0404c06]  問：「若諸比丘以啞人足數，遮波  羅提木叉，得名遮不？」答：「不得。」問：「若以聾人、  啞聾人、狂人、散亂心人、病壞心人足數，遮波
羅提木叉，得名遮不？」答：「不得。」

[0404c09]  問：「受法比丘，  遮不受法比丘波羅提木叉，得名遮不？」答：「不  得。」問：「不受法比丘，遮受法比丘波羅提木叉，
得名遮不？」答：「不得。」

[0404c12]  問：「受法比丘，以不受法  比丘足數，遮波羅提木叉，得名遮不？」答：「不  得。」問：「不受法比丘，以受法比丘足數，遮波
羅提木叉，得名遮不？」答：「不得。」

[0404c15]  問：「頗有一比  丘遮四住處波羅提木叉，得名遮不？」答：「有！  若床榻材木連接四界，得名遮。」

[0404c17]  問：「頗有一足  數人，足四處遮波羅提木叉，得名遮不？」答：  「有！若床榻材木連接四界，得名遮。」  (遮法竟)

問臥具法第七

[0404c21]  優波離問佛：「如佛所說：『受法人雖是長老，  不名尊長。說非法人雖是上座，不名尊長。』  云何名尊長非尊長？」答：「受法比丘應禮敬不
受法比丘，不受法比丘不應禮敬受法比丘，  是名尊長非尊長。」

[0404c25]  問：「如佛所說：『此間安居  比丘，不應彼處取臥具。』頗有比丘此間安  居彼處取臥具，不得罪耶？」答：「有！後安居，若
阿練若比丘此間安居彼處取臥具，欲來歲  安居，無罪。」

[0404c29]  問：「如佛所說：『佛告舍利弗：「汝等  先籌量人，後當分布取臥具。」』云何名籌量人？」  答：「一一部清淨上座和合，是名籌量人。」

[0405a02]  問：「沙  彌在僧坊，應取臥具不？」答：「應取。」

[0405a03]  問：「一比丘獨  在僧坊，應取臥具不？」答：「應取。」

[0405a04]  問：「若二比丘在  僧坊中住，應取臥具不？」答：「應取。」

[0405a05]  問：「若三比  丘在僧坊中住，應取臥具不？」答：「應取。」

[0405a06]  問：「若  四比丘在僧坊中住，應唱分臥具不？」答：「應唱  分。」

[0405a08]  問：「頗一比丘四處住，取臥具耶？」答：「有！  若床榻材木連接四界，得取臥具。」

[0405a09]  問：「頗有  比丘不現前與臥具不？」答言：「或與、或不與。  誰應與？知當來。誰不應與？知當不來。不囑者
不與，若囑者一切臥具應與，一切作事令代  作。」  (臥具法竟)

問滅事法第八

[0405a15]  優波離問佛：「頗有以一事多覓法滅，得名滅、  不得罪耶？」答：「有！唱分臥具事是也。」

[0405a16]  問：「如  佛所說：『二因緣故破僧：一、唱說，二、取籌。』是  中若賊住比丘唱說行籌，得名破僧不？」答：
「不名破僧。」問：「若狂人、散亂心人、病壞心人唱  說行籌，得名破僧不？」答：「不名破僧。」

問雜事初

[0405a22]  優波離問佛：「如佛所說：『邊地人持律第五得  受具戒。』頗有十人但取五人，得名受具戒不？」  答：「得名受具戒，與受具戒者得罪。」

[0405a24]  問：「聾人云  何名得布施？」答：「若眼見、若盲人，若著手中、若  著膝上，心生念：『我得是物。』」

[0405a26]  問：「若坐臥具上，  若織、若畫作女人像、若半有半無，得坐臥不？」  答：「不得。不犯者，若多壞、若敷尼師壇坐。」

[0405a28]  問：  「捉牸牛尾，得渡河不？」答：「不得。」問：「除牸牛，若  捉餘畜生尾，得渡河不？」答：「若捉師子、虎狼、象、
特牛、驢馬尾者，得捉渡河。」

[0405b02]  問：「受石蜜漿，舉  宿經七日，糝雜得服不？」答：「若雜餘糝，不得。」

[0405b04]  問：「不淨藥草著油中煮，得服不？」答：「不得。若  病人塗身、手足、灌鼻無罪。」

[0405b05]  問：「若以不淨脂煮  鹽，得食不？」答：「病人若燒得服。」

[0405b06]  問：「比丘以火、  刀、爪淨果，得食不？」答：「不得。」

[0405b07]  問：「若果樹在淨  地，枝在不淨地，果墮是中，可食不？」答：「不可  食。」「若果樹在不淨地，枝在淨地，果墮是中，
可食不？」答：「可食。」佛語諸比丘：「從今日不聽  汝作淨地羯磨，若作得突吉羅。」從是語已捨  是事也。

[0405b13]  問：「諸大小槃團槃机案上，得食不？」答：「不得  食。」

[0405b14]  問：「人乳得飲不？」答：「不得。若病以洗瘡、塗  眼得。」

[0405b15]  問：「人肉得食不？」答：「不得。若食，得偷蘭  遮。」

[0405b16]  問：「故為殺畜生肉可食不？」答：「不得食，若  食得突吉羅。不淨鳥獸肉不應食，若食突  吉羅。鷰肉不應食，若食突吉羅。鵄鷲鳥等
肉不應食，若食突吉羅。蝦蟆肉不應食，若  食得突吉羅。水蛭不應食，若食得突吉羅。  即日受時藥、時分藥、七日藥、盡形藥，共合一
處，中前應服；時藥力故，過中不應服。即日  受時分藥、七日藥、盡形藥，共合一處，時分  應服；時分藥力故，過時分不應服。即日受
七日藥、盡形藥共合一處，七日應服；七日藥  力故，過七日不應服。盡形藥隨意應服。昨  日受時藥不淨，即日受時分藥、七日藥、盡形
藥，共合一處，不應服。昨日受時分藥不淨，  即日受七日藥、盡形藥，共合一處，不應服。昨  日受七日藥不淨，即日受盡形藥，共合一處，
不應服。盡形藥盡形應服。」

[0405c02]  問：「頗有從一物邊  作時藥、時分藥、七日藥、盡形藥？」答：「有！甘蔗  是時藥，清汁是時分藥，作石蜜是七日藥，
燒作灰是盡形藥。酪是時藥，清汁如水是  時分藥，作酥是七日藥，燒作灰是盡形藥。  胡麻是時藥，壓作油是七日藥，燒作灰是
盡形藥。肉是時藥，煮取脂是七日藥，燒作  灰是盡形藥。」

[0405c09]  問：「時藥、時分、七日、盡形藥，是  諸藥舉殘宿，得服不？」答：「不得。」

[0405c10]  問：「若比丘先  自取，後從淨人邊受，可服不？」答：「不得。」

[0405c11]  問：  「是藥手受口受，無病應服不？」答：「不得。」問：「若  手受、口受，病比丘得服不？」答：「得服。」

[0405c13]  問：「八種  漿非時可飲不？」答：「若無酒氣味清淨得服。」

[0405c14]  問：  「得從狂人取衣不？」答：「或可取、或不可取。若知  有父母、兄弟、居家與，可取。若知無父母、兄弟、  非居家中與，不可取。」

[0405c17]  問：「狂人何時應受衣？」  答：「還得本心時。有一比丘獨一處住，是中檀  越施僧現前可分物，是比丘應心念口言：『是
衣物為此住處現前僧可分，是衣物今屬我，  我應受自用。』若能作是語，得名羯磨。若餘  比丘來從索，不應與。若不作是語，是物不
應取。若取得突吉羅，亦應共餘比丘分。若  不如是作出界外，得突吉羅。」

[0405c24]  問：「若賢者責罰  兒，是兒持物與比丘，可取不？」答：「不可取。」

[0405c26]  問：「自恣竟先檀越施僧衣，作是言：『是物施是  間安居僧。』是時非夏末月，諸比丘亦不受迦
絺那衣。是衣應屬誰？」答：「雖非夏末月，諸比丘  亦不受迦絺那衣，是衣應屬此間安居竟僧  應分。」

[0406a01]  問：「諸檀越持衣施，作是言：『是衣施是  間現前僧。』是時夏末月，諸比丘受迦絺那衣，  是衣應屬誰？」答：「雖是夏末月，雖受迦絺那衣，
是衣應是一住處現前僧應分。」

[0406a04]  問：「檀越持衣  施，作是言：『是衣施此住處去年乃至十歲安  居僧。』是安居時非夏末月，不受迦絺那衣，
是衣應屬誰？」答：「雖非夏末月，不受迦絺那衣，  是衣但去年乃至十年此處安居僧應分。」

[0406a09]  問：「檀越持衣入僧坊，作是言：『是衣施此住處  將來一年二年乃至十年是中安居僧。』爾時  是夏末月，受迦絺那衣，是衣應屬誰？」答：
「雖是夏末月，受迦絺那衣，是衣應來一年乃  至十年此間安居僧分。」

[0406a13]  問：「勸化主為僧事出  界去，誰當與安居衣分？」答：「隨所為出界處應  與，又隨所住日多處應與。」

[0406a15]  問：「破安居比丘，  應與衣分不？」答：「或應與、或不應與。何者應與？  若知前安居、若後安居應與。若多住應與、
若半住應與。何者不應與？若知不前安居、  若知不後安居、若住日少是。」

[0406a19]  問：「看病人，為  病人故出界去。病人命終，應與看病人衣分  不？」答：「或應與、或不應與。與者，實為病
人故出，應與。若餘事故出，不應與。」

[0406a22]  問：「云何  名看病人？」答：「若能看視療治病人，乃至若死  若差與隨病藥、隨病食，具足供給親近益利，
使離諸衰損所作無闕，是名看病人。」

[0406a25]  問：「若白  衣作看病人，應與看病人物分不？」答：「不應與」。  問：「若比丘尼作看病人，應與看病人物不？」答：
「不應與。」「若是看病比丘餘處安居，應與看病  人物不？」答：「應與。」問：「若看病人後安居，病比  丘前安居，應與看病人物不？」答：「應與。」問：「若
沙彌作看病人，應與看病人物不？」答：「應與。」  「云何與？」答：「大比丘等與。」

[0406b03]  問：「與學沙彌齊何作  淨施？」答：「隨所得時作淨施。」

[0406b04]  問：「錢云何作淨施？」  答：「應言：『此是不淨物，若淨當受。』」

[0406b05]  問：「頗一比  丘四住處一時安居，得名安居、無罪耶？」答：「若  以床榻材木連接四界，得名安居。」「何處應與
安居衣分？」答：「應四處各與四分之一。若比丘  雨浴衣若小受，得突吉羅。若覆瘡衣若小受，  得突吉羅。若比丘分盈長衣，得突吉羅。」

[0406b10]  問：  「若比丘作三相：一、赤裸；二、著角鵄翅衣；三、  著髮欽婆羅，得何罪？」答：「得偷蘭遮。」問：「若比
丘除是三相，更作餘相，得何罪？」答：「得突吉  羅。」

[0406b14]  問：「如佛所說：『故衣不得受作迦絺那衣，  若受不名受。』云何名故衣？」答：「以曾受作迦絺  那衣，是名故衣。」

[0406b16]  又問：「如佛所說：『新衣應  受作迦絺那衣。』云何名新衣？」答：「若衣未曾受  作迦絺那衣，是名新衣。」

[0406b19]  佛告優波離：「令僧作迦絺那衣人，應次第  作浣染、割截、簪綴、連縫、量度作迦絺那衣。浣  時應生是心：以是衣令僧受作迦絺那衣。染
時、割截時、簪綴時、連縫時量度時應生是心：  以是衣令僧受作迦絺那衣。若能生是六心，  得名受作迦絺那衣。若不生是六心，不名受
作迦絺那衣。又復作迦絺那衣人應生三心：  以是衣令僧受作迦絺那衣、以是衣今受作  迦絺那衣、以是衣受作迦絺那衣竟。若能
生是三心，得名受作迦絺那衣。若不生是三  心，不得名受作迦絺那衣。又復作迦絺那衣  應生二心，得名受作迦絺那衣。何等二心？
是衣今受作迦絺那衣、以是衣今受作迦絺  那衣竟。若生是二心，名受迦絺那衣。若不  生是二心作迦絺那衣比丘，皆得突吉羅。」

[0406c04]  問：  「若受舉宿衣受迦絺那衣，不名受迦絺那衣。  云何名舉宿衣？」答：「若長衣過十夜是，若受不
淨衣，不名受迦絺那衣。」「云何是不淨衣？」答：  「得望衣是。」

[0406c08]  問：「如佛所說：『去來衣不得受作  迦絺那衣。』云何名去來衣？」答：「若衣覆死人，  到塚間還取來，是名去來衣。」

[0406c10]  問：「如佛所說：  『用淨衣受作迦絺那衣。』云何名淨衣？」答：「佛所  聽讚歎者，是名淨衣。」

[0406c12]  問：「若未受迦絺那衣，  僧壞為二部，何部應受迦絺那衣？」答：「如法部  應受。」

[0406c14]  「若諸比丘受迦絺那衣竟，僧壞為二部，  是諸比丘，得名受迦絺那衣不？」答：「皆得名受。」

[0406c16]  問：「若受迦絺那衣住處，僧壞為二部，是二部  中有諸比丘捨迦絺那衣，是名捨不？」答：「若  如法者捨，得名為捨。」

[0406c19]  佛告優波離：「作迦絺那衣人，若浣染、割截、簪  綴、連縫二長一短時，應生三心用是衣：當令  受作迦絺那衣、以是衣今受作迦絺那衣、以
是衣今受作迦絺那衣竟。若能生是三心，得  名受作迦絺那衣。若不生是三心，不得名受  作迦絺那衣。又復應生二心：以是衣今受作
迦絺那衣、以是衣今受作迦絺那衣竟。若生  是二心，得名受迦絺那衣。若不生是二心，  不得名受作迦絺那衣，作迦絺那衣人得突  吉羅。」

[0406c28]  優波離問佛：「是衣有何義故名迦絺  那？」佛告優波離：「是衣名字為迦絺那。」優波  離問佛：「何者是迦絺那衣？」答：「以是衣受迦
絺那。」

[0407a02]  問：「何者是迦絺那義？」答：「衣名迦絺那義。  生九心故名受迦絺那。八因緣故名捨迦絺  那。」

[0407a04]  問：「如佛所說：『是迦絺那衣住處，名蔭覆。』  蔭覆義云何？」答：「迦絺那衣住處蔭覆僧，得受  衣物等施。」

[0407a06]  問：「如佛所說：『得用急施衣，令僧  受作迦絺那衣。』云何名急施衣？」答：「十日未至  自恣得衣物，是名急施衣。」

[0407a08]  問：「如佛所說：『得  時衣令僧受作迦絺那衣。』云何名時衣？」答：「若  夏末月得衣物，是名時衣。」

[0407a10]  佛告優波離：「五  比丘不得作迦絺那衣人。何等五？一、無歲；  二、破安居；三、後安居；四、擯；五、別住。是名為
五。」佛言：「若減五人受迦絺那衣，不得名受  迦絺那衣。若四比丘、第五白衣，亦不名得  受。若沙彌，非比丘、外道、不見擯人、不作
擯人、不捨惡邪見擯人、不共住人、種種不  共住人、自言我犯重罪人、若先來白衣、若  污比丘尼人、不能男人、越濟人、若殺父母
阿羅漢、破僧、惡心出佛身血人，如是等作  第五人，不名受迦絺那衣。」

[0407a20]  問：「頗有隨日受迦  絺那衣，彼日捨不作羯磨，不得罪耶？」答：「有！  受迦絺那衣諸比丘作十四日，客比丘來作
十五日。若舊比丘隨客比丘，即日作布薩捨  迦絺那衣無罪。」

[0407a24]  問：「云何得破僧罪？」答：「若人  非法知是非法，邪見故壞僧，如是得破僧罪。  又非法謂是法，邪見故壞僧，得破僧罪。又
非法中疑，邪見故壞僧，得破僧罪。」

[0407a27]  問：「所有  破僧，皆是僧諍聲耶？所有僧諍聲，皆是破  僧耶？」答：「或有破僧無僧諍聲、或有僧諍聲
非破僧、或有破僧亦僧諍聲、或非破僧  無僧諍聲。」問：「云何破僧無僧諍聲？」答：「若僧  壞為二部，未受十四破僧事，是名破僧無僧
諍聲。」「云何僧諍聲非破僧？」答：「若諸比丘執  是十四破僧事，僧未作二部，是名僧諍聲非  破僧。」「云何破僧亦僧諍聲？」答：「若僧壞為二部，
受十四破僧事，是名破僧亦僧諍聲。」「云何非  破僧亦非僧諍聲？」答：「除上爾所事。」

[0407b08]  問：「所有破  僧，皆是別離僧耶？所有別離僧，皆是破僧  耶？」答：「或有破僧非是別離、或有別離非是
破僧、或有破僧亦是別離、或非破僧亦非別  離。」「云何破僧非是別離？」答：「若僧破共一處住，  是名破僧非是別離。」「云何別離非是破僧？」答：
「若二眾別異住，異地異界異施異衣，是名別  離非是破僧。」「云何破僧亦是別離？」答：「若眾僧  壞為二部，別異住異地異界異施異衣，是名
破僧亦是別離。」「云何非破僧亦非別離？」答：「除  上爾所事。」

[0407b18]  問：「所有破僧，皆是僧別異耶？有  僧別異，皆是破僧耶？」答：「或有破僧非僧別  異、或僧別異非是破僧、或有破僧亦僧別
異、或非破僧非僧別異。」「云何破僧非僧別  異？」答：「若僧破未別異住，未異地異界異施  異衣，是名破僧非是別異。」「云何別異非是破
僧？」答：「若僧不破，別異住異地異界異施異衣，  是名別異非是破僧。」「云何破僧亦是別異？」答：  「若眾僧破為二部別住，異地異施異界異衣，
是名破僧亦是別異。」「云何非破僧亦非別異？」  答：「除上爾所事。」

[0407b28]  問：「若僧破為二部，若一部捨  界，可得捨不？」答：「如法者捨，得名捨。」

[0407b29]  問：「若眾  僧破，比丘尼應作布薩不？」答：「應作布薩，比  丘尼不同事故。」

[0407c02]  問：「若眾僧破，闥賴吒比丘云  何應布薩？」答：「是闥賴吒比丘，應出界作布  薩說戒。」

[0407c04]  問：「若眾僧破為二部，比丘尼應從  何部受半月教化？」答：「應從如法部受。若無如  法，闥賴吒比丘應出界教化。」

[0407c06]  問：「三擯比丘，  一比丘隨順供給，得何罪？」答：「是比丘，得二  突吉羅、一波夜提。」

[0407c08]  問：「擯比丘名為獨，名為有  伴黨耶？」答：「一切擯比丘，名為獨，無有伴黨。」

[0407c09]  問：  「比丘擯未決定，應共住同事不？」答：「若共住同  事無罪。」

[0407c11]  問：「受法比丘，得與不受法比丘作羯  磨不？」答：「不得。」「不受法比丘，得與受法比丘  作羯磨不？」答：「不得。」

[0407c13]  「若有一擯比丘，四比丘  隨順，名破僧不？」答：「名破僧。何以故？眾僧  擯是人，而四比丘隨順故。」

[0407c15]  問：「如佛所說：  『如是人，不應作不見擯。如是人若欲作不見  擯時，得偷蘭遮。何以故？近破僧因緣故。』
云何名如是人？」答：「知是大德人、若多知多識、  多聞大德，明解修妬路、毘尼、阿毘曇義，是故  說名如是人不應與作不見擯，若與作不
見擯者，得偷蘭遮，近破僧故。」

[0407c21]  問：「如佛所  說：『用可信比丘語應見罪。』云何名可信？」答：  「從可信語比丘邊聞，亦自信是罪。」

[0407c23]  問：「如佛  所說：『若僧欲破，應次第空一床處敷獨坐床，  知法者應作諸羯磨，及教化比丘尼。』是中云
何成法？」答：「若諸比丘共心悔知罪，互相恭敬  禮拜問訊是。」

[0407c27]  問：「如佛所說：『若破一毛為百  分，當如是細求和合眾僧因緣，莫求破僧因  緣。』問云何名細求？」答：「應求語言，應求義趣，
應分別籌量細求和合僧因緣，莫求破僧因  緣。」

[0408a02]  「若擯比丘心悔知罪，恭敬禮拜眾僧，諸  比丘將界外解擯，得解擯不？」答：「得解擯，諸比  丘得罪。」

[0408a04]  「俱舍彌何時名破僧？」答：「若俱舍彌比  丘界內共一住處，別作布薩及諸羯磨，爾  時名破僧。」

[0408a06]  問：「俱舍彌誰名破眾僧？」答：「如法  比丘界內共住處，別作布薩及諸羯磨者是。」

[0408a08]  問：「若比丘尼僧破為二部，比丘尼來詣諸比  丘求教化，諸比丘應與教化不？」答：「應與。應  作是言：『諸姊善共和合。』」

[0408a10]  問：「二因緣故名破  僧：一、唱說，二者取籌。若以餘因緣唱說、取  籌，名破僧不？」答：「不名破僧。」

[0408a12]  問：「若眾僧破為  二部，諸比丘尼來求教化，應教化不？」答：「應  與教化。何以故？不欲令比丘尼僧破故。」

[0408a14]  問：  「毘耶離比丘受比丘尼求教化，若俱舍彌比  丘爾時在界內，毘耶離比丘云何作教化？」  答：「應出界教化。」

[0408a17]  問：「俱舍彌二部朋黨，一布  薩處集，闥賴吒比丘云何作布薩？」答：「應出  界作布薩說戒是。」

[0408a19]  「檀越捉上座手，布施眾  僧，是施物應屬誰？」答：「隨何部作上座，是物  應屬。」「若檀越捉第一上座、第二上座手言：『是
物施眾僧。』應屬誰？」答：「若第一上座、第二上  座同一部，應屬一部。第一上座、第二上座  各在一部，應屬二部。」「云何應分？」「次第分，第
四分與沙彌。」

[0408a25]  問：「毘耶離比丘，就闥賴吒比丘  共作布薩說戒，得名布薩說戒不？」答：「得。顯  闥賴吒相故。」「若闥賴吒比丘，就毘耶離比丘
共作布薩說戒，得名布薩說戒不？」答：「得布薩  說戒，但失闥賴吒相故。」問：「俱舍彌比丘，就  闥賴吒比丘布薩說戒，得名布薩說戒不？」答：
「得，顯闥賴吒相故。」「闥賴吒比丘，就俱舍彌比  丘共作布薩說戒，得名布薩說戒不？」答：「得  布薩說戒，但失闥賴吒相故。」

[0408b04]  「如佛所說：『有  一住處，諸比丘作羯磨，非法別眾、非法和  合眾、似法別眾、似法和合眾、如法別眾、如
法和合眾。』云何名非法別眾？」答：「應與苦切  羯磨，與作不見擯羯磨，僧不和合，是名非  法別眾。」「云何名非法和合眾？」答：「應與苦切
羯磨，與作不見擯羯磨，僧和合，是名非法  和合眾。」「云何名似法別眾？」答：「若作不見擯羯  磨時，先唱說後白，僧不和合，是名似法別
眾。」「云何似法和合眾？」答：「若作不見擯羯磨  時，先唱說後白，僧和合，是名似法和合眾。」  「云何名如法別眾？」答：「若應與作不見擯，與作
不見擯羯磨，僧不和合，是名如法別眾。」「云何  如法和合眾？」答：「若應與作不見擯，與作不見  擯羯磨，僧和合，是名如法和合眾。」

[0408b18]  問：「若一  比丘擯一人，一突吉羅。一人擯二人，二突  吉羅。一人擯三人，三突吉羅。一人擯四人，
四突吉羅。二人擯二人，二突吉羅。二人擯  三人，三突吉羅。二人擯四人，四突吉羅。二  人擯一人，一突吉羅。三人擯三人，三突吉
羅。三人擯四人，四突吉羅。三人擯一人，一  突吉羅。三人擯二人，二突吉羅。問：若四比  丘擯四比丘，得何罪？」答：「得偷蘭遮罪。以破  僧因緣故。」

[0408b27]  問：「一切眾僧睡眠，爾時擯比丘，  得擯不？」答：「若眾僧聞白已睡眠，得擯。」問：「若  眾僧以餘因緣和合，即擯比丘，得名擯不？」
答曰：「得擯。說羯磨者得罪。」

[0408c01]  問：「若減四比丘  擯人，得名擯不？」答：「不得。」問：「若三比丘，第四  若白衣、沙彌、非比丘、外道、不見擯、不作
擯、惡邪不除擯、不共住、種種不共住、自  言犯重罪、先來白衣、污比丘尼、殺父母、殺  阿羅漢、破僧、惡心出佛身血人作第四人，  得擯人不？」答：「不得。」

[0408c07]  問：「如佛所說：『有一住處，  諸比丘應作羯磨者，彼不集一處，應與欲而  不與，現前比丘能遮者遮成遮。』云何應作
羯磨比丘？」答：「若應四眾作羯磨，四比丘應作。  若應五眾作羯磨者，五比丘應作。若十眾  應作羯磨者，十比丘應作。若應二十眾作羯
磨者，二十比丘應作。諸比丘清淨共住同  見，是名應作羯磨比丘。」

[0408c14]  問：「若比丘睡眠，諸  比丘作擯，得擯不？」答：「若比丘聞白已睡眠，得  名擯。」

[0408c16]  問：「若入定比丘，諸比丘得擯不？」答：「若  是比丘聞白已入定，得名擯。」

[0408c17]  問：「若眾僧破為  二部互相擯，得擯不？」答：「若如法者擯，得名  擯。」

[0408c19]  問：「以闥賴吒比丘足數擯比丘，得擯不？」  答：「得擯。但失闥賴吒相。」

[0408c20]  問：「所有非法羯磨，  是別眾羯磨耶？所有別眾羯磨，是非法羯磨  耶？」答：「或非法羯磨非別眾、或別眾羯磨非
非法、或非法羯磨亦是別眾、或非非法羯  磨亦非別眾。」「云何非法羯磨非別眾？」答：「所  有中作羯磨比丘，和合一處，應與欲者皆與
欲來，現前比丘遮成遮而不遮。若人不現  前，不先說其事，與作羯磨，是名非法羯磨  非是別眾。」「云何別眾羯磨非非法？」答：「所有中
作羯磨比丘，不和合一處，應與欲者不與欲  來，現前比丘能遮者遮成遮。若人現前先  說其事與作羯磨，是別眾羯磨非非法。」「云
何非法羯磨亦別眾？」答：「所有中作羯磨比丘，  不和合一處，應與欲者不與欲來，現前比丘  能遮者遮成遮。若人不現前，不先說其事，
與作羯磨，是名非法羯磨亦別眾。」「云何非非  法亦非別眾？」答：「所有中作羯磨比丘和合一  處，應與欲者皆與欲來，現前比丘遮成遮而
不遮。若人現前。先說其事與作羯磨，是名  非非法亦非別眾。」

[0409a10]  問：「所有是法羯磨，皆是和  合耶？所有和合羯磨，皆是有法耶？」答：「或是  有法羯磨非是和合、或是和合羯磨非是
有法、或有法羯磨亦是和合、或非有法羯  磨亦非和合。」「云何有法羯磨非是和合？」答：  「所有中作羯磨比丘不和合一處，應與欲者
不與欲來，現前比丘遮成遮而遮。若人現  前先說其事乃作羯磨，是名有法羯磨非是  和合。」「云何和合非是有法羯磨？」答：「所有中作
羯磨比丘和合一處，應與欲者皆與欲來，現  前比丘遮成遮而不遮。若人不現前，不先說  其事，與作羯磨，是名和合非有法羯磨。」「云何
有法羯磨亦和合？」答：「所有中作羯磨比丘和  合一處，應與欲者皆與欲來，現前比丘遮成  遮而不遮。若人現前先說其事，與作羯磨，是
名有法羯磨亦和合。」「云何非有法羯磨亦非  和合？」答：「所有中作羯磨比丘不和合一處，應  與欲者不與欲來，現前比丘遮成遮而遮。若
人不現前、不先說其事，與作羯磨，是名非法  羯磨亦非和合。」

[0409a29]  問：「如佛所說：『所有罪人，眾  僧乃至三教勅。』頗比丘無罪，眾僧乃至三教  勅耶？」答：「若除諸罪，餘教勅是也。」

[0409b02]  問：「宿白僧  中得作羯磨不？」答：「除屬和上尼羯磨，若僧未  起，得作一切羯磨。」

[0409b04]  問：「諸比丘唱說，後向擯比  丘說，得名擯不？」答：「得名擯。作羯磨人得突吉  羅。」

[0409b06]  問：「諸比丘因宿與欲作諸羯磨，得名作耶？」  答：「除屬和上尼羯磨，若僧未起，得作一切羯  磨。」

[0409b08]  問：「比丘自為作羯磨，得作不？」答：「不得。若作  者，眾僧應語是人言：『汝自順自受持。』」

[0409b09]  優波  離問佛：「是諸本破戒人、賊住比丘、先來白衣  等，是人云何如法自言？」答：「是人僧中乃至三  自說是。」

[0409b12]  問：「可得一時唱說四人令得戒耶？」答：  「不得。」問：「可得一時唱說令四人受具戒耶？」答：  「不得。」

[0409b14]  問：「三比丘、第四籌，擯比丘，得擯不？」答：  「不得。」問：「第四別住比丘，擯比丘，得擯不？」答：  「不得。」

[0409b16]  問：「諸比丘擯折伏，得擯不？」答：「得擯。先  折伏羯磨得滅。」

[0409b17]  問：「諸比丘得擯，可依止比  丘、可出懺悔比丘不耶？」答：「得擯，先可依止、  可出懺悔羯磨得滅。」

[0409b19]  問：「諸比丘與已擯比丘  作折伏羯磨，名作不？」答：「不得。以不中同事  故。」

[0409b21]  問：「諸比丘與擯比丘作依止、遣出、懺悔羯  磨，得名作不？」答：「不得。以不中同事故。」

[0409b22]  問：「除  比丘，讒餘人得何罪？」答：「得突吉羅。」

[0409b24]  優波離問佛：「折伏羯磨有何義耶？」佛言：「此  是羯磨名字，是籌磨從鬪諍相言邊出，應語  是人：『眾僧後當籌量汝事。』」

[0409b26]  又問：「世尊！依止  羯磨有何義？」答：「此是羯磨名字，是但數作  眾罪，眾僧應語是人：『汝當依止某甲比丘  住。』」

[0409b29]  問：「世尊！驅出羯磨有何義？」答：「此是羯磨  名字，是羯磨污他家比丘邊出，應語是人：  『汝出去，莫是中住。』」

[0409c02]  優波離問佛：「破慢羯磨  有何義？」答：「此是羯磨名字，是羯磨從輕罵白  衣邊出，應語是人：『汝應向某甲居士悔過。』」

[0409c05]  優波離問：「如佛所說：『汝應依止某甲比丘  住。』此說有何義？」佛言：「隨是罪比丘深心愛念  恭敬者、畏難者，應依止是比丘住。」

[0409c07]  問：「如佛所  說：『眾僧後當籌量。』此說有何義？」答：「應語  言：『汝若有罪，應入僧中三自首，僧當隨罪  治汝。』是名籌量。」

[0409c10]  問：「若比丘語兩眼人言：『汝  是一眼人。』得何罪？」答：「故妄語故，得波逸提。」  又問：「語一眼人言：『汝一眼人。』得何罪？」答：
「輕惱他故，得波逸提。」

[0409c13]  問：「如佛所說：『比丘若  內、若外輕惱他。』是中云何內？云何外？」答：「內者  界內，外者界外。復次舍內名內，露地名外。」

[0409c16]  問：「如佛所說：『阿利吒比丘，竭馱婆羅門本  弟子，說遮道法作不遮道。』問：云何是遮道？」  答：「我說欲是遮道。」  (問雜事竟)

十誦律卷第五十五

* * *

【經文資訊】大正藏第 23 冊 No. 1435 十誦律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋本禪法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
