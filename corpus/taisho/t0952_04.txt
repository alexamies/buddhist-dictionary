五佛頂三昧陀羅尼經卷第四
大唐天竺三藏菩提流志奉　詔譯

五頂王修證悉地品第九

[0280c10]  爾時釋迦牟尼世尊。於是之時為未來世一  切有情。復觀大眾。謂金剛密迹首言。於當來  世。多有下劣精進頑愚有情。心耽渾垢下行
下見。不能成就無上大法。若有淨信純直有  情。愛樂呪法發菩提心。行常直正具精進  者。密迹我為此人。略說此頂輪王無量殊勝
功德威力。是諸如來大菩薩等所讚導處。亦  是無量佛三摩地門所出生處。能令超過一  切魔界。示大如來色身。摧破一切惡天龍藥
叉羅剎諸惡法。心伏恭敬。所有諸佛菩薩金  剛諸天呪法。悉攝此中。我於無量百千俱胝  劫。讚說此呪亦不能盡。是頂王呪。過去一切
如來為彼有情已教說。示我亦曾於過去無  量百千佛所。親聽受得此頂王法。是今得為  釋眾中尊。亦為今當說是呪法。金剛密迹若
有人。精持憶念此頂王呪。則除無量八難怖  畏。破諸魔軍滅諸重罪。前所說像隨畫一  像。以白檀香泥摩飾壇場。日日三時依法澡
浴著新淨衣。三時供養。三時誦呪。輪結印  等誦頂王呪。滿二百萬。乃候三月白月一日。  採持惹底延花。當畫像上繫為傘蓋。正於像
前莊嚴三肘壇。摩以白檀香泥塗摩壇面。乃  復持以種種塗香末香燒香蘇燈香水飲食花  等。壇上布列如法獻供。舉月一日誦頂王呪
佛眼呪。三時各誦一千八遍至十五日。繞壇  四面加然蘇燈一千八盞。結金剛座調調誦  呪。至後夜忽於空中聞雷震聲。像現三相。一
花蓋動。二畫像上放大光明。三像自動。覩斯  相已。心所願求皆得圓滿。若依法精勤誦滿  一俱胝數。名下承事供養於佛。若常依法誦
二俱胝。名中承事供養佛。滿三俱胝。名上承  事供養於佛。證大自在菩薩地住。作法無礙  力。能調伏一切天龍八部鬼神。若樂調伏
天龍神者。誦之四遍則各敬伏隨呪者意若  欲證大菩薩地。當詣海沙潬上或江河岸  沙潬上。誦呪印塔。塔長一肘一呪印一塔。隨
一一塔前置花香水燒香。誦呪滿七俱胝。於  最後塔放大光明入呪者身。於斯之時三千  大千一切釋梵天。他化自在天樂變化天廣
果天淨居天。色究竟天及諸天等并種族天。  各住於空雨眾香花種種歌讚。及諸龍神藥  叉羅剎一切鬼神。亦皆會湊散花供養而讚
歎之。所有寒氷地獄有情皆得溫適。所有猛  火地獄有情皆得涼適。是時呪者得大威德。  身證神通為天中天。身金色相如盛年者。證
大智慧於空自在。以諸天等前後圍繞。騰空  自在。其所同伴見作法者。皆得隨從為天  仙王。以無量百千呪仙前後圍繞。詣諸佛剎
隨心皆至。或處天帝釋宮分座同坐。身貌威  光精進智慧。一切天人無有疋者。及證菩薩  方便善巧。甚深智慧調伏有情。復增壽命無
量數劫。見諸如來出現成道。是時如來重說  伽他。

彼不思議天人敬　　斷諸貪垢邪見輪  
身及智慧大精進　　當獲神通利有情  
成就輪王證佛地　　得壽天中法勝尊

[0281b08]  金剛密迹此成就法。昔寶髻佛為凡夫時。修  持是頂輪王。此成就法金剛幢佛光明自在  王佛。如是無量佛等一一修持。此成就法復
有觀世音菩薩不動處菩薩。曼殊室利菩薩  普賢菩薩。如是無量大菩薩等。皆凡夫時修  持此法獲得菩提。密迹如汝往昔因地。遇金
剛幢如來法欲滅。憐愍有情難作。能作修成  佛眼大明呪故。若當來世者亦復如汝。堅固  情進發菩提心。憐慜有情修此頂王。則得成
就。復別修法。應常對觀頂輪王像前。誦滿百  萬遍。乃於白月十五日。加浴清淨著鮮淨  衣。一日一夜不食不語。持以白芥子和水。呪
一千八遍像前散灑。周遍八方結為壇界。以  諸飲食香水花香布置供養。壇上四面懸  諸幡蓋。持好雄黃置一蓮葉上置壇中心。面
東趺坐呪是雄黃令現三相。若得煖相即能  調伏一切有情。若得煙相即證安怛陀那大  仙若得光相持以塗身。證如盛年身金色相。
以諸呪仙前後圍繞。壽命一劫為呪仙中大  轉輪王。成就牛黃法亦如是。又法伺候佛神  通月。舉白月一日。一出一浴著新淨衣。三時
供養三時懺悔。發願誦呪啟請諸佛轉大法  輪。時則誦頂王一千八遍。如是作法至十五  日。加復精潔一日一夜不食不語。持以新淨
僧伽梨衣。或以錫杖故以鉢盂。呪一千八  遍置於壇內。復以種種飲食花香布設供養。  周勤結界擁護於身。面東趺坐調調誦呪。呪
僧伽梨衣令現火焰。呪者覩已披著身上。即  證呪仙騰往佛剎。能現眾身壽命一劫。

[0281c08]  又法佛神通月。詣河岸砂潬處。印一肘佛塔  滿十萬數。至十四日如法護身。復於像前廣  設供養。坐茅草席右手持一新淨之劍。誦頂
王呪。乃令空中出眾語讚。其頂王像上放大  光照呪者身。於其空中無量天樂不鼓自鳴。  時阿修羅女及諸呪仙呪仙種族。亦皆集會
無量讚歎。是時呪者即證身通為呪仙王。著  諸天服騰往自在。遊戲佛土壽命大劫。又法  詣山高勝頂上。嚴飾壇界置像。面東結印護
身。持以諸藥種種果子。喫為齋食勿飲食。誦  頂王呪三七遍。乃當持以屍陀林。鐵鑄為輪  輻相具足。其作輪匠六根端正。教鑄冶已將
一善伴詣阿修羅窟。於窟門前懸像結壇。以  佉陀羅木肘截然火。燒設火食。以白芥子無  樓木葉黑芥子油。如法相和。坐茅草席。右手
把輪一呪一燒滿十萬遍。則破修羅門鎖鑰。  二十萬遍時修羅宮殿則大火然。三十萬遍  則修羅童女而自出現恭敬。白言大士今何
作為。願入宮殿。隨所徒伴亦皆隨入。任所使  為。呪者入時勿將伴去。何以故恐損害故。若  入去時左手把輪。誦呪直入宮殿中。為修
羅尊。修羅宮殿一切財寶悉屬呪者。窟中  一切修羅大仙修羅童女皆僕從。若於世間  遊行住者。身亦得證現身。壽命一大劫。

五頂王普通成就法護摩品第十

[0282a04]  爾時釋迦牟尼如來。於是之時入于一切密  法光中佛不思議界神變三摩地王。其殑伽  沙一切諸佛。同是之時亦入一切密法光中
不思議界神變三摩地王。是時金剛密迹。從  座而起合掌恭敬。遶佛七匝却住一面。瞻仰  如來目不異顧。是時釋迦牟尼如來。與殑伽
沙一切如來。從三摩地安詳而起。告金剛密  迹王。汝當諦聽一切佛說五頂輪王異呪同  法。能示現妙大不思議不廣略法。若有成證
如諸佛說。密迹一切頂王通用呪品。我今先  說一切頂王最勝三摩地同請喚身呪曰。

[0282a15]  娜麼皤伽伐底  (丁禮反)  隖瑟膩沙  (去)  耶翳呬曳呬  簿伽畔達摩囉  (上)  [門@安]  鉢囉  (上)  底
(丁禮反)  縒麼麼  (稱名)  喝  㗚  割  (二合)  儉  (引)  健馱補澁波度跛末廩隣者  慢遮避囉  (上二合)  乞使
(二合)  娜跛羅底  (二合)  歌多末  攞播囉  (平)  訖囉  (二合)  摩野莎訶

[0282a20]  是諸法持以白花呪三遍。請召一切諸佛頂  王菩薩種族壇中會坐。

[0282a22]  一切供養呪曰。

[0282a23]  娜麼皤伽伐底隖瑟膩沙  (去)  耶縊  (烏以反)  麼  𤙖  (二  合)  健談補澁跛  𤙖  (二合)
度跛  𤙖  (二合)  嚩  [口*廉]  儞跛  𤙖  (二合)  者跛娜跛囉  (上二合)  底  (丁以反)

[0282a26]  車駕囉車駕囉薩婆步地瑟恥帝達摩囉闍波  囉底  [可*欠]  跢耶莎訶

[0282a28]  是一法若供養時。持以塗香花水燒香及諸  飲食皆呪三遍。

[0282b01]  請火天呪曰。

[0282b02]  娜麼皤伽嚩底隖瑟膩沙耶翳呬曳呬帝孺  (儒昭反)  摩理禰  (去)  阿  [起-巳+乞]  (其栗反)  娜曳莎訶

[0282b04]  是一法燒火食時。誦以三遍先請火天燒食  供養。後乃燒食供養諸佛菩薩及諸擁護大  士。

[0282b07]  發遣火天呪曰。

[0282b08]  娜麼皤伽嚩底烏瑟膩沙耶  (此下句同上)

[0282b09]  是一法一切獻火食都已周畢。誦三七遍發  遣火天。

[0282b11]  一切頂王心呪曰。

[0282b12]  娜麼皤伽縛底烏瑟膩沙耶唵拄嚕  𤙖  (二合)  畔  馱莎訶

[0282b14]  是一法自護護他營一切法悉皆清淨。

[0282b15]  大摧碎頂王呪曰。

[0282b16]  娜麼皤伽嚩底烏瑟膩沙耶唵微抧囉  (上)  拏度  曩度曩杜  (重引)

[0282b18]  是一法若為毘那夜迦嬈惱障者。常以是呪  灌頂護身結界結壇一切通用。若作頂王  大結壇者。淨屋舍時。亦以此呪呪火食灰白
芥子等一百八遍。相和散於屋舍內外四面。  或以一切頂王心呪。呪水灰等持散灑之。或  以所誦持身呪心呪亦得。又誦摧碎頂王呪。
呪佉陀羅木橛四枚一百八遍。釘之四方結  為壇界。

[0282b26]  摧惡鬼神呪曰。

[0282b27]  娜麼皤伽嚩底隖瑟膩沙耶薩嚩米  [起-巳+乞]  娜苾  途梵  (二合)  縒迦  (引)  耶咄露  (二合)  [糸*奓]
耶莎訶

[0282b29]  是一法能摧一切眾惡鬼神。及呪同伴蓋結  護身。四方住立施為大法。

[0282c02]  大難勝頂王呪曰。

[0282c03]  娜麼皤伽嚩底隖瑟膩沙耶薩嚩怛囉  (上登乙反)  阿  跛囉爾多耶唵捨麼野捨麼野扇底  (丁禮反)  難  (去)  底  (丁禮反)
達麼囉  (平二合)  闍磨使底  (丁禮反)  摩訶苾地  (二合)  薩皤喇陊  (他可反)  娑馱  [寧*頁]  莎訶

[0282c07]  是一法呪以新淨瓶滿盛香水。呪百八遍灌  頂浴身。能除遺一切罪垢災厄。毘那夜迦等。  晝夜擁護能除惡夢。

[0282c10]  爾時釋迦牟尼世尊告密迹言。是五頂王復  有少法但  [怡-台+庶]  誦持結如來頂印。印於頂上呪
印三遍。則成擁護。或火食灰或白芥子。呪之  七遍帶佩髻身亦成擁護。若為災厄魍魎之  疾。令白線索一呪一結。帶佩身頸則得除滅。
若樂於屍陀林作諸法者。結印誦呪一百八  遍。則護蓋身任所作法。若扇底迦法。呪酥  火燒則應法成。若取伏藏以淨練酥。一呪一
燒一千八遍取無障礙。或以白芥子一呪一  燒一千八遍亦得無障。又法於月蝕時。摩壇  燒香。銀器盛乳置壇中心。專心呪乳特勿
觀月。月欲如故即持服之。能除一切身中厄  難。

[0282c23]  又法諸山頂住。常食粳米乳飲。面東趺坐誦  呪滿三洛叉  (三十萬)  已。則三日三夜不食不語。以
菩提木肘截然火。持以油麻酪酥蜜等相和。  於三日三夜一呪一燒。勿使間斷滿三日三  夜。欲明之時。則得富貴財寶自然。

[0282c28]  又法以白芥子和油。每日三時一呪一燒一  千八遍。滿七日已。則得他人而自敬伏。若  燒白花降伏婆羅門。若燒黃花伏剎利。若
燒黑花敬伏田舍人。若欲遣伏邪見惡人者。  以稻穀糠苦練木葉毒藥等相和。一呪一燒  即得遣伏若罰惡人以黑芥子。一呪一燒則  得摧伏。

[0283a06]  若欲遣伏作病鬼者。結印誦呪。每呪後加誦  泮字。

[0283a08]  若人著毒虫毒藥悶惱疼痛者。呪後加誦若  [寧*頁]  二字七遍。又加莫摩摩三字七遍。又加枲  字七遍。又加  [糸*奓]
目二字七遍。皆默音誦之  攝禁於毒。

[0283a12]  若欲富饒者。以諸乳木肘截然火。持諸果子  酥蜜相和。一呪一燒則如所願。

[0283a14]  又法以白油麻和酥蜜。一呪一燒亦得如願。

[0283a15]  又法以古嘍草寸截和酥。一呪一燒滿一洛  叉。則轉正業命更得增壽。又法以酥一呪  一燒得大威德。

[0283a18]  又酥乳相和。一呪一燒得大安隱。

[0283a19]  又法酥酪相和。一呪一燒大得財食。

[0283a20]  如是火食者。每日三時時別一千八遍。各滿  七日則得成就。密迹又有頂王大法藥成就  者。於舍利處或山頂。燒香供養面東趺坐。結
印誦呪滿三洛叉。乃炒稻穀花和酥蜜。像  前趺坐每日三時三指攥持。一呪一燒一千  八遍滿一洛叉。又詣大山松柏林處。三日三
夜不食不語。面東趺坐誦頂輪王呪。滿一洛  叉已結袈裟角。若是俗人梳髮呪結。得安  怛陀那。世間遊行不為人得見。

[0283a29]  又法諸山頂住。常食大麥乳糜。常面於日結  加趺坐誦洛叉遍。亦得證安怛陀那。

[0283b02]  又法以左手為拳。呪滿洛叉證如上法。

[0283b03]  又法若月蝕時。塗隨心壇。以赤銅器盛赤黃  牛酥置於壇內。持赤銅筯調攪酥。呪酥  莫絕令現三相。一沸沫相。呪者服之得大文
持。二現煙相。服者得大安怛陀那。三現光  相。服者得證神通。成就雄黃法亦如是。

[0283b08]  又法於舍利處。山頂處蘭若處。深山谷處河  泉處。所作輪法劍法杵杖鹿皮等法。皆各先  呪一千八遍。然乃依法誦呪。如是成三悉地
法三昧耶。故金剛密迹主汝又諦聽五頂王  同成就法。是諸佛說。以少功力則得成就若  作法時聞見訖哩迦羅縒虫聲迦迦鳥好鳥  等。入之作法則得成就。每誦呪遍常聯歸
命。一一誦持迴施有情。最上勝證大果福故。  若有愚智人尠福有情。三千日中誦持斯法。  無量艱苦乃得成就。是故此法若修持者。精
信一心淨持一行。沐浴清淨不營雜法。唯  持此法應為佛果濟救眾生。則得福果最上  證地。常夢見諸天大威德者。即得成就。密迹
此法如是。若有人能依方法教。發菩提心讀  誦受持聽聞思修。則獲勝福成就一切。何以  故是法以於聞智等三智證成。是故此法我  已廣略。為當來有情說是法故。

[0283b25]  復告密迹於當來世時多有有情。下劣精進  下劣修學。我慢邪慢嗔癡具縛。慳貪嫉妬諂  曲邪命。儀服徐行外示賢相。不規法律無羞  愧  赧
。魔鬼嬈心。唯說斷見。空無所有。如斯有  情意思業思。晝夜如是雖多功苦。受持諸呪  永無證効。我今為斯魔業有情破黑業故。說
往諸佛難勝奮怒王呪。為令利益此之有情  得最證故。有能精心每日三時受持誦者。則  破滅一切障難魔魅障業。於時金剛密迹。歡
喜踊躍禮佛雙足。曲躬前立白世尊曰。

救世大覺尊　　智者所恭敬  
我今樂願聞　　難勝奮迅王

[0283c08]  爾時世尊即說呪曰。

[0283c09]  娜母囉怛娜  (二合)  怛囉  (二合)  夜  (引)  也娜麼薩婆  勃陀冒地婆覩味  (二合)  蜜也  (二合)  怛地也
(二合)  他  [口*節]  那  [口*節]  那  [口*節]  那嚩  [口*(隸-木+士)]  怛他  孽  多索訶佐
低薩婆勃陀儞尾駛低阿帽伽阿波囉  (二合)  底  (丁以反)  呵帝阿波囉  [口*節]  帝微囉劑微  孽  多皤耶夷  (二合)  微磨  [口*犁]
儞捺囉  (二合)  娑囉  (二合)  [口*肥]  皤嚩底曳  (二合)  味  [口*禮]  娜以羝怒囉地  (上)  孽  迷薩底曳  (二合)
儞  囉固  [口*梨]  磨囉嚩攞微那捨苨賒抧耶  (二合)  母泥  曳  (二合)  娑羝  (二合)  啫薩嚩  [口*犁]  娜味利曳  (二合)
拏  [口*落]  迦叉  (二合)  [口*落]  迦叉  (二合)  麼吽  (二合稱名)  薩波囄襪斕嚩  哆  (上)  薩嚩迦  (去)
楞囉酇祖  (去)  嚧那伽底曳  (二合)  娑  (去)  儞尾  [口*訥]  聿  (二合)  徒徙孕  (二合)  賀弭也  (二合)  伽囉
(二  合)  薩離悉哩  (二合)  跛泥嚩薩埵婆那伽藥迦叉  邏迦叉娑弭底禮  (二合)  必舍遮步多那婆娑  磨  (二合)  囉布多娜迦吒布多那箇枯
㗚  都  (二合)  徙  多  (二合)  囉迦沫多  (平)  攞訖里  (二合)  底也  (二合)  迦  㗚  磨拏滿底囉
(二合)  庾伽祖  (去)  㗚  拏  (二合)  庾加多抧  底庾  (二合)  烏祖  (入)  賀囉薩婆皤耶努師  [口*者*見]
(二合)  波地囉  (二合)  嘸波薩  [仁-二+愚]  跛耶細鼻曜  (二合)  娜母窣  都  (二合)  婆伽伐底也  (二合)  烏馱攞覓
[嗑-去+兮]  經  (二合)  儗  囄儗囄囉怛那  (二合)  古囉娑摩失哩  (二合)  羝弭哩  弭哩阿迦舍馱覩陀啫  [口*禮]
企哩企哩薩婆怛他  孽  多利耶  (二合)  失囉  (二合)  伐迦  [口*楞]  伽囉步羝苨  微物儞夜  (二合)  利耶  (二合)
末囉呵磨怛他  孽  多  怛他  孽  帝微濕縛  (二合)  晉底也  (二合)  麼囉跛攞迦  囉  (二合)  謎那冒嚩  孽  伐底耶  (二合)
跛囉  [口*節]  帝  [口*落]  迦  叉  [口*落]  迦叉麼麼薩婆訥師覩波捺羅  (二合)  袍波  耶薜曳  (二合)  西比也  (二合)
莎訶

[0284a08]  爾時如來說是呪時。大千界大地諸魔宮殿。  一時皆大六反震動。是時如來告金剛密迹。  此呪是我所說。稱讚七佛十力功德。為令利
益諸有有情。受持成就頂輪王呪及諸呪者。  令淨如法書寫佩帶頸臂頂上。則速成證。呪  神置前圍繞護念。若有往詣淨不淨處。應先
誦是難勝王心呪三遍。則常不為一切天魔  魔人等而作障惱。若一切諸惡鬼神不伏違  逆難勝王心呪者。則不得入毘沙門城。背叛
一切金剛種族。及自種族亦相背叛。密迹此  明王心呪有大威德。能成護衛一切事業諸  佛菩薩悉皆隨喜。

[0284a20]  爾時世尊又告密迹。我為一切苾芻苾芻尼  信男信女等。所持成就此不思議頂王印呪  說行三昧耶門。應各依所清淨持戒。發菩
提心請阿闍梨。入受法壇如呪法行。善根具  足。依善知識計思正念。善巧方便觀知法界  如虛空性。入深般若波羅蜜多。無二別心不
放逸。不妄語常不卒暴。嗔欺我慢相嘲相  誂謗說有情。依持三世諸佛菩薩境界法行。  善了分別隨喜修學。不惜軀命遠離人間。住
阿蘭若每日三時。發菩提心歸佛法僧。誦菩  薩戒如所聽習。思惟法義修四攝法。塗掃佛  塔摩壇供養。發精進心心口唯一。應常謙下
恭敬和上闍梨同學憐愍有情了達密義。樂  恒精進濟度有情住於佛住。如是相應則得  成就。又告密迹。若有證成頂輪王者。於當來
世身金色相。光明過百千日。映蔽眾相皆  不現之。證成頂王呪法者。眾生見者皆大歡  喜。如如意樹所樂圓滿。復次密迹若有菩薩。
證此頂法。心樂變化天諸美食。施雨地獄一  切有情。則皆圓滿。修此法者。十地菩薩亦不  能障。密迹此一字王。於諸呪中而最為上。
若成就者菩薩萬行悉皆圓滿。所有十重  一切罪垢。地獄之報悉皆銷滅。獲諸神通。一  剎那中即遍遊往十方國土。及阿迦尼吒天。
行菩薩行得一切佛一切菩薩獨覺聲聞諸天  歡喜讚歎。若欲遊往無邊世界導化眾生。隨  彼言音說諸妙法。亦皆圓滿。乃至遊往無量
無數種種世界。隨所世界現種種身。皆得色  相言詞巧妙。於是如來復說偈言。

成就輪王祕密者　　相好超特那羅天  
諸明仙中大威德　　各手執劍若青蓮  
相鬪紛騰如雲轉　　勇弈威光蔽日月  
若有受持頂輪法　　如是難調皆調伏

[0284b24]  爾時世尊又告金剛密迹主。我復為當來一  切呪者。略說三種悉地成就處。所謂上中下。  如是三地各復有三。或有淨不淨處。智者善
知。上謂天上三勝處。中謂大河岸海岸山  中。下謂大泉池有蓮華處。多花果林處屍陀  林處。如是處一切法皆同。言不淨處。一惡國
王處。二賊難多處。三惡同伴飢饉等處。皆不  同住。修治作法復有三時不可作法。謂極熱  時。瀑雨時。極寒時。又有三時修治。善分別
知。從五更時至日辰時。從午至日未時。從  酉至亥時。如是時中大作念誦法皆得圓滿。  密迹復有三密法善分別知。若不解知所念
誦法則不成驗。於三吽摩法中。阿毘遮嚕迦  法不應作。何以故譬如毒藥瓶不應盛乳。若  盛乳者乳皆隨毒。是故善知餘應作之。以骨
露草蘇欝頭摩羅木。或楓香木或柏木欝金  香等。日日三時火供養作補瑟胝迦。成種種  諸法。又以烏麻蜜蘇白芥子波羅奢木等火
供養。亦得成就三種法故。爾時世尊復誥金  剛密迹言。是法王中又有成印。能成頂輪真  言王佛眼真言等。無量威德無量種事。為利
眾生重說真言法。一印之中生於無量。又別  通用印等。皆能成就無量事故。

頂王根本印

[0284c19]  以左右二頭指二無名指二小指。右押左相  叉入掌中作拳。其二大拇指並雙屈頭入掌  中。其二中指直竪合頭相拄。是一法印作
訖。於頂上破一切佛頂。從心心通諸佛頂成  就法用。若諸一切惡天龍神。藥叉羅剎阿修  羅迦樓羅緊那羅摩呼羅伽毘那夜迦。見輪  是印悉皆怖走。一切輪王心印呪曰。

[0284c26]  那莫三漫多勃馱南唵  (二合)  吽卓  (二合)  嚕  𤙖  畔  馱莎訶

[0284c28]  是一印呪具大威德。若誦輪印得大安樂蠲  眾苦。故國人安寧亦能成辦一切事故。

頂王請喚印之二

[0285a02]  准前根本印。唯以二中指頭。下上微微來去。  是一法印啟召一切佛菩薩等及諸呪神。  是一印呪已如上說。是亦通供養塗香散花  燒香處用。

請喚火天印之三

[0285a07]  准前根本印。唯改屈二中指如半環勢。頭勿  相著。是一法印請喚火王而供養之。若獻供  畢發送火天時。則却直伸伸中指頭。供養印
呪已如上所說。

頂王摧碎印之四

[0285a12]  准前根本印。唯改屈右中指頭。拄左中指上  第一節文。其左中指直竪伸之。結是印護  身。以印印五處。結界右轉解界左轉。地界
拄地上界上拄。是一法印亦名淨地印。力能  成就一切諸事。結界護身淨治地用灌頂時  用。是一印呪已如上說。

頂王咄嚕  [糸*奓]  迦印之五

[0285a19]  准前根本印。唯改屈左中指頭。拄右中指上  第一節文。其右中指直竪伸之。是一法印  亦名頂王心印。力亦能調伏障礙毘那夜迦
諸惡鬼神。常輪是印摧諸障用。灌頂時用沐  浴時用皆無障惱。是一印法亦如上呪。

難勝奮怒王印之六

[0285a25]  准前根本印。唯改屈二中指頭。右押左。各  緊押左右指背岐間。是一印呪亦如上說。密  迹此名略說一印生差別印隨眾法用。若廣
說如是流布呪者。教行則有無量不假廣說。  何以故我於餘部已廣分別。說五頂輪王成  就呪共成佛眼呪法。以是法門故得解脫。若
以楓香木齊截然火。持以烏麻和酥乳等。  日日以三時燒之供養。則得呪神歡喜護守  與三悉地。悉地者是一切佛佛子說。謂利眾
生隨精進力世間安樂。是知呪者謂斷諸疑  網勤發修趣。是故密迹汝當諦聽。若欲一切  成就呪法。應起正見慈悲一切。偏功印塔則
速成就。證地不難。現世資糧福善圓滿。當所  生處常受福樂。密迹此呪王是所過去無量  無數一切如來。皆得是頂王法門心地。我亦
證成是頂王法心。爾時世尊重以佛眼。觀察  無量無邊一切佛剎。誥金剛密迹主言。我於  餘諸三部所說。律法及成就法印呪等。任皆
取用。以彼呪力能除障惱。一切臭穢殘宿食  皆不應食。若食者不證悉地驗。如是等法略  說少爾。若我住劫廣演說不可盡。若人得此
頂輪法門受持供養。從此生際乃至菩提。更  不退轉。應知是人早已故往積集資糧菩提  善根。由此因緣。今令得頂輪王法具足圓
滿。是時如來說是經時。金剛密迹主諸大  菩薩。苾芻苾芻尼。諸天龍藥叉羅剎乾闥婆。  乃至一切世間有情等。聞佛說經皆大歡喜  信奉而行。

五佛頂三昧陀羅尼經卷第四

[0285b26]  按開元錄云。一字佛頂輪王經五卷。亦云  五佛頂或六卷。則此四卷本與彼五卷頂  輪王經。只是一經而分卷有異耳。又按目
錄及音義丹本經。皆云五卷無四卷者。則  此四卷經宜在削去。然尋其文相。非唯廣  略不同。往往互有不可取捨處。今依鄉本  雙存。

* * *

【經文資訊】大正藏第 19 冊 No. 0952 五佛頂三昧陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
