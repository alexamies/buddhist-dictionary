佛說罪業應報教化地獄經


後漢安息三藏安世高譯

[0450c13]  如是我聞：

[0450c13]  一時佛住王舍城耆闍崛山中，與  大菩薩摩訶薩及聲聞眷屬俱，亦與比丘、比  丘尼、優婆塞、優婆夷及諸天、龍、鬼神等皆悉
集會。爾時信相菩薩白佛言：「世尊！今有地  獄、餓鬼、畜生、奴婢、貧富、貴賤種類若干，唯願  世尊具演說法！若有眾生聞佛說法，如孩子
得母、如病得醫、如羸得食、如暗得燈，世尊  說法利益眾生亦復如是。」

[0450c21]  爾時世尊觀時已至，見斯菩薩勸請慇懃，即  放眉間白毫相光照于世界——地獄休息，苦痛  安寧。爾時一切受罪眾生尋佛光明，來詣佛
所；遶佛七匝，為佛作禮；勸請世尊，敷演道化，  令此眾生得蒙解脫。

[0450c26]  爾時信相菩薩為諸眾生而作發起，前白佛  言：「世尊！今有受罪眾生，為諸獄卒剉碓斬身，  從頭至足乃至其頂；斬之已訖，巧風吹活，
而復斬之。何罪所致？」

[0450c29]  佛言：「以前世時坐不  信三尊、不孝父母、屠兒魁膾斬截眾生，故獲  斯罪。」

[0451a02]  「第二，復有眾生，身體頑痺眉鬚墮落舉  身洪爛，鳥栖鹿宿人跡永絕，沾污親族人不  喜見，名之癩病。何罪所致？」

[0451a04]  佛言：「以前世時  坐不信三尊、不孝父母，破壞塔寺、剝脫道  人，斬射賢聖、傷害師長，常無返復、背恩忘
義，常行苟且、婬匿尊卑無所忌諱，故獲斯  罪。」

[0451a09]  「第三，復有眾生身體長大，聾騃無足宛轉腹  行，唯食泥土以自活命，為諸小蟲之所唼食，  常受此苦不可堪處。何罪所致？」

[0451a11]  佛言：「以前世  時坐為人自用、不信好言善語，不孝父母、反戾  時君；或為帝主大臣四鎮方伯州郡令長
吏禁督護，恃其威勢侵奪民物，無有道理使  民苦悴吁嗟而行。故獲斯罪。」

[0451a16]  「第四，復有眾生，兩目盲瞎都無所見，或  觝  樹  木或墮溝坑，於時死已，更復受身亦復如  是。何罪所致？」

[0451a18]  佛言：「以前世時坐不信罪福障  佛光明，縫鷹眼合、籠繫眾生，皮囊盛頭不得  所見。故獲斯罪。」

[0451a21]  「第五，復有眾生，謇吃瘖瘂口不能言。若有所  說，閉目舉手乃不言了。何罪所致？」

[0451a22]  佛言：「以前  世時坐誹謗三尊、輕毀聖道，論他好醜、求人  長短，強誣良善、憎嫉賢人。故獲斯罪。」

[0451a25]  「第六，復有眾生，腹大頸細，不能下食；若有所  食，變為膿血。何罪所致？」

[0451a26]  佛言：「以前世時偷  盜僧食，或為大會福食屏處偷噉；悋惜己物，  但貪他財；常行惡心，與人毒藥，氣息不通。  故獲斯罪。」

[0451b01]  「第七，復有眾生，常為獄卒熱燒鐵釘釘人  百節骨頭，釘之已訖自然火生，焚燒身體悉  皆焦爛。何罪所致？」

[0451b03]  佛言：「以前世時坐為針灸  醫師，針人身體不能差病；誑他取財，徒受苦  痛，令他苦惱。故獲斯罪。」

[0451b06]  「第八，復有眾生常在鑊湯中，為牛頭阿傍以  三股鐵叉，叉人內著鑊湯中煮之令爛，還  復吹活而復煮之。何罪所致？」

[0451b08]  佛言：「以前世時，  信邪倒見祠祀鬼神，屠殺眾生，湯灌搣毛、鑊  湯煎煮，不可限量。故獲斯罪。」

[0451b11]  「第九，復有眾生，常在火城中煻煨齊心，四門  俱開；若欲趣向，門即閉之，東西馳走，不能自  免，為火燒盡。何罪所致？」

[0451b13]  佛言：「以前世時坐焚  燒山澤、火煨雞子、燒他村陌，燒煮眾生身  爛皮剝。故獲斯罪。」

[0451b16]  「第十，復有眾生常在雪山中，寒風所吹，皮肉  剝裂，求死不得。何罪所致？」

[0451b17]  佛言：「以前世時  坐橫道作賊，剝脫人衣，使冬月之日令他凍  死；生  [利-禾+皮]  牛羊痛不可堪。故獲斯罪。」

[0451b20]  「第十一，復有眾生常在刀山、劍樹上，若有所  投，即便割傷，支節斷壞。何罪所致？」

[0451b21]  佛言：「以  前世時坐屠殺為業，烹害眾生，屠割剝裂，  骨肉分離，頭脚星散，懸於高格，稱量而賣；或  復生懸眾生苦痛難處。故獲斯罪。」

[0451b25]  「第十二，復有眾生五根不具。何罪所致？」

[0451b25]  佛言：  「以前世時坐飛鷹走狗，彈射禽獸，或斷其頭，  或斷其足，生搣鳥翼。故獲斯罪。」

[0451b28]  「第十三，復有眾生，攣躄背僂腰髖不遂，脚跛  手拘，不能操涉。何罪所致？」

[0451b29]  佛言：「以前世時  坐為人憯剋，行道安槍；或安射窠，施張弶穽  陷墜眾生，頭破脚折，傷損非一。故獲斯罪。」

[0451c03]  「第十四，復有眾生，常為獄卒桎梏其身，不得  免脫。何罪所致？」

[0451c04]  佛言：「以前世時坐網捕眾  生，籠繫而畜，飢窮困苦；或為宰主、令長貪  取財錢，枉繫良善，怨苦號天，不得縱意。故  獲斯罪。」

[0451c08]  「第十五，復有眾生，或癲、或狂、或癡、或騃，不別  好醜。何罪所致？」

[0451c09]  佛言：「以前世時坐飲酒醉  亂，犯三十六失，後得癡身，如似醉人，不識尊  卑，不別好醜。八萬劫墮沸屎地獄，獄卒斬
剉，求死不得，求生不得，五窮六極，長夜受苦，  以坐貪酒過。受罪已，始得為人，癃殘跛蹇，為  人之所憎嫉；行逢接他橫事，常無樂時。以酒  過犯，故獲斯罪。」

[0451c16]  「第十六，復有眾生其形甚小，陰藏甚大；挽之  身疲，皆復進引；行立坐臥，以之為妨。何罪  所致？」

[0451c18]  佛言：「以前世時坐治生販賣，自譽己物，  毀呰他財；囂升弄  斗  ，躡秤前後，欺誑於人。  故獲斯罪。」

[0451c21]  「第十七，復有眾生男根不具，為黃門身，不得  妻娶。何罪所致？」

[0451c22]  佛言：「以前世時坐喜犍象、  馬、牛、羊、猪、狗不可稱數，令此眾生苦痛難忍，  死而復穌。故獲斯罪。」

[0452a01]  「第十八，復有眾生，從生至老無有兒子，孤立  獨存。何罪所致？」

[0452a02]  佛言：「以前世時坐為人暴惡，  不信罪福；百鳥產乳之時，齎持瓶器，循大水  渚，求拾鴻、鵠、鸚、鵡、鵝、鴈諸鳥子卵，擔歸煮
噉；諸鳥失子，悲鳴叫裂，眼中血出。故獲斯罪。」

[0452a06]  「第十九，復有眾生少小孤寒，無有父母、兄弟；  為他作使，辛苦活命；長大成人，橫罹殃禍；縣
官所縛，繫閉牢獄；無人追餉，飢窮困苦，無所  告及。何罪所致？」

[0452a09]  佛言：「以前世時坐喜捕  拾鵰、鷲、鷹、鷂、熊、羆、虎、豹，枷鎖而畜，孤此眾生；  父母、兄弟常恒憂念，悲鳴叫裂，哀感人心；不
能供養，常苦飢餓，骨立皮連，求死不得。故獲  斯罪。」

[0452a14]  「第二十，復有眾生其形甚醜，身體黑如漆，兩  目復青，頭頰俱垖，皰面平鼻，兩目黃赤，  牙齒踈缺，口氣腥臭，矬短癰腫，大腹腰髖，
脚復繚戾，僂脊匡肋，費衣健食，惡瘡膿血，  水腫乾痟，疥、癩、癰、疽種種諸惡集在其身；  雖親附人，人不在意；若他作罪，橫羅其殃；永
不見佛、永不聞法、永不識僧。何罪所致？」

[0452a20]  佛  言：「以前世時坐為子不孝父母，為臣不忠其  君，為君不敬其下，朋友不以其信，鄉黨不以
其齒，朝廷不以其爵；趣為趣作，心意顛倒，無  有其度；不信三尊，殺君害師；伐國掠民，攻城  破塢，偷寨過盜，惡業非一；美己惡人，侵陵
孤老，誣謗賢聖，輕慢尊長，欺誑下賤。一切罪  業悉具犯之。眾惡集報，故獲斯罪。」

[0452a28]  爾時一切諸受罪眾生聞佛作如是說，悲  [口*睪]  動地，淚下如雨，而白佛言：「唯願世尊久住  說法，令我等輩而得解脫！」

[0452b01]  佛言：「若我久住，  薄德之人不種善根，謂我常在，不念無常。善  男子！譬如孩兒母常在側，不生難遭之想；若
母去者，便生渴仰思戀之心；母方還來，乃生  歡喜。善男子！我今亦復如是。知諸眾生善惡  業緣、受報好醜，故般涅槃。」

[0452b06]  爾時世尊即為  此諸受罪眾生而說偈言：

「水流不常滿，　　火盛不久然，  
日出須臾沒，　　月滿已復缺。  
尊榮豪貴者，　　無常復過是，  
念當勤精進，　　頂禮無上尊。」

[0452b12]  爾時世尊說斯偈已，諸受罪眾生白佛言：「世  尊！修何善行得離斯苦？」

[0452b13]  佛言：「當勤孝順父  母，敬事師長，歸奉三尊；勤行布施、持戒、忍辱、  精進、禪定、智慧，慈悲喜捨，怨親平等，同己無
二；不欺孤老，不輕下賤，護彼如己。汝等若能  如是修行，則為已得報佛之恩，永離眾苦。」

[0452b17]  說  是經已，菩薩摩訶薩即得阿耨多羅三藐三  菩提，聲聞、緣覺即得六通、三明、具八解脫，有  得法眼淨。若有眾生得聞是經不墮三塗、八
難之處。地獄休息，苦痛安寧。

[0452b21]  爾時信相菩薩  白佛言：「當何名此經？云何奉持？」

[0452b22]  佛告信相菩  薩善男子：「此經名為『罪業報應教化地獄經』，  當奉持之，廣令流布，功德無量！」

[0452b24]  諸天大眾聞  經歡喜，五體投地，作禮奉行。

佛說罪業應報教化地獄經

* * *

【經文資訊】大正藏第 17 冊 No. 0724 佛說罪業應報教化地獄經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，維習安大德提供，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
