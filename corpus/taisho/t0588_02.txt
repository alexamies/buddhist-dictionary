佛說須真天子經卷第二


西晉月氏三藏竺法護譯

◎答法議品第二

[0101c12]  須真天子則語文殊師利童子言：「如來為  我發遣三十二事章句法品，惟願重為廣說  令解。云何菩薩於此大乘意不忘信？」

[0101c14]  文殊師  利答言：「心自審信不隨他教故。」

[0101c15]  天子復問：  「云何菩薩所作堅強？」

[0101c16]  答言：「降棄諸欲故。」

[0101c16]  天子  復問：「云何菩薩得最禑之福？」

[0101c17]  答言：「了知法  界而不動故。」

[0101c18]  天子復問：「云何菩薩得無礙行？」

[0101c19]  答言：「不為諸入之所惑故。」

[0101c19]  天子復問：「云何  菩薩去離冥塵？」

[0101c20]  答曰：「知諸法界本皆淨故。」

[0101c21]  天子復問：「云何菩薩入眾勇辯離諸恐畏？」

[0101c21]  答  言：「選求諸法，不可得貌故。」

[0101c22]  天子復問：「云何菩  薩得所聞義，依而有護？」

[0101c23]  答言：「知諸法默然  故。」

[0101c24]  天子復問：「云何菩薩得依法議？」

[0101c24]  答言：  「已知住法界故。」

[0101c25]  天子復問：「云何菩薩而得  順教？」

[0101c26]  答言：「不隨諸音故。」

[0101c26]  天子復問：「云何  菩薩得隨法教？」

[0101c27]  文殊答言：「得諸解脫故。」

[0101c27]  天  子復問：「云何菩薩得無過者？」

[0101c28]  答言：「於諸法  心不動故。」

[0101c29]  天子復問：「云何菩薩降伏魔眾？」

[0102a01]  答言：「以空覺於愛欲而求道故。」

[0102a01]  天子復問：  「云何菩薩智不可逮？」

[0102a02]  文殊答曰：「得諸佛法  悉受持故。」

[0102a03]  天子復問：「云何菩薩不為世法所  污？」

[0102a04]  答曰：「隨世俗行無能污故。」

[0102a04]  天子復問：  「云何菩薩得諸深行？」

[0102a05]  答言：「於空法不恐懼故。」

[0102a06]  天子復問：「云何菩薩知巧便根？」

[0102a06]  答曰：「於  六情悉見諸情之本故。」

[0102a07]  天子復問：「云何菩薩  得至脫門？」

[0102a08]  答言：「於一切門為說脫教故。」

[0102a08]  天  子復問：「云何菩薩得奇特方便？」

[0102a09]  答言：「於生  死索泥洹求而見之，於泥洹見生死徑故。」

[0102a10]  天  子復問：「云何菩薩所作得因緣方便？」

[0102a11]  答  曰：「住於無數，悉見一切諸法故。」

[0102a12]  天子復問：  「云何菩薩得律方便？」

[0102a13]  答言：「視一切法無所屬  故。」

[0102a14]  天子復問：「云何菩薩得善權方便？」

[0102a14]  答言：  「隨世所作，不離不著故。」

[0102a15]  天子復問：「云何菩薩  得吉祥願？」

[0102a16]  答言：「已逮道智故。」

[0102a16]  天子復問：「云  何菩薩得忍辱力？」

[0102a17]  答言：「從本已來至於泥洹，  悉知諸法故。」

[0102a18]  天子復問：「云何菩薩得度彼岸？」

[0102a19]  答言：「悉知一切異法故。」

[0102a19]  天子復問：「云何菩  薩得饒益一切？」

[0102a20]  答言：「悉知無盡法界故。」

[0102a20]  天  子復問：「云何菩薩為眾所愛？」

[0102a21]  答言：「視諸佛  剎無有色故。」

[0102a22]  天子復問：「云何菩薩得眾稱譽？」

[0102a23]  答言：「不於諸法言是我所、非我所故。」

[0102a23]  天子復  問：「云何菩薩德不可盡？」

[0102a24]  答曰：「等知諸法如  虛空故。」

[0102a25]  天子復問：「云何菩薩得堅其本要？」

[0102a26]  答言：「於法界無所破壞故。」

[0102a26]  天子復問：「云何  菩薩得為豪尊？」

[0102a27]  答言：「無心悉知一切心故。」

[0102a28]  天子復問：「云何菩薩而得為師？」

[0102a28]  答言：「於無念  法無所捨故。」

[0102a29]  天子復問：「云何菩薩得曉知眾  事？」

[0102b01]  答言：「知一切法，無依無怙、無來往故。是  故，天子！菩薩得曉了眾事。」

[0102b02]  爾時文殊師利  說是事時，八萬菩薩得無所從生法忍。於是  世尊讚文殊師利童子言：「善哉，善哉！如所解  說，分別法義，何快如此！」

須真天子經法純淑品第三

[0102b07]  於是須真天子復問文殊師利言：「仁者！我所  問法為純淑不？」

[0102b08]  答言：「世之所有，欲而無厭，  心悉捨離，審於法奧，則為法之純淑。如吾  所報卿屬所問，豈復純淑法耶？法乎，天子！無
純無淑。所以者何？無像貌故。法乎，天子！不  可得見。所以者何？目之所視不極於微，用有  著故。法乎，天子！亦無作者。所以者何？用無
起故。法乎，天子！無有道徑。所以者何？無吾  無我故。法乎，天子！悉皆平等。所以者何？如  虛空故。法乎，天子！不可得等。所以者何？用無
侶故。法乎，天子！常住，無來無去，無語無言，無  毀無譽，離於毀譽；無綺無飾，無醜無陋故。法  乎，天子！無穿無漏、無補無納。所以者何？過於
魔行故。法乎，天子！無長無養。所以者何？離  於起滅故。法乎，天子！無處無住。所以者何？  樂於法界故。法乎，天子！無所畏。所以者何？
用不惑故。法乎，天子！無所愛。所以者何？離  於貢高故。法乎，天子！不貢高。所以者何？習  寂然故。法乎，天子！習寂然。所以者何？離諸
念故。法乎，天子！無所念。所以者何？降諸異  道故。法乎，天子！無有巢窟。所以者何？離婬  怒癡故。法乎，天子！空。所以者何？從本以來
淨故。法乎，天子！無想。所以者何？無聲名故。  法乎，天子！無願。所以者何？不造立識故。法  乎，天子！無造立。所以者何？無疆界故。法乎，
天子！無所猗。所以者何？用無雙故。法乎，天  子！無動搖。所以者何？用堅住故。法乎，天子！  無我。所以者何？用不滅故。法乎，天子！無人。
所以者何？從本已來無所生故。法乎，天子！無  常。所以者何？無所起故。法乎，天子！無所起。  所以者何？習無所生故。法乎，天子！無所生。
所以者何？無苦器想故。法乎，天子！無有  想。所以者何？離諸相故。如是，天子！此則為  法之純淑義也。」

[0102c11]  天子復問：「文殊師利！法無  所有亦無所要，云何仁者說純淑法議乎？」

[0102c13]  答言：「善哉，善哉！如卿所語，誠無有異。無所  有者，此則純淑法議。所以者何？無身口意  所作，是則法之純淑也。所以然者？天子！
法無巢窟故。有巢窟者，身與意而異，則為非  時之心施。」

[0102c18]  天子復問：「云何得知非時之心？」

[0102c18]  答言：「天子！  有身為六衰相所繫而計有常，則知非時  之心。知法求名著音聲響而隨邪徑，則知  非時之心。知法及僧受道果證，則知非時之
心。知愛欲本邪相施與，則知非時之心。知  戒而離寂靜，則知非時之心。畢三惡道得  出為人，志在天福，則知非時之心。其意不調
而欲布施，則知非時之心。意無寂滅，則知  非時之心。意有猗怙而欲忍辱，則知非時之  心。不淨其意而欲精進，則知非時之心。多
念喜忘禪思不定，則知非時之心。自大貢高  忽於智慧，則知非時之心。住於我所而欲  行慈，則知非時之心。志於猶豫而欲行哀，
則知非時之心。行墮四證而欲行喜，則知  非時之心。住於有身而欲行護，則知非時之  心。無身痛痒意而欲念法不應止，則知非
時之心。知諸起滅不應斷，則知非時之心。  身意相猗不應神足，則知非時之心。以六情  猗於五根，則知非時之心。以所見力依於五
力，則知非時之心。知七法無覺意，則知非  時之心。念愛欲貪不應八直，則知非時之心。  於苦智而有疑，則知非時之心。於習而有
疑，則知非時之心。於滅盡而有疑，則知非  時之心。齎俗所有欲入於道，則知非時之心。  如是，天子！受持淨心用專著故，則知非時之  心。」

[0103a15]  天子復問：「云何得知是時之心？」

[0103a15]  答言：「天子！  心等如虛空，則知是時之心。」

[0103a16]  復問：「云何心  如虛空？」

[0103a17]  答言：「如虛空無心，心亦如是。如  是心，心等如虛空。」

[0103a18]  復問：「誰當信心等如虛  空？」

[0103a19]  答言：「天子！計有吾我人者則不信。」

[0103a19]  天子  復問：「計吾我人者何所是？」

[0103a20]  答言：「心等如  虛空，而欲增益過出其上。」

[0103a21]  復問：「云何增益  過出其上？」

[0103a22]  答言：「計有常者便欲出其上，計  無常者亦欲出其上；苦者亦欲出其上，樂者  亦欲出其上；憂者亦欲出其上，無憂者亦欲
出其上；計有身者亦欲出其上，計無身者亦  欲出其上；空、無想、無願亦欲出其上；幻、夢、  水中月、影、響一切諸法，其譬如是。如是等而
復欲出其上。如法有所處便可增益，婬怒癡  更相猗，復欲出其上。形此生死不可讚歎泥  洹之事，復欲出其上。如是，天子！是為計吾我  人者。」

[0103b02]  復問：「云何得無瞋恚而不佷？」

[0103b02]  答言：  「從生死出，住於泥洹。還世間，滅諸愛欲而  淨行。於滅不永滅，於起無所起，諸形音聲不
以畏懼。如是滅為習者有所脫，脫習者為已  度如是事。一切法不能舉其功、不能勝其德，  是為無恚而不恨。」

[0103b07]  說是法時。三萬二千  天子得法眼淨，五千比丘心得解脫，萬二千  菩薩得忍辱力。

須真天子經聲聞品第四

[0103b11]  於是須真天子謂諸大弟子：「仁者所狐疑，  可問文殊師利。」

[0103b12]  長老摩訶迦葉前問文殊師  利言：「菩薩云何行八惟務禪？」

[0103b13]  答言：「菩薩  於八惟務禪，本無、無所造立禪，無恚禪等  禪，是菩薩禪。」

[0103b15]  復問：「云何作是說？」

[0103b15]  答言：「惟  迦葉！身本無，無造立於三界者，便起愛欲。已  了離欲，是故知身本無，於三界無所造，於
欲無所想，已知空而立禪。如是，迦葉！而作  此說：八惟務禪，本無、無造立禪，無恚禪等  禪，則菩薩禪。」於是迦葉默而無言。

[0103b20]  賢者舍  利弗復問：「云何菩薩得無礙慧？」

[0103b21]  答言：「菩薩  於諸礙而無恚恨，於諸罣礙而無制著，一切  愛欲而皆見知而不捨離。所以者何？養護一  切故，是故菩薩得無礙慧。」

[0103b25]  賢者摩訶目犍連復問：「云何菩薩而得神足？」

[0103b26]  答言：「惟目犍連！菩薩於無為而無所受，  度脫一切而降盡之，不於有為有所受。所以  者何？將護一切故，是故菩薩得大神足。」

[0103b29]  長老須菩提復問：「云何菩薩得知他法行？」

[0103c01]  答言：「惟須菩提！菩薩於一切他異法悉了  知之，心於道事而不厭，常樂三昧而無足，諸  所作為而示現，是故菩薩得知他法行。」

[0103c04]  賢者分耨文陀尼子復問：「云何菩薩博採眾  義說明慧法？」

[0103c05]  答言：「惟分耨！菩薩悉示一  切諸根，隨所樂喜而說其德，無常、苦、空、非身  之義，各令得其所。無數生死百千劫，持是
法義而遍教授，無有滅盡。其智如是，是故  菩薩博採眾義說明慧法。」

[0103c10]  賢者離越復問：「云何菩薩如常樂禪。」

[0103c10]  答  言：「惟離越！菩薩習三摩越悉知諸法，於  諸亂意者而起大哀，令發無央數行，不禪無  所樂，是故菩薩得禪。」

[0103c14]  賢者憂波離復問：「云何菩薩得持法藏？」

[0103c14]  答  言：「唯憂波離！菩薩悉知諸法奧藏，從本已來  泥曰，離愛欲者，已應法藏教授一切，為示愛  欲令覺知之。於愛欲中令起道意，是故菩薩
得法隩藏。」

[0103c18]  賢者阿那律復問：「云何菩薩得  天眼徹視？」

[0103c19]  答言：「唯阿那律！菩薩於十方諸  色悉照見已，有色習者而為示現於一切  法，悉示現無所著，令尋跡而得出，是為菩  薩天眼徹視。」

[0103c23]  賢者薄鳩盧復問：「云何菩薩得諸根寂定？」

[0103c24]  答言：「菩薩於一切界視如佛界，於佛界視  諸界無所有，是故菩薩得諸根寂定。」

[0103c26]  賢者鴦掘魔復問：「云何菩薩得利諸根？」

[0103c26]  答  言：「菩薩視諸逆惡等之如道，是故菩薩得利  諸根。」

[0103c29]  賢者摩訶迦旃延復問：「云何菩薩得分別知  眾經方便？」

[0104a01]  答言：「菩薩得四等無盡。何等為  四？一者、義，二者、法，三者、次第，四者、報答。是  為四。以一絕句，於百千劫廣為一切分別
演教，而是教不近有為、不有所染，已淨無所  却。而是教於諸法界不動轉，於一切受而為  作受。是故菩薩得分別知眾經方便。」

[0104a06]  賢者摩  訶拘絺復問：「云何菩薩得義、法、次第、報答  四事？」

[0104a08]  答言：「菩薩於寂然法得此，已義等教  授；以住於法，以法等教授；於所為常歡喜而  無恨，以等次第教授；而響不可護持，以
報答教授。是故菩薩得義、法、次第、報答。」

[0104a12]  賢者羅雲復問：「云何菩薩得淨其戒？」

[0104a12]  答言：  「惟羅雲！菩薩以淨戒三昧，捨戒犯戒將養  一切，是故菩薩而得淨戒。」

[0104a14]  賢者阿難復問：  「云何菩薩而得博聞？」

[0104a15]  答言：「菩薩一切諸  佛所說樂欲聽聞，已聞則受其義，聞已皆  持，所聞便以教授，是為菩薩而得博聞。」

[0104a17]  於  是諸大弟子歡喜默然。

[0104a19]  爾時須真天子謂諸大弟子言：「屬文殊師利  所說法，仁寧有是事乎？」

[0104a20]  諸大弟子言：「吾等尚  不能了知一法，何況爾所法耶？」

[0104a21]  天子言：「仁者！  若干種身，各各異類，其道義一也。」

[0104a22]  大弟子答  言：「譬如牛跡中水，諸餘弟子所知如是。若車  轂隱地其處受水，吾等之類其譬如是。譬如
大海其水廣長，無有邊幅深難得底，於聲  聞、辟支佛中，菩薩為尊。」

[0104a26]  天子讚言：「善哉，善  哉！所說至誠而不貢高。」

[0104a27]  文殊師利言：「如是，天  子！弟子所言而不貢高，稱譽菩薩，審諦實  爾。」

[0104a29]  天子問文殊師利：「仁者！云何作是說？」

[0104a29]  答  言：「如是，天子！聲聞、辟支佛為猗貢高？為離貢  高？菩薩貢高，出彼輩上，合聚佛法，則是菩薩  為行勇悍。」

[0104b03]  天子復問：「菩薩貢高，欲令他人  稱譽耶？」

[0104b04]  答言：「欲將導一切故。如是，天子！」

[0104b04]  天  子復問：「云何如是？」

[0104b05]  答言：「天子！是故菩薩方  便稱譽佛乘、毀弟子乘。於大眾中，自現身所  行及法事。所以者何？欲令一切皆發道意，不
欲使人起小道意。所以者何？焦燒佛種故。教  一切人皆令遠離。所以者何？不欲令人貪樂  故也。如是，天子！欲令菩薩發大乘、滅弟子乘  故。」

[0104b11]  天子復問：「得無過耶？」

[0104b11]  答言：「天子！稱譽摩  尼、琉璃、水精甚淨，無所沾污。寧復過乎？」

[0104b12]  天  子報言：「所說無過。」

[0104b13]  答言：「如是，天子！菩薩稱  譽大乘！毀弟子乘，不增不減也。天子！譬如  長者子稱譽轉輪聖王功德，毀呰國中諸貧  乞者，豈有不可？」

[0104b16]  天子言：「無不可也。文殊師  利！自如所說耶？」

[0104b17]  答言：「如是，天子！菩薩稱譽  大乘而毀呰弟子乘者，而無所損。」

[0104b18]  佛爾時  讚歎文殊師利言：「善哉，善哉！如是所說為  甚快也。何以故？文殊師利！稱譽大乘、毀弟
子乘，弟子則毀一切乘矣。所以然者？其大  乘者，皆生一切乘故。」

佛說須真天子經卷第二

* * *

【經文資訊】大正藏第 15 冊 No. 0588 佛說須真天子經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，日本 SAT 組織提供，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
