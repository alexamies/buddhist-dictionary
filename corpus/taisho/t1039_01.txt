阿唎多羅陀羅尼阿嚕力經
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0023b09]  如是我聞。一時婆伽梵在悉羅跋城給孤獨  園。與無量菩薩眾俱。爾時觀自在菩薩。於  大眾中從座而起。正衣服已偏袒右肩。右膝
著地合掌恭敬。頂禮佛足而白佛言。世尊我  今欲說能成一切三世勝法。唯願世尊慈悲  聽許。爾時世尊讚言善哉善哉摩訶薩埵。為
大利益一切有情故。欲說如是祕密法藏。我  今聽許任為廣說。

[0023b17]  爾時觀自在菩薩即說真言曰。

[0023b18]  唵阿嚕力迦  (半音呼之)  娑嚩  (二合引)  訶  (引)

[0023b19]  爾時觀自在菩薩說此真言已。而白佛言世  尊此真言是一切蓮花部心。我今說是悉地  法則。若每日晨朝於我像前。作曼荼羅散種
種花。誦八千遍。復不與人語更誦多少。漸為  強記。若依此法能滿六月。即大聰明。凡所聞  言皆領不忘。若清淨洗浴。而於佛前造三圓
壇。一佛二法第三為僧。各作如法供養花香。  若手執香鑪燒香獻已。誦滿八千遍。應墮地  獄四重五逆一切重罪無不消滅。必不疑也。
若滿六月每誦一千五百遍。所求悉地皆得  成就。

[0023c01]  又法淨洗浴已。坐三稜草座。誦三十五萬遍。  一切悉地無有不獲。仍離自身一切病必無  橫疾。若於觀自在菩薩前連誦一萬。所求善
願皆得成就。

[0023c05]  又法白月八日或十五日。清淨洗浴誦八千  遍。能離一切世界橫難。及諸魔障皆悉消滅。

[0023c07]  又從白月一日至十五日受八戒。日誦一萬  遍能離一切毘那野迦所障礙難。

[0023c09]  又正月一日起首至十五日。於佛前淨治曼  荼羅。以香花供養。誦滿三萬五千遍。能得悉  地一切所求。

[0023c12]  又於晨朝香湯洗浴。誦三千五百遍。能令一  切人所敬愛。凡所求事皆得隨意。

[0023c14]  又先於佛前誦一萬遍。然從一日起首乃至  十四日誦十萬遍。遠離一切惡障難事。

[0023c16]  又若有善男女等。於佛前及觀自在等諸菩  薩前。作曼荼羅。以塗香燒香花燈供養。誦三  千五百遍。捨身必生觀自在菩薩足下。

[0023c19]  又先造十萬塔。於一一塔前誦一萬遍如法  供養者。所求悉地皆得。捨身已任意往生極  樂世界。

[0023c22]  又以蟻封泥作十萬小塔。一一塔前誦三千  五百遍。所求悉地最上最勝。心所念處皆得。  其人先造四重五逆大罪。依此無不滅。命終
任意往生極樂國土。

[0023c26]  又以前泥於佛前作曼荼羅。燒沈水香。別取  好花每一誦一擲佛足。日三時乃至七日。能  滅一切決定墮地獄罪。仍獲一切所求悉地。

[0023c29]  又不問日月好惡。但取中夜香湯洗浴著新  淨衣。誦三千五百遍。一切惡夢悉得消滅。心  所求事夢中皆說一一分明必不錯謬。

[0024a03]  又於我前作曼荼羅。如牛皮  (法師云大小如牛皮)  或方或  圓二肘三肘作之然牛酥燈八盞。每一萬遍
乃至一月。每日如前不與人語。一月已即讀  佛大乘經得成不忘。極大聰明。仍見觀自在  恒聞說法。

[0024a08]  又欲得見觀自在菩薩者。於舍利塔中誦二  十五萬遍。然作大供養然牛酥燈坐三稜草。  一夜誦真言乃至中夜。聖者即現其身。行人
見已即從座起供養恭敬。爾時菩薩即為說  法。得聞法已。此人常不離聖者。得不退菩薩  地乃至成佛。

[0024a14]  又於直向海泉水岸。聚沙造一俱胝塔。每塔  前誦一洛叉有難滅重罪應墮地獄悉滅無  餘。仍見聖者命終生極樂國土速得成佛。

[0024a17]  又每日造一百塔。乃至六月日日持誦者。於  其國土一切災難消滅。

[0024a19]  又若造俱胝塔。誦一俱胝遍。即見觀自在聽  聞說法。此人隨所行處有人見者。即得解脫  一切苦海。

[0024a22]  又不語。造眾多塔誦三十五萬遍。即得悉地。  隨所言說恒為法音無不稱意。

[0024a24]  又每日造三千五百塔。一一塔前各誦七遍。  以此功德迴施一切受苦有情。如是願言應  墮惡道受苦業者皆悉消滅。如是此人凡所
見者。如僕隸恭敬。命終生安樂國。

[0024a28]  又於塔中限十五日無數密誦。以此功德迴  施一切眾生者。此人所求大願皆得成就。

[0024b01]  又先受八戒。不語誦一俱胝。得禪地悉地  又法於聖者足前誦。一切悉地皆得。

[0024b03]  又恒起悲心。以檀香磨塗一圓壇。如荷葉。乃  至一落叉。一一壇前誦三千五百遍。如是已  讀大乘經。即得聰明智慧。心所欲誦多少皆
得自在。

[0024b07]  又不語於本尊前誦三十五萬遍。即得聰明  最上最勝。

[0024b09]  又不語起大慈悲。食大麥飯或唯食菜或乞  飲食。字別誦十五萬遍。心所求願皆得成  就。唯除婬慾。若如法供養聖者已。含香誦一
萬遍。隨所行處見聞皆喜。

[0024b13]  又早起淨浴著新淨衣誦千遍者。忽有飢儉  無飯食時。此人在處恒為豐足。又半夜晨朝  掬水散身。隨分誦多少。得離一切怖畏。

[0024b16]  又加持齒木千遍然嚼用。即得辯才令一切  人敬愛。

[0024b18]  又加持好花先自嗅。隨與前人。悉珍敬隨意。

[0024b19]  又能端坐誦隨分多少。常得安樂。

[0024b20]  又於寢處端坐誦八千遍。隨求何事所願皆  得。唯除色欲。

[0024b22]  又凡誦八千遍能護自他。

[0024b23]  又取未墮地瞿摩夷。和水作泥。於佛法僧及  本尊前磨作壇。以有香氣之花散上。然牛酥  燈。面東坐誦一萬遍已。便於其處三稜草上
眠。心所求事皆具說之一不謬忘。

[0024b27]  又白月一日如前取瞿摩夷作壇。以有香之  花散上。然三盞燈誦三千五百遍。明早得四  箇迦利沙半那。

[0024c01]  又於舍利塔中或佛前。以檀香末磨作四小  壇。各置酥燈誦三千五百遍。隨為何人除  厄難及惡事皆得消滅。

[0024c04]  又承取瞿摩夷。先和水塗地。即為佛法僧及  本尊。以白檀香水作四小圓壇。於上散花日  誦一萬。乃至七日已即得種種衣服。

[0024c07]  又以香花供養本尊。然四盞酥燈誦萬遍。第  二十一日如上。

[0024c09]  又於直入海河泉水岸上。面西安本尊像。以  瞿摩夷塗地供養香花。行人面東誦三十五  萬遍。從此已後此國土風雨順時五穀成熟
更誦一萬遍燒涅摩落花。於此境界惡猛風  雨停息  (獻殘花也)  。

[0024c14]  又隨在何國忽起厄難。將本尊於城門前如  法安置。禮拜供養種種香花飲食。災厄即息。

[0024c16]  又以獻聖者殘花。加持八千遍蓋於彼極患  壯熱病人頭。上及以和酥燒薰其病者。即  猛熱即得除愈。

[0024c19]  又於像前然酥燈加持八千遍。取其燈煙點  於眼中。能除一切眼病。

[0024c21]  又於國內忽然起死災。於諸城門中門門  畫我像奉獻水中所生諸花。即於半夜取  杉迷夜樹葉  (以拘杞代)  搵酥護摩乃至十五日。
一切死災停息。

[0024c25]  又若種種毒蟲災起。先於本尊前如法供養。  往好泉水無烏鳥污處。水入及臍。取左置  蘇末那花一千葉。每花加持一遍一投泉中。
乃至花盡一切毒蟲災滅。

[0024c29]  又若起半夜誦萬遍。必無惡夢。

[0025a01]  又於午時。入向海泉水中誦萬遍一切。惡夢  消滅。

[0025a03]  又加持手掌八百遍。以摩熱病者身。臥於淨  處即愈。

[0025a05]  我今說畫像之法。取淨  [疊*毛]  未曾割截。童女織  者最上。中畫阿彌陀如來。長六坼手。作說
法印於蓮花臺結加趺坐。身純金色作白焰  光。佛右畫觀自在菩薩。左畫大勢至菩薩。皆  純金色作白焰光。二菩薩右手各執白拂。左
手各執蓮花。大勢至身梢小於觀自在。皆種  種寶莊嚴其身。著寶瓔珞手釧。皆衣白衣。髮  並上結不得披下。於日在之右。畫聖者半  拏羅婆悉儞菩薩
(白衣觀自在母也)  髮亦上結。寶冠種  種寶衣以為莊嚴。著白色衣天衣為黑。左手  持棒或持羂索。右手執於般若梵夾。於大勢
至近下。應畫行人。手執花冠或紅蓮青蓮。瞻  佛尊顏。佛座正下為蓮花池。中畫寶蓮。蓮之  右廂畫難陀龍王。左畫跋難陀龍王。皆立而
半身出水。各出一手捧佛座。託蓮花。面貌忻  悅以寶嚴身。身作赤色。池之左右各為天女。  身服寶衣。二手執花仰奉如來。佛後應畫如
意寶樹。樹上挂種種寶衣及諸珍寶。乃至音  樂作舞歌鳥。當於樹上畫諸天等。以手散花  雨於佛上。畫像畢。於淨處面西安置。每受八
戒。於一切有情起大慈悲。猛發菩提心至  誠供養。每於佛前自作小塔亦讀般若經。或  白月八日或十四日。布施眾僧隨力多少。如  不能辦乃至極少一升  麨
許。於此像前塗香  末香燒香種種飲食如法供養。及獻花燈幡  蓋音樂。自常心念阿彌陀佛。誦其真言三十  五萬遍。即得悉地。已後任運心念皆成。

[0025b03]  我今復說刻像法。取一白檀木。中央刻阿彌  陀佛。右觀自在左大勢至。各執白拂。衣裳瓔  珞等並如法。唯除池等。於此像前造護摩鑪。
鑪中先下五穀及五寶。以阿說他木然火。以  酥蜜乳酪及種種花相和。安金銀及銅器中。  誦二千五百遍。便作護摩。從白月一日起首
乃至七日。每日如是作三千五百遍護摩者。  隨求何事必稱本願而得悉地。已後任所作  法皆得自在。

[0025b12]  又以苾婆木然火。粳米三甜護摩二千五百  遍。囉闍以下悅順。

[0025b14]  又如上以波羅娑木然火。粳米酪護摩二千  五百遍。國內敬重隨口即順財寶任求。

[0025b16]  又以阿拔唎末迦木  (牛膝也)  然火油麻三甜護  摩。一切輸馱羅深敬順。

[0025b18]  又以阿輸迦木  (無憂木也)  如上用三甜護摩乃至七  日。囉惹隨意。

[0025b20]  又以囉闍伐唎  (二合)  枳沙  (二合此云王樹即婆羅門皂莢也)  如上  用阿輸伐馱  (以夜合代)  木三甜護摩七日亦如前。

[0025b22]  又以乳汁木如上。亦以是木護摩至二十一  日。一切重病皆遠離。於一生中更不復發。

[0025b24]  又以波羅奢木如上。用五穀及蘇護摩乃至  三月。五穀豐熟足  (已上皆二千五百遍也)  又以烏曇跛羅
木如上。用大麥酥。日三時護摩三千五百乃  至一月。得上乳牛。

[0025b28]  又波羅奢木如上。用赤大豆煮為羹。白粳米  酥蜜。日三時護摩三千五百得財寶庫盈所  用無盡。

[0025c02]  又伽陀羅木如上用。尾蠟麼果護摩三千五  百遍乃至七日。得蘇伐唎  (二合)  那千兩。

[0025c04]  又波羅賒木如上。亦以是木三甜護摩三千  五百遍。隨所念人應時而至珍重供養。

[0025c06]  又烏曇跛羅如上。以粳米飯酥護摩三千五  百。即財寶五穀隨意無窮。

[0025c08]  又波羅賒木如上。以黃米黍穀油麻大麥及  酥。護摩三千五百。囉惹隨意所求皆得。

[0025c10]  又以乳木如上。粳米酥護摩三千五百。即得  辯才無礙人中獨勝。

[0025c12]  又阿摩羅如上。以阿輸鉢多  (三合)  三甜。護摩乃  至七日日八千遍。隨念即至如僕隸見主。

[0025c14]  又波羅賒木如上。以大麥三甜。護摩日三千  五百乃至三七日。隨念多少人如前。

[0025c16]  又以上木如上。以粳米飯三甜。日護摩三千  五百乃至一月。即婆羅門隨念而至不違所  使。

[0025c19]  又阿波末唎迦木如上。以油麻大麥和酥。護  摩三千五百乃至三七日。得一切剎底利貴  人來珍敬如意  (已上牛膝)  。

[0025c22]  又伽陀羅木如上。以黃黍米油麻和酥。護  摩三千五百。毘舍種姓人如前。

[0025c24]  又烏曇波羅木如上。大麥三甜准上數得。輸  多羅姓人如前。

[0025c26]  又阿輸迦木如上。以波羅賒木三甜。准上數  乃至七日。囉惹珍敬隨意。

[0025c28]  又婆羅門皂莢木如上。以波羅賒木搵三甜。  准上數乃至七日。王子等隨念至而珍敬。

[0026a01]  又阿輸伐馱木如上。油麻粳米和酥酪准上。  五穀任意無窮。

[0026a03]  又閃彌木  (以苟紀代)  如上准用阿輸伐馱木  (夜合代之)  准  上乃至二十一日。遠離一切橫災重病。

[0026a05]  又波羅賒木如上。油麻和酥准上乃至三月。  得五穀無量。

[0026a07]  又波羅賒木如上。以粳米赤小豆羹黃黍米  穀大麥三甜相和。日時准上。得珍寶無數無  盡。

[0026a10]  又波勒乞沙木如上。以波羅賒木和三甜。准  上乃至三七日。得衣裳隨意無盡。

[0026a12]  又苾唎  (二合)  波木如上。以迴香葉和粳米三  甜。日三時准上乃至一月。得莊田五所。

[0026a14]  又迦唎  (二合)  尼迦囉木  (牡丹代之)  如上臥多  (二合)  那安  (二合)  藥和酥日三時准上乃至一月無量蘇拔
囉那。

[0026a17]  又以波羅賒木如上。以伽陀羅木和蜜酪。准  上乃至三七日得名馬任乘。

[0026a19]  又阿輸伐馱木如上。以波羅賒木和二甜。日  三時時別准上乃至一月。得富貴果。

[0026a21]  又波羅賒木如上。以三甜和安悉香。准上乃  至三七日得莊田。

[0026a23]  又苾利婆木如上。以白芥子和酥。日三時  准上凡三七日。即得身與門徒遠離重病。

[0026a25]  又微那地迦多迦木如上。以迴香草和酥  蜜。准上時數凡七日。離一切惡障難消滅。

[0026a27]  又波勒乞沙木如上。以烏曇波羅木菓子和三  甜。日三時准上凡一月。得名莊一百八所。

[0026a29]  又波羅賒木如上。以蓮花子和三甜。日三時  准上。隨所求皆如意。

[0026b02]  又杉摩  (二合)  也木如上。以波羅娑果子和三  甜。日三時准上凡一月。隨所求願皆悉圓滿。

[0026b04]  又秣多木如上。以石榴菓子日三時和三甜。  准上凡一月。得二十所田園。

[0026b06]  又悉利娑  (三合夜合也)  木如上。以犢子糞。日三時  准上凡一月得一百上好牛。

[0026b08]  又遏迦木如上。以種種穀三甜。日三時准  上凡一月。隨所求事皆得如意  (但言准上即每日三千五百遍有用  三時即時別三千五百遍)  。

[0026b11]  我今更說別畫像法。令童子受八戒織  [疊*毛]  。廣  狹大小或二三肘。去毛髮護淨香薰。更作種
種香水淨洗之。取最上畫人先受八戒。畫時  以帛掩口鼻勿令氣觸。正中畫阿彌陀如來。  或坐蓮臺或師子座。結跏而坐作說法印。
右自在左勢至。執拂嚴身等如上像法。但佛  及菩薩等上各畫白傘蓋。以種種寶網莊嚴。  於蓋正上畫作明仙。持諸寶花散而供養。花
如雨脚。亦作種種音樂奉獻。畫訖安於舍利  塔內或於舍利瓶前。半夜晨朝如法持誦。足  滿俱胝遍即得悉地。於真言王最上斫訖  囉底囉惹。

[0026b23]  又波羅賒木然火。以輸悉波羅  (二合)  拏藥和  三甜。護摩二千五百乃至七日。囉惹已下珍  敬。

[0026b26]  又阿師伐多  (二合)  木如上。沈香三甜日時准  上凡一月。貴人自來珍敬。

[0026b28]  又遏迦木如上。以白檀木折切三指。時數准  上凡一月。囉惹珍敬。

[0026c01]  又伽陀羅木如上。以真酥合香准上時數月。  大官如上。

[0026c03]  又伐利  (二合)  馱木如上。安悉香和薰陸。以三甜  准上時數月。諸近臣敬順所求皆得。

[0026c05]  又波羅賒木如上。以蓮花三甜。護摩一萬得  大官職。

[0026c07]  又伽陀羅木如上。以安悉香為丸如山棗許  大和三甜。護摩三洛叉半。得最大官職。

[0026c09]  又迦利  (二合)  毘羅木如上。以三甜二洛叉半。亦  然如上。

[0026c11]  又於本尊前不與人語。誦一俱胝即如上。

[0026c12]  又於此像前然千盞燈。用千蓮花千拘勿馱  花。更取水中生花。隨得一類五百莖已上。是  三色花各加持八百遍。供養其像畢即得如  上。

[0026c16]  又於像前每日誦二千五百。如是滿六月如  上最尊。

[0026c18]  又阿利  (二合)  迦木然火。以荷葉搵三甜。日三時  各二千五百凡六月如上。

[0026c20]  又波羅賒木如上。青蓮花和三甜。日二千五  百凡三月。得輔相之位。

[0026c22]  又阿輸迦木如上。以萬蓮萬遍護摩獲最大  官位。

[0026c24]  又秣馱木如上。以瞿摩夷和三甜。日二千五  百如上。

[0026c26]  又紫檀木如上。以迦  (二合)  毘囉花和三甜。日  如上數凡一月即阿地底羯囉訶不發。

[0026c28]  又波羅賒木如上。以闍智婆末  (二合)  那花。日  三時如上數一月已。即應迦利迦  (二合)  羯囉  (二  合)  訶不發。

[0027a02]  又伽陀羅木如上。用摩哩  (二合)  迦花。日三時如  上數月。布羅羯囉訶不得發。

[0027a04]  又秣馱木如上。用波跢羅  (二合)  花和三甜。如上  時數月。即伐利訶悉伐底羯囉訶不得發。

[0027a06]  又阿伐哩  (二合)  摩哩  (二合)  迦木如上。用由底迦  (二合)  花三甜。如上時數月。即輸迦囉  (二合)  羯囉
訶不得發。

[0027a09]  又波勒乞沙木如上。用多迦羅  (二合)  花三甜。日  如上數凡三七日。一切羯囉訶一切拏吃娑  (二合)  多囉皆不得發。

[0027a12]  爾時觀自在菩薩。重白佛言我今更說別畫  像法。取無毛髮不割截白  [疊*毛]  。治護如前。畫
人受八戒。中央觀自在菩薩。左手執紅蓮花。  右手直下與餓鬼水。髮上結身著白衣。如前  珍寶瓔珞莊嚴。天衣為黑。於蓮花上結跏趺
坐。左廂畫大勢至菩薩。右廂畫普賢菩薩。各  執白拂。畫已於舍利塔內安置。面應向西。隨  得香花任為大小供養。中間不斷誦一俱胝。
行人所有橫死及惡障難皆除。或為現說辟  除之法。

[0027a22]  又此像前用闍智娑末  (二合)  那花。各加持一遍  供養已。便於像前臥三稜草上。即於夢中見  聖者一切所求一切行事一一具說。

[0027a25]  又用一俱胝迦利  (二合)  毘囉如法供養。得大官  位隨所處分有大威力  (梵本不誦真言准上法各一遍應不失也)  。

[0027a27]  又以闍智娑末那花一俱胝供養。得見聖者  聽聞說法。仍離諸毒所害之難。凡一切毒皆  不著身。命終生極樂國土。

[0027b01]  又於三七日用勿利  (二合)  迦花二十五莖供養。  及用拘勿陀花二千五百供養。即獲上將位。

[0027b03]  又以餘地迦花萬枚葉乃至七日得大官位親  附國王。

[0027b05]  又用屈利  (二合)  跛迦花二千五百葉。如是三七  日。得最上職命。

[0027b07]  又日用二千五百葉遏迦花供養。如是一月。  亦如上又得主情。

[0027b09]  又於夜中以闍智娑末那花二千五百葉。供  養其像。於捔勝所必勝。

[0027b11]  又至初夜分於像前取瓦坏椀。滿盛種種穀。  用闍智娑末那花覆蓋之。加持二千五百遍。  如是三時謂。初中後夜。至平明時淨漱口
已。先加持楊枝八千遍然嚼。嚼已取坏椀  中穀口含。即得辯才一切論議之處皆勝。

[0027b16]  又於像前以瓦坏椀滿盛胡椒。於初夜中加  持八。千遍至平明時以香水洗其椒。更加持  一千即含之。隨所言語一切人皆敬不敢違。

[0027b19]  又法於此像前。瓦坏椀盛牛黃。取有香氣  花蓋之。至夜分加持一千遍。至明時先洗  漱。取淨水加持八百遍。以洗牛黃點自額
上。一切人見敬發善心。

[0027b23]  又於像前以瓦坏椀。盛娑多  (二合)  布娑婆及  伐唎  (二合)  孕迦。以有香之花蓋之。於夜三時各
加持二千五百遍。平明取塗身上。所至之處  皆得發善忽有瞋人見即歡喜。

[0027b27]  又像前用那伽  (二合)  計薩  (二合龍花蘂中有)  及菖蒲根伐  唎  (二合)  孕迦悉利  (二合)  弊娑多迦  (二合)
多揭。已  上五味相和。盛椀中以有香之花蓋之。至夜  分中加持二千五百遍。至平明時別遣童女  純著白衣。於淨滑石上研其藥。即取塗身自
上及下。見行人者如前。

[0027c04]  又於像前取欝金沈香白檀香龍腦四物。和  置瓦坏椀中。以闍智娑末那花蓋之。至夜分  中加持二千五百遍。至平明取塗身上即准  前。

[0027c08]  又像前以嘻利  (二合)  馱囉  (二合欝金根)  及摩拏多  (二合)  室羅  (雌黃也)  牛黃三物。安椀中。至夜分中加持二
千五百。平明取點額上見皆敬愛。

[0027c11]  我今更說別畫像法。取不割截無毛髮  [疊*毛]  。如  前治淨或木板平淨治。於中央畫觀自在菩
薩。坐蓮花臺以七寶嚴身。或衣纈衣或白衣。  左邊畫作羂索。及畫怛跢迦悉  (二合)  地右邊畫  作須彌盧山。山根畫大海水遶之。菩薩上畫
作彩雲。雲中畫諸仙天。雨種種花而以供養。  畫已。於直入海名泉岸上。面向西安之。如前  誦一俱胝。即得一切明仙中囉惹。若更誦三
俱胝。即成一切明仙中斫羯囉囉惹。

[0027c20]  又於前但誦三洛叉半。得成尊位。誦一洛叉  得大將位。

[0027c22]  又於前日日誦二千五百。每日得四枚迦利  娑半那。

[0027c24]  又於前白月十二或十三日。受八戒齋誦萬  遍。得近習大官。

[0027c26]  又十字街中然四盞燈。以乳酪飲食供養。誦  二千五百遍已。即於比近樹下寢。夜夢中有  藥叉女來白言。尊者有何要事。遣我何所作。
行人應報言。作母或姊妹等。是女即隨處分。

[0028a01]  又先受八戒。於阿師伐  (二合)  馱樹下張像。誦三  洛叉半然獻香花乳酪粳米飯菓子等。布列  訖作無限念誦。不得停歇。

[0028a04]  爾時有藥叉鬼如一婆羅門。來白行人言。今  遣我欲作何事。行人報言為我使者。即奉受  使。從此已後每於日西來取進止。即應令作
事業。若行人不如法者反為所嗔。乃至致損。  如不伏處分者即為降伏。法凡役使者以降  伏法使之。

[0028a10]  又張像安於毘梨勒樹下。於前用葱滓猫兒  糞糠油麻黑豆黃炒末已。上五物和燒誦萬  遍。即一鬼來。行人不得驚怖。向云汝為我使
者。縱令作一切難事苦事。必不敢違。

[0028a14]  又張像於阿脩羅窟門前。如法誦一俱胝。即  阿脩羅女出請行人入。入已於阿脩羅王中  得自在位。壽一劫見慈氏下生。

[0028a17]  我今更說刻雕像法。或用金銀或用香木。已  六指量刻觀自在像。左手執蓮花右手施無  畏。刻畢安舍利塔中。於前先持二洛叉半然
取阿輸迦樹枝。作小筐子。取麼那多  (二合)  悉  囉  (二合)  及取素伐利  (二合)  盞儞  (二合)  隨得一色安
筐子中。於像前如法供養結界護身作無限  念誦乃至筐子中出聲。出聲已即其藥點於  眼中。即身淨壽一劫。於諸明仙中得囉若自  在。

[0028a26]  又先覓黃牛有牘子者。取此牛酥亦取其乳。  於銅器中盛。用嘻利  (二合)  多囉安闍都摩那  多  (二合)
尸羅。及用金末鍮石末銅末。六物相  和擣篩便丸之。於銅器中盛。加特是藥乃  至火出。即出一丸安口中。便身淨吐出乃見  壽萬年。一切事皆得自在。唯除婬慾。命終
生極樂國土。

[0028b04]  又以金銀或好鐵。如法作刀或輪或瓔珞等  寶具。或復作鉢。以是物等置阿師伐馱樹葉  上。作無限念誦。乃至其物動搖。見動已手執
之。即成明仙壽命一劫。即見聖者於彼聞法  已便得解脫。

[0028b09]  又以牛黃安闍那  (二合)  共多利  (二合)  嚕訶相和為  丸口含。於像前無限念誦。乃至像眼睛動搖。  即得人中自在眼亦明淨。

[0028b12]  又先於像前誦三洛叉。供養十萬莖蓮花。然  更誦一俱胝。即於念誦處眠。夢中得見阿彌  陀佛及菩薩眾。聽說法音得不退地菩薩位。

[0028b15]  我今更說捏塑像法。以淨黃泥作觀自在像。  若一肘二肘像法如前。於像前作圓鑪。鑪前  以種種香作小圓壇子取未墮地瞿摩夷作
彼人形。持利刀割此糞人。一片一投火中護  摩乃至形盡。如是日三時至一月隨念何人  即得珍敬如僕隷見主。

[0028b21]  又以一切諸香作人形。然阿輸迦木火。男從  右脚女從左脚。以利刀片片割護摩。如上時  月。一切人見聞者皆得如意。

[0028b24]  又以黃黍米糠作人形。用波羅多迦木然火。  割護摩。日時月如上。即一切鬼神隨得應念  珍重供養。仍與一切財寶五穀等所索不違。

[0028b27]  又以油麻滓作人形。然婆羅門皂莢木火。餘  如上三七日已。一切囉乞沙  (二合)  娑隨念珍重。

[0028b29]  又粳米作人形。然秣馱木。餘如上三七日准  前。

[0028c02]  又生酥作形。然阿師伐木。餘如上一月已  一切准前。

[0028c04]  又以粳米飯和酥作形。然波羅賒木。如上一  月已一切天准前。

[0028c06]  又酪和飯作人形。然阿輸迦木如上一月一  切。迦嚕拏如上。

[0028c08]  又黃黍穀和作人形。然伽陀羅木。如上一月  一切乾闥婆如上。

[0028c10]  又豌豆酪蜜和作人形。然杉摩夜木。如上一  月。摩醯首羅并眷屬如上。

[0028c12]  又油麻滓或油麻。和蕎麥麵。作人形。一如上  一切猛惡損害。鬼神等皆降伏不違教命。我  今更說餘法。於舍利塔誦二千五百。得成伐  嚕
(二合)  尸婆。如上所說法者。皆得具作成也。

[0028c16]  又但心誦不出音。能滅一切前身中所作一  切惡業罪障。出聲誦滅現在一切罪障。即見  好相。

[0028c19]  又直入海泉水中至腰下。誦二洛叉半即聖  者現說一切功德諸善法門。

[0028c21]  又如上以闍智素勿利  (二合)  那花二十五萬莖。  一誦一投泉中。即聖者為說滅諸罪障法門。

[0028c23]  又以日日供養聖者。心念二十一遍。一切罪  障悉滅無餘。

[0028c25]  又心念誦。觀想心作塔形乃至八百。此人  命終生極樂國土。

[0028c27]  又造一肘塔。塔前誦八百。一切罪障消滅  命終如上。

[0028c29]  又食前食後。若坐若臥若行若住。但心念  誦即得菩薩不退地位。臨終親見聖者。

[0029a02]  又若不能造塔。但心念塔。於前各誦萬遍已。  亦以心念種種供養者。一切應墮地獄重罪  悉滅無餘。

[0029a05]  又若為利益一切眾生故念誦。一切善法隨  身而集。

[0029a07]  我今更說餘法。若於塔前或於山頭。大設供  養於觀自在菩薩前自受八戒食大麥飯及  乳食。誦三洛叉半。即成浮利婆  (二合)  尸婆法。

[0029a10]  又正月一日。或二月十五日。受八戒供養聖  者誦八千。即悉地。後所作事皆得自在。

[0029a12]  又若正月一日供養聖者。燒沈香以有香之  花八千葉。每葉一誦一投打菩薩心上。乃至  花盡一夜念誦。得見聖者。若不得見即得五
百兩素伐囉那。

[0029a16]  又以牛酥八千遍護摩七日已。囉惹珍敬。

[0029a17]  又摩那羅樹枝作小筐子。以種種寶莊嚴其  筐。以婆羅門皂莢木然火。取摩羅那木八百  遍護摩。隨喚何人無問遠近即到。

[0029a19]  又以阿  輸迦木。長六指作骨撾子。上山頂喫大麥  乳食。加持三洛叉。然自白月十五日三日不  食。以阿輸伐多樹葉蓋骨撾子。更誦多少。
乃至其處有一仙女來已。行人即起問訊便  乞所願。或作姊妹母妻等。是仙女必不敢違。  常為供承十二人分及與金釘。仍延命千歲。

[0029a26]  又月蝕之時用上牛酥盛於淨器。取阿輸波  多樹葉蓋之。加持不絕。比至月生如故已。現  三種相。所謂沸煙火焰。若沸服之。壽五百歲
日行五百里。於不現形仙中為尊。若煙出服  之。即隱形去地二十四指。日行千由旬壽千  歲。火出而服得大神力明仙壽三劫。

[0029b03]  又以紅蓮花和三甜。護摩一萬從此火中吉  祥天現。姝妙殊特手執蓮花。隨所求願即與。  或與為母姊妹等事亦與金釘。

[0029b06]  又受八戒用大麥食。及和乳喫。坐三稜草席  誦八千遍。一切飢渴之苦皆消滅。

[0029b08]  又入水至臍誦一俱胝。能見地中一切伏藏。  亦開一切阿修羅門。能破一切日月宮殿。任  為降伏。或任追召一切那誐。亦能令死活。
一切諸毒無不消滅。亦能作扇底迦。亦能取  伏藏。亦能攝取一切眾生。亦能令本無男女  者而有男女。

[0029b14]  又誦八百遍。能護己身捔勝之處而不墮負。

[0029b15]  又於王宮之內如上護身。一切怨家惡人所  皆獲勝。

[0029b17]  又塔前誦六洛叉。然以不割截白  [疊*毛]  。蓋覆像  作無限不間誦。比至  [疊*毛]  上火出已。行人得將
三千人乘空。能作種種不思議事。

[0029b20]  我今更說別法。准前像上加持摩訶稅門  (二  合)  馱像。作白檀色。珍寶瓔珞種種如法莊嚴。  其髮上結不得披下。天衣白色。畫已設大供
養。如法誦三洛叉得悉地。

[0029b24]  我今更說別事法。先受八戒。或於淨處或泉  水邊造一舍利塔。中安十二因緣偈。晨造一  塔持誦八千。日中亦然。得一切明仙中輪
王。恒與聖者同住。亦向西方見阿彌陀佛。延  壽一劫。無量明仙前後圍遶。大梵天王自來  供養隨意自在。

[0029c01]  又阿伐利  (二合)  末羅  (二合)  迦木然火。亦以此木  和三甜護摩八千。即與眷屬隨意珍敬。

[0029c03]  又阿娑安  (二合)  戰那藥。摩那多  (二合)  悉羅藥。及  取自身血女人身血波利  (二合)  摩羅花。已上藥
皆等分擣篩為末。三日不食。直入海泉水  中至臍立。手執上藥作無間斷念誦。比至  火焰出。此藥一切天龍藥叉囉乞娑娑等八
部鬼神皆來使喚。亦能令誑。亦能得一切真  言悉地。及諸刀仗器具皆令誑惑。乃至過去  未來被誑。何況現在。

[0029c11]  又獻聖者。萎蓮花和己血及上酥。先像前  作小壇子。設大供養。取遏迦木然火。用其藥  護摩。如是三度。隨念何人任意所使如僕人
見主。仍得一百錠金必不敢違。

[0029c15]  又任然雜木柴。以墓中土護摩。隨念何人稱  其名為之八千遍。即得隨意敬重。

[0029c17]  又以赤芥子油。并取芥根莖及花和自身血。  用遏迦木然火。護摩其藥。隨念何人稱其名  如上。若加持其七遍其人火急即至。

[0029c20]  又先受八戒誦八千遍已。令好手畫人亦受  八戒先教持誦阿唎多囉真言。畫作弊羅娑  像。像前安四枚阿悉伐  (二合)  樹葉。取象牙及
豌豆。

[0029c24]  又以摩那那。悉羅藥。或取三兩或取八兩。  已上三味安前葉上。

[0029c26]  又用三葉蓋其藥。或用八日十五日或月蝕  時。加持其藥中無間念誦。比現三相隨得上  中下悉地。

[0029c29]  我今更別說法。先受八戒以為乞食。日時香  湯洗浴著新淨衣。發大菩提心斷除貪愛。於  一切有情起慈悲心。或於塔中或於佛前誦
三洛叉。然淨  [疊*毛]  上畫觀自在菩薩。手執蓮花。  於蓮花上立應為黑色。以寶莊嚴。髮髻向  上。以細白  [疊*毛]  博著二肩。畫已安舍利塔中。三
日不食像前設大供養。用體悉  (二合)  多木和  酥蜜。護摩二萬四千。即像放光。或地動或  聞鼓聲。或燈焰漸長或花動。若見如是相即
知以悉地。能滅一切諸惡已蒙本尊恒為護  持。所求大願皆得自在。此人所在見者愛  敬。

[0030a12]  又以阿師伐  (二合)  馱樹葉。著蘇嚕  (二合)  馱安闍  那。於像前加持不間息。比現三相得三悉  地。

[0030a15]  又日三時香湯洗浴。及換淨衣乞食而食。如  法供養誦三洛叉。然或二十三日或二十九  日。以烏油麻和三甜。護摩八千。得一千迦利  沙半那。

[0030a19]  又口含菖蒲根無限念誦。比現三相得三悉  地。煖聰明。煙隱身。火乘空次第應知。

[0030a21]  又以紫檀木。長六指或十二指作齒木。先持  三洛叉。即白月十五日像前無間念誦比三  相現得三悉地。

[0030a24]  又正月一日受八戒。日三洗浴誦一洛叉。然  畫阿唎馱囉像。色如檀木坐蓮花。以種種寶  莊嚴髮上髻。左手執蓮右手把果。著白天衣
戴華冠。以慈悲顏看行者。畫已安舍利塔中。  以白蓮花護摩一洛叉。即得一切明仙中王。  常與聖者同住。亦能遊行極樂世界。亦能降
伏大梵天王從座而下。亦得為四天下主。隨  所念至皆得自在。亦得親見一切諸佛延壽  一劫。

[0030b04]  又欲得速悉地。乞食日時洗浴香湯如法洗  已。誦五十洛叉必得悉地。心所求事皆得圓  滿。

[0030b07]  又以白牙作筒子。以金裝其表。於內盛摩那  多  (二合)  悉囉  (雄黃)  藥。安像前無限念誦。加持此
藥筒子。比現三相得三悉地。

[0030b10]  又先像前誦十六洛叉。即安像舍利塔中。以  白  [疊*毛]  覆作無間誦。比像火然。得將千餘人乘  空。

[0030b13]  又不語於像前坐三稜草誦十六洛叉。白月  取烏曇婆羅木護摩八千。能療一切病無不  愈。

[0030b16]  又入水至臍誦一洛叉。能見一切地中伏藏  能破一切阿脩羅宮。能縛一切火神。能結界  能召諸龍。能令已死者更生。亦能作舍安  (二合)
馱。亦能作烏闍阿  (二合)  多那  (二合)  陀也亦能攝  喚亦能令諸毒消除。凡毒惡有情皆得降伏。  亦能與彼生男女。加持八千一切戰陣皆勝。
亦能令外賊降伏。

[0030b23]  又以多唎  (二合)  路訶  (三金即金銀銅)  長六指許作蓮華。日  三時香湯洗浴。不與一切人語。於塔中誦五
洛叉。然供養三日不食。持其蓮花無間斷誦。  比花火然。得將三千人乘空。得往生極樂國  土。與一切聖者等一切菩薩同住。

[0030b28]  又食大麥食日三浴三換衣誦一俱胝。得心  中悉地。

[0030c01]  又畫觀自在像如前法。右廂加畫阿唎多  [口*梨]  菩薩。立於蓮花臺上身色如檀木。以寶莊嚴  髮向上結。戴蓮花冠著白天衣合掌恭敬作
禮自在狀。畫已設大供養誦三洛叉。得心中  一切悉地。

[0030c06]  爾時觀自在菩薩摩訶薩。說此微妙祕密甚  深法已。於是會中大菩薩眾。天龍八部一切  金剛。聞是法已皆大歡喜禮佛而退。

阿唎多羅阿嚕力經

* * *

【經文資訊】大正藏第 20 冊 No. 1039 阿唎多羅陀羅尼阿嚕力經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
