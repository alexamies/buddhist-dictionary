佛說人本欲生經
後漢安息三藏安世高譯

[0001a27]  聞如是一時佛在拘類國行拘類國法治處  阿難記所聞聖教土也。法治處王城也。

[0001a29]  是時賢者阿難獨閑處傾猗念如是意生未曾  有是意是微妙本生死亦微妙中微妙但為分  明易現　現當為見也。是意微妙本句倒。

[0001b03]  便賢者阿難夜已竟起到佛已到為佛足下禮  已訖一處止已止一處賢者阿難白佛如是我  為獨閑處傾猗念如是意生未曾有是意是微  妙本
本癡也。解癡者四諦之所照也。

[0001b07]  生死亦微妙　生死極末也。微明之諦達于  末也。

[0001b09]  中微妙　中者本末之間。九用諦燭之。之亦  甚微妙也。

[0001b11]  但為分明易現　現當作見也。言四諦觀十  一因緣了了分明不難知也。

[0001b13]  佛告阿難勿說是分明易知易見深微妙阿難  從有本生死是阿難從本因緣生死如有不知  不見不解不受令是世間如織機躡撰往來。

[0001b16]  言從癡者有是生死。至深至妙何得言易見  乎。自有癡來經劫累身。悠悠者比丘有不了  諦反視。如有者者萬無一人。曷云分明耶。

[0001b19]  從是世後世從後世是世更苦世間居令不得  離世間　此說生死苦為苦諦也。今死則後  身生。生死猶晝夜。而愚者以生而感死頻以  成苦。

[0001b23]  如是因緣阿難可知為深微妙從有本生死明  亦微妙　由生有死故故曰因緣達今世後世  累繼生死故曰更苦明照三世故曰微妙也結  苦諦也。

[0001b27]  若有問有老死因緣問是便報有因緣何因緣  阿難老死便報生故　死因于生習生。有十  上知苦此推習也。

[0001c01]  若有問有生因緣問是　有生因緣。猶生有  所因不也。

[0001c03]  便報有因緣何因緣生有故為生　生因乎三  有也。

[0001c05]  若有問有因緣有便報有因緣有何因緣有報  受因緣有　因四受有三有。

[0001c07]  若有問有因緣受報有因緣受何因緣受報為  愛求因緣受　言從前身習八愛故。中陰有  四受。四受既受。則有今身。二世現故略而止
與也。常習諦皆竟十二因緣具三世。癡人不  知今世後世。故令運心彌綸三世。令知輪迴  寤四諦也。故曰癡人以挍計。挍計本末本末  為藥。為藥謂斯四諦也。

[0001c14]  如是阿難從愛求因緣受從受因緣有從有因  緣生從生因緣老死憂悲苦不可意惱生如是  為具足最苦陰　如是五事展轉相因則名習
也。知五事苦為苦諦也。愛別離苦在有胎苦。  生老悲腦真為苦藪也。

[0001c19]  從是有習　句倒也言從習有是苦也。

[0001c20]  生因緣阿難為老死是故說是為從是致有是  是故從聖說從癡致行德生有是老死。

[0001c22]  當從是阿難分明為生因緣老死　分明者諦  了了知習也。諸言因緣皆習也。將欲反盡故。  更推習併之也。

[0001c25]  若阿難無有生為無有魚魚種無有飛鳥飛鳥  種為無有蚊虻蚊虻種為無有龍龍種為無有  神神種為無有鬼鬼種為無有人人種各各種
假知盡諦無有生者。何從得五道也。

[0001c29]  若如有如有生無有亦無應有令有生　解  盡諦真如心則生無有也。亦無有能令生有。

[0002a02]  一切阿難無有生為有老死不阿難白佛言不  無生則無死。誠哉此言也。

[0002a04]  佛便告阿難從是因緣當知為從是本從是習  從是因緣老死為生故生因緣阿難為老死  從是因緣。從是因緣發也生也解無無生。則
不老死苦。不了無者。從四習生便有苦也。此  四習與止。至愛還下異也。自是下結句皆反  覆而成也。

[0002a10]  生因緣阿難為老死　重結也。

[0002a11]  若有問有因緣生可報有因緣生何因緣生為  有因緣故從是阿難因緣當知令從是有有因  緣生　墮胎三有更有生十二因連之一世也。

[0002a14]  若阿難有因緣無有寧有魚魚種飛鳥飛鳥種  蚊虻。蚊虻種龍。龍種神神種鬼。鬼種人人種  各各種　解盡無有則無五道也。

[0002a17]  如應應有無有亦無有者為有無有一切阿難  無有為有生不阿難言不　得真如諦。則便  應有無有亦復有也。既以無有者為辟。有覩
無有。如令群有一切無有。為有生不。反以質  阿難。阿難云。無也。

[0002a22]  是故阿難從是發從是本從是習從是因緣生  為有有故從有因緣阿難為生　以作是四習  故生以有為本也。

[0002a25]  若有問有因緣有便言有何因緣阿難有可報  為受因緣有因緣有如是分明為受因緣有  因四受則有三有也。

[0002a28]  設阿難受因緣無有亦無有受有一切阿難無  有受為有現不阿難報不　無有受緣亦無有  受現。當為見也。一切無受為有可見不也。

[0002b02]  如是阿難為從是起從是本從是習從是因緣  令有受受因緣阿難為有有因緣阿難受　若  不達無。便從四習也。令有受倒。宜言令受有  也。

[0002b06]  有因緣阿難受如是問對為有何因緣有受可  報愛因緣從是因緣阿難當知為愛因緣受  有因緣阿難受句倒也。言有受因緣也。八愛  心是則受胎也。

[0002b10]  若阿難無有愛亦無有受亦無有當受一切阿  難無有愛為有受不亦有受名不阿難言不  解無無愛。則無受及當受也又反反以質文  之常也。

[0002b14]  如是阿難為從是發從是本從是習從是因緣  為愛因緣受愛因緣阿難為受如是阿難為愛  因緣求求因緣利利因緣計計因緣樂欲樂欲
因緣發求以往愛因緣便不欲捨慳以不捨慳  因緣便有家以有家因緣便守　不解則從是  致是也重結也。

[0002b20]  從守行本阿難便有刀杖從有刀杖便有鬪諍  言語上下欺侵若干兩舌多非一致弊惡法  多非弊法從守始起也八愛之一也。

[0002b23]  若阿難本無有亦無所守亦無有守一切阿難  無有守為有刀杖鬪諍語言上下欺侵若干兩  舌多非一致弊惡法不阿難言不　若解滅。
不守於色寧致若干弊惡。不質以明理也云  無所護故無所守也。下亦無二字重合句耳。

[0002b28]  如是阿難是從是發是為本是為習是為因緣  刀杖鬪諍語言上下欺侵若干兩舌多非一致  弊惡法　並守不守二理已現欲更舉四習合  為守也。

[0002c03]  從守故阿難便有刀杖鬪諍語言上下欺侵若  干兩舌多非一致弊惡法如是但為多苦為從  五陰習致　不守者不了色而守之也。刀杖
非一惡即知大苦苦諦也。思惟十二因緣。經  十二事一一皆有四諦也。諸習諦推本非一  端也。不根十二而止。十六無無漏習盡二
慧五耶推本叱則八愛盡有四習。以此推之  則可知也。又愛為穢海眾惡歸焉。何但八耶。  言八舉其麁耳。欲界蠢蠢何互無婬。至乎不  還乃舉別耳。

[0002c13]  家因緣令有守是故為說是當從是知阿難為  家因緣守　由有妻室則有重門擊柝之守也  向使捿遲高岸擊柝何施也故說者云是上言  爾也。

[0002c17]  若家因緣無有已無有受當何因緣有家一切  家因緣無有寧有家不寧有刀杖鬪諍語言上  下欺侵若干兩舌多非一致弊惡法不阿難言  不
不受此色人。無緣有家無緣有家。寧有  守而惜刀大苦集不。

[0002c22]  如是阿難從是有從是本從是習從是因緣令  有守為守故從家阿難令有守　上從是有者。  從家起有守也。以家本習結因家守成守因
於家亦顛倒相明也。

[0002c26]  難捨慳因緣令有家從是因緣有是當從是因  緣知阿難為難捨慳因緣令有家　腦因色欲  思存不捨。由之為家也。故曰是緣有是也。

[0002c29]  若難捨慳阿難無有亦無有受已無有受寧當  有慳難捨不。一切阿難慳難捨已無有寧當有  家不阿難白佛言無有　無有受不捨受也。
已無有受寧當有慳難捨。慳難捨已無有。寧  有家不。

[0003a05]  如是阿難從是起從是本從是習從是因緣受  家慳難捨故阿難令有家　是是慳惜心也。

[0003a07]  從往受阿難因緣令有慳難捨是故有是言亦  從是因緣有是如是當從是因緣阿難可解為  從發受從是受慳難捨　即彼好仇因之甚惜。
故曰往受令有難捨也。是故上說說從往有  是慳也。

[0003a12]  若阿難發受無有寧有受亦何因緣往受一切  阿難無有發受寧當有慳難捨不阿難白佛言  不　解無發往。則不有受與至彼也。普不往
受豈慳惜也本未上。

[0003a16]  如是阿難從是起從是本從是習從是因緣令  慳難捨為發往受故亦為發有因緣故阿難  令  有慳難捨　從發習發遂至不捨也。

[0003a19]  欲貪因緣阿難令有發是故說是當從是因緣  阿難知為從欲貪因緣令發　婬貪內足則發  而適彼也。

[0003a22]  若欲貪阿難無有已無有因緣亦何因緣當有  欲貪一切阿難欲貪無有寧當有發往不阿難  言不　若行人解婬無有因緣。亦何計當有
淫貪耶。普無貪心何有往受也。凡上云無有。  皆明因無有也。一切已下皆以因及緣無有。

[0003a27]  如是阿難從是發從是本從是習從是因緣令  發為有欲貪故為從欲貪阿難令發　令發為  有欲貪句倒也。

[0003b01]  已發從發往令有欲貪是故為說當從是因緣  知為從發往令有欲貪　此發往計挍欲相造  也。陰持入曰願。得往相也即第三計也。故說
者是故上說因計生貪也。

[0003b05]  若無有發往阿難亦無有令發往一切阿難雖  發往若有貪欲不阿難言不　假解無無住之  因。亦住貪有生不也。

[0003b08]  如是阿難為從是有從是本從是習從是因緣  貪欲為有發往因緣令有欲貪　解無如上若  不解則如上為習也於皆結句。反復少發往  二字也。

[0003b12]  從是利故阿難令發往為從是說是當從是因  緣知為從利因緣令發往　好利甚則思存往  也是上說是當了利為往緣也。

[0003b15]  若阿難以無有利亦無有求亦何因緣有求一  切阿難已無有利寧當有發往不阿難言不  既解知利則無有利之求。何當有利求因緣
耶。普無有利豈有發往乎。

[0003b19]  如是阿難從是有從是本從是習從是因緣發  往利故利故亦發求從求因緣故令有利故說  是從是因緣當知令從求因緣有利　此八愛
或言故說。或云是說義不異也。以具文於上  此二解之。故云是故首言爾也。

[0003b24]  若求因緣阿難無有亦何因緣有求亦從何因  緣求一切阿難以無有求若有見利不阿難言  不　若求本無所因。亦何得求也。普無求者  利可見不。

[0003b28]  如是阿難從是有從是本從是習從是因緣為  有利為有求故求故阿難令有利　或曰發曰  生或曰起或曰有。義同文別耳。

[0003c02]  從發故令有求是故說當從是知令從愛求  愛心內無求之由生。

[0003c04]  若阿難無有愛亦無有求亦無有因緣求亦無  有愛一切阿難愛無有寧當有求不阿難言不  諸因緣唯此一說反上。愛受中即若無有
愛。下曰二無有愛耳。餘皆在一切上說。因一  切下說。以因及緣。

[0003c09]  如是阿難從是有從是本從是習從是因緣有  愛故令有求求故令有愛　愛之滋長成乎八  也。

[0003c12]  彼阿難欲愛亦有愛是二皆痛相會　此推愛  本文終也。欲愛色愛也。亦有愛非一也經曰  心可則為欲也。是兩愛痛為本為習為因緣。
從痛發解如有則無也。相會猶相因也。

[0003c16]  有痛因緣阿難若有問是便言有何因緣有便  言更因緣有從是因緣阿難亦當知令更因緣  痛　設問教答也。有六更故三痛由生也。

[0003c19]  若阿難眼不更亦無有應當更眼亦不得更一  切阿難眼已不更寧有眼更不亦有眼當因緣  生不為樂為苦為亦不樂亦不苦阿難應不
若眼知如有不更。眼亦無有。應作眼更者。一  復不得此更也。普眼已不更。豈有眼更因緣  生三痛不也。

[0003c25]  如是阿難。從是有從是本從是習從是因緣令  眼更痛眼更因緣。阿難。令眼知痛耳亦如是鼻  亦如是舌亦如是身亦如是心不更阿難亦無
有當更亦無更因緣令心更一切。阿難。心無有  更寧當有心更入因緣令有痛不。令有樂不。令  有苦不。令有不苦不樂不。阿難。應不如是。阿難。
是為有是為本是為習是為因緣痛令有更心  更因緣阿難令有痛　更即有三痛呼阿難重  結於比顛倒相明結言也。

[0004a05]  若有問有因緣更不對為有何等更有因緣對  為名字因緣當從是阿難可知令從名字因緣  更　更本應是六入。而今是名字六入同出
六更。六更同出六情。六情之本則名字。是故  想曰名色也。亦應出經時失次也。

[0004a10]  若從所處有亦從所處應受令名身聚有　句  倒云在所處四身為在。所處三有也。將欲說  無色。故云受之與有也。有受有有乃有名色  也。

[0004a14]  若阿難從所處有亦從所處應受無有為有更  有名字不阿難言不　如有知無受之與有。  豈有更而因名字耶。

[0004a17]  若阿難從所處有亦從所應受無有  令  名身有  無有寧當有對更不阿難言不　反覆明之。  上句云。豈有更因名字不此句言寧有名字
與更對為因也。

[0004a21]  一切阿難名字亦色身無有為有更不為從有  更不阿難言不　此上三反問。於此一問云  普無名色何從有更乎。天竺言質無慊其悉  也。

[0004a25]  如是阿難為從是是發為從是是本為從是是  習為從是是因緣從是是更令從是名字名字  因緣阿難令有更　凡上云是因緣是有。次
云無是則無取。後云從發習因緣即成上句  從是有是故皆如是也。

[0004b01]  阿難有名字因緣設有問便對為有何因緣名  字謂識因緣為有當從是因緣阿難解知為識  因緣名字　中陰淫識遂處胎有五陰。

[0004b04]  若識阿難不下母腹中當為是名色隨精得駐  不阿難言不　設無中陰淫識當有猗。精住  成名色不。名色已後至有中世也。識已前前
世也。三世成十二也。

[0004b08]  若識阿難母腹已下不得駐去為有名字得致  不阿難言不識阿難為本若男兒若女兒已壞  已亡令無有為得名字令增長令所應足不阿  難言不
縱使中陰乘精入胎。或一二七日  而亡。豈有此身耶。或成根男女及命便墮傷  胎。寧得五陰身不乎。自下母胎則淫識也。一  二七日男根女根已是名字之成。

[0004b15]  如是阿難從是起有從是本從是習從是因緣  為名字從識識因緣阿難為有名字　每至結  句輒重者云名色從識注識為名色因緣反覆  言也。

[0004b19]  有因緣阿難識若問是便對有從何因緣有識  名字因緣有識當從是因緣阿難分別解為名  字因緣識　惟識之本本當是行。而今言名
字五大名識也。即六大癡也。有六大癡心作  淫行。淫行中有識。共出六大故名字也。

[0004b24]  若阿難識不得名字駐已識不得駐得增上為  有生老死苦習能致有不阿難言不　省文有  似上乘望識入胎受有名字。身或七日或三根
成而胎傷。寧滋長成十二緣不也。若當爾者  與上不畢也。又此說無名字是無常之說。非  盡諦言也。而今少行又文亂。似出經時未皮
缺也。就而通之者云。大不信無癡。豈得望行  與望識不也。夫萬冥存乎癡。萬照存乎慧。故  此經以癡為本。以諦對也。

[0004c04]  如是阿難從是致　致生也。從六大生望識  也。

[0004c06]  從是本　望識以六大為。

[0004c07]  從是習　習癡以成識也。

[0004c08]  從是因緣　因癡有識緣也。上二十事實有  十八皆然也。

[0004c10]  識令有名字名字因緣有識　十二事窮此。

[0004c11]  是如是為識因緣名字名字因緣識止是說名  止是處對止是諍本現當從有慧莫受　稱名  字反覆而結之。云止是者十二事終是說名
字處也。對止是者上諸云便對也。諍本見者  三耶見也。墮耶見則失正觀。正觀四慧也現  當見也故曰諍本。見當從慧莫受也。

[0004c17]  幾因緣阿難為計痛是為身阿難言是法本從  佛是法正本佛自歸本佛願令佛說令從佛說  是說受解利佛言聽阿難善哉善哉諦受念佛
便說賢者阿難應唯然從佛聞佛便說是或阿  難有見是痛為身　失憂三更而愚墮為身。

[0004c22]  或有見是痛計非身但為身更痛法見是為身  但為已上稱痛而云無也。此云身更痛法  與漏分布三痛身更知同也。上三痛亦皆云
更知也。以身更為異耳。

[0004c26]  或一身為是痛見不為身亦不為痛法見痛法  計是不為身但為見是身為身　但為已上亦  稱上二事云無也。見後解中云不覺。乃後問
解三事亦云見也。覺見義同耳。但有有為異  也。不不解也。覺悟之稱也。漏分布曰三痛心  更知。似其事也。若不爾者。宜言三痛覺由身
也。上言三痛更由身也。猶六覺六更也。此  下散說為三痛病。其文亡而錯。得下慧心解  三事之重釋。以次此非其事也。

[0005a06]  彼阿難或為在是痛計為身　由痛而修身  也。此即下道慧解痛文也。而迸續此為痛病  也。

[0005a09]  當為對說是　此文意稱上計痛為身者辟而  執之也下色重解不稱為賓主也。

[0005a11]  是痛賢者為三輩有樂痛有苦痛有不樂不苦  痛是賢者三痛見何痛應作身樂痛時阿難是  時二痛已為滅為苦亦不樂亦不苦是時但為
樂更樂痛阿難非常苦要滅樂阿難痛已滅離  身不在身計　將明無身。故云痛有三而身  一。何適為身耶。欲言樂痛是身。當其親樂則
無苦與不樂不苦三痛。而今一樂非身明矣。  又令  [庶-廿+(臣*巳)]  譃觀其常。身死敗滅以諦照之。復非  身明白矣。

[0005a20]  是如是是時阿難苦痛便時是時為兩痛已滅  為樂亦苦是時但為更苦痛苦阿難痛非常苦  盡法苦阿難痛已盡身不復更知是時阿難
與樂痛同義不別解也。此中樂亦苦。苦上少  三字。宜言樂亦不樂不苦也。便字從宜為更  也。

[0005a26]  亦不苦亦不樂不更是痛是時兩痛滅痛亦苦  但為是時不苦不樂更是痛不苦不樂阿難痛  法非常苦盡不苦不樂阿難痛已盡應無有身
自有是計或阿難為行道　亦同上二義也。長  下不字也。中云痛亦苦。宜云樂亦苦也。不大  樂不大苦中中人也。

[0005b03]  為是非常法痛為計見身或有阿難為行道  常觀三痛計身之見也。

[0005b05]  放散樂苦痛為自見計身如是阿難因緣不應  可為痛作身見身　得明慧觀則三痛放散因  緣。長息永。無痛之作身想。

[0005b08]  彼阿難或不痛計見是身但為身法更痛　但  為上稱痛而云無也。但云身更痛者身歷三痛  而作身也。漏分布曰。三痛身更知。即此事也。

[0005b11]  便可報若賢者無有痛更亦不見所更寧當應  有是不　上更痛計為身。佛教答曰尚不痛  計身。寧猶有身更可修身耶。上痛更稱反身
更法。身更法言所更約耳。言二不見似盡滅  也。設問對計非身。寧應是法更。

[0005b16]  是時阿難比丘不痛為見計非是身寧應是法  更痛亦見是身不阿難言不　既教答無痛更  無緣修身。又反以質阿難也。不痛為見計非
是者。言第二身更痛無第一痛計身也。二與  三都無非常盡滅直言。寧應者。此二事皆仍  上三痛。故云寧。寧者既兩痛滅。安得獨稱身  耶。雅理並羅義不隻立也。

[0005b23]  如是阿難是因緣亦不應亦不可令或一無有  痛計是身。但為身更痛　但為已上亦稱也。  反稱結句也。

[0005b26]  彼阿難所不計痛為身亦不見是痛非身　將  說第三云無第一也。

[0005b28]  亦不身更痛亦痛法不見不計是身　云無第  二也。

[0005c01]  但為計我為不覺是身是身　覺見也。覺三  痛計為身也。云不覺覺也。

[0005c03]  便可報一切賢者自計身　計獨覺也覺是身  也。

[0005c05]  不更痛　句倒也。即無第二也。

[0005c06]  寧應有身不　此言自覺身為身不更痛法。又  不痛計身三名並寧應獨覺身是身耶。獨上  三痛何痛應作身也。當一兩滅何得並稱也。

[0005c09]  是時比丘不痛為身身亦不更痛痛法亦不為  身有身　二無第一第二也。

[0005c11]  但為不覺身耳如是觀身寧應身不阿難言不  云三事並列。何得獨有身也。上設問對此  問阿難。

[0005c14]  如是因緣阿難不應令無有痛為身亦不身為  更亦不應法為身亦不應不覺身為身如是阿  難一切痛為作身已痛見見是身　事無適作  身也。

[0005c18]  幾因緣阿難或為行道不為痛作身為見不見  身阿難報是法本從佛教令亦從佛願佛為說  佛說已弟子當受令是說當為解利佛告阿難
聽是受是諦受重受念是當為說如是賢者阿  難從佛聞佛便說是有阿難比丘不為痛作身  亦不見痛為身　行者得四非常解盡諦慧者。
不計三痛而有身也。既不計三痛則不快痛  之見。著身想也。

[0005c26]  亦不為身更亦不痛法計為身　分痛法耳宜  合痛法。亦上三痛但身更。知心更知望得知  為異也。

[0005c29]  亦不見身見為身　見覺也。上身更此身覺  為異耳。

[0006a02]  亦不從或有是身亦不從是見見是身已如是  見不復致世間令不復受世間　有是身者故  上計痛有是身也。撮三事之二云既無半。則
不致受世間也。致至也。

[0006a06]  已不復受致世間便不復憂已不復憂便無為  度世便自知為己盡生義病死憂已畢　三痛  身盡則不致不受十一苦也。

[0006a09]  行已足所應作已作不復還在世間齊是阿難  或為行道不計痛為身自方便作亦不見見為  身　齊至也。至此身最後竟身也。身則畢於
此不受更身。故曰不還世間也。

[0006a13]  幾因緣阿難或為行道為色作身阿難報法本  從佛教令亦從佛願佛為說佛說已弟子當受  令是說當為解利佛告阿難聽是受是諦受重
受念是當為說如是賢者阿難從佛聞佛便說  是有阿難或為行道為少色行為身　少貪身  不乃慇勤。

[0006a19]  阿難或為行道為不少色行為身　將及二勝  一無也。

[0006a21]  亦色無有量行為身但為少不色行為身　但  為二字宜上在色無量上也。不為少不色重  騰焉也。無量者慇勤貪內外色也。

[0006a24]  或有阿難為行道亦不為少色亦不為無有量  色　騰無第一第二及三也。

[0006a26]  亦不色少行為身　不色小及第一也內不少  貪外微著也。

[0006a28]  或有阿難為行道亦不為少色亦不為無有量  色亦不無有少色行為身　騰無上三。

[0006b01]  但為不色無有量行為身　反第二也。內不  色無有量外慇勤也。

[0006b03]  彼阿難或為行道少色行為身現在阿難或為  行道少色行為身己身壞死令復見身相像如  是不為是對行對如是致亦如是齊是　現在
猶是計貪。少計貪少色以起者。身時雖身死  亡。續貪身思存想像未知繫癡行道。不應與  此為匹。而愚與俱以致此身此而還也。對匹
也俱也。齊至也。死而不解無常也。

[0006b10]  阿難或為行道色少行為身自方便計作齊是  阿難或為行道色少行為身自方計作齊是阿  難或為行道色少行為身令結使　自計方便
方便貪色命終不絕也。不自坊閑至此而止  故為身結身使也上自計方便如當過下寧也  可無一條耳此說病耳而云行道道當知也。

[0006b16]  彼阿難或為行道不少色為作行身但為色無  有量計作為是身現是阿難或為行道色無有  量為計作身身已壞死。令復現身相像如是不
為是對行對如是致亦如是齊。是阿難或為行  道為計身色無有量齊。是阿難或為行道令色  無有量為身令使結。彼阿難或為行道不少色
亦無有量色計但為念少色為身。現在阿難或  為行道不色少為計身身壞死令復見身相像  如是不為是對行對如是致亦如是齊。是阿難
或為行道不色少自計為致身齊。是阿難或為  行道不色少令身使結。彼阿難或為行道亦不  色少。亦不色無有量。亦不無有色少。亦不無有
色無有量。為墮行身。現在阿難或為行道亦不  色少。亦不色無有量。亦不無有色少。亦不無有  色無有量。為計墮身己身壞死令復見身相像
如是不為是對行對如是致亦如是齊。是阿難  或為行道不色無有量。自計為致身齊。是阿難  或為行道令不色為使結齊。是阿難或為行道
自計為致身身幾因緣阿難為行道色不行作  身。阿難報是法本從佛教令亦從佛。願佛為說。  佛說已弟子當受。令是說當為解利。佛告阿難。
聽是受是。諦受重受。念是當為說。如是賢者阿  難從佛聞。佛便說是或阿難為行道或不為色  作身　計四大有身相也都曰也。

[0006c11]  亦不為色計為身　少色也脫少字。云解道  行者不起小色而滯身也。

[0006c13]  亦不為色無有量　量多著四大息此多色也  亦不為色少　為下小無字也。無色小反第  一也。亦息此結也。十報內無有小色外見小  端正也。

[0006c17]  亦不為色無有量計為身　為下亦少不字也。  此反第二也。行諦亦癈之也。十報內不念不  趣端正外見色不趣端正色也。

[0006c20]  彼阿難為行道不少色為作身亦不為計是身  如道行道行諦也。得此慧者忘少著四大  色也。

[0006c23]  現是阿難為行道不為少色作身亦不為墮是  身己身壞死令不復見是身相像　現是猶是  時也。是行時不貪小色見身非常滅盡永絕。
今身著色之想也。

[0006c27]  不為是對行對如是是無有齊是　對今身後  也無有身猗之二至此一也。

[0006c29]  阿難為行道為不少色為身亦不計為是身齊  是阿難為行道為不少色為身不使結　云至  此無身之相則無貪身之七使九結也。

[0007a03]  彼阿難或為行道不為色無有量。為身亦不作  色為身現在是阿難為行道不色無有量。為身  亦不計是身己身壞死令不復見身相像不為
是對如是如是是為無有是齊。是阿難為行道  不色無有量。為身亦不墮身計。如是阿難齊是  或為行道不色無有量。為身不使結。彼阿難或
為行道不為不色少為身亦不墮身計。現是阿  難為行道不色少為身亦不墮身計己身壞死  令不復見身相像不為是對如是如是是為無
有是齊。是阿難為行道不為不色少為身亦不  墮身計。如是阿難齊是為行道不為不色少令  不使結。彼阿難或為行道不行不色無有量為
身亦不墮計是身現是阿難為行道不為不色  阿難為身亦不墮計為成身己身壞死如是身  令不復見。是計不為是對如是如是是為無有
是齊是阿難為行道不行不色無有量。為身亦  不墮計是身齊。是阿難為行道不行不色無有  量。亦令不使結齊。是阿難或為行道不行不色
無有量。為身亦不成身。亦不墮計是身。亦有是  七處阿難令識得駐亦有二受行從得解　三  道則張欲界為五。并三界天為一。九神止處。
則分色無色。合欲為一也。論五道者。以流浪  受苦為失故精說三惡道。總天為一也。說九  止者論能弘教受三觀者故自人始不及三苦
也。分一受者精粗相從觀法不異也。二受皆  居滿畢之位故有解名也。

[0007a29]  有色為令從是有若干身若干思想辟或人或  天是為第一識止處。有色為令從是一身若干  思想辟天名為梵天長壽本在處是為第二識
止處。有色為令從是一身若干思想辟天名為  明聲是為第三識止處。有色為令從是一身一  像思亦一辟天名為遍淨是為第四識止處。有
不色為令從是一切從色想度多想滅為無有  量空空慧受意止辟天名為空慧行是名第五  識止處。有不色為令從是一切從空行竟過無
有量識從慧受意止辟天名為識慧是名為第  六識止處。有不色為令從是一切從識慧過度  無有量不用從是慧意受止辟天名為不用從
受慧是為第七識止處。何等為阿難亦有二受  行。從得解有。從色因緣行道。令不更思想辟天  名為不思想。是為一受行。從得解有。從不色因
緣行道。一切從不用得度。為受不思想亦有思  想受行止辟天名為不思想亦有思想。是為二  受行。從得解彼阿難所第一識止處。為從色行
因緣行道若干身若干思想辟名為人亦一處  色身也有也有欲之形故曰色也。由欲界  身行道諦故曰行道也。六天已下其形非一  故曰若干也。心亦各異故曰若干想也。辟行
字也。

[0007b23]  若阿難行道是識止處已知　知欲天及人陰  持入身為本也。

[0007b25]  亦知是識從是習　習天及人識不能捨也。  知者慧也。

[0007b27]  亦知從是沒　沒盡也。從天及人身天下滅  者。諦知如篾曰盡也。

[0007c01]  亦知是所樂　七處結曰昧也　貪樂天及人  身故曰樂也。知之為盡。

[0007c03]  亦知是更苦　天及人身由之受苦也。知一  苦則慧也。

[0007c05]  亦知是從得出要如有知　出要法句言得要  生盡也。故七處曰欲能治能棄能度也。盡諦  有四事。出要是其一也。凡六事皆曰知。行道
諦之慧也。六事皆曰是。是六天已下下及人  身識所依也。七處三觀經。一皆知五陰之一。  而陰有六情也。一一皆知陰。陰有習三四知
陰盡行道。又曰。亦知色味亦知色出要。此七  處也。三觀者。觀身色觀五陰觀六情也。三觀  即七處之每第一陰入也。言以道諦盡諦苦
出要諦。觀陰人及樂而陰之也。五陰  [聲-耳+卵]  蓋經  以五陰為五習盡為七處昧苦出要為三觀。  文小異大同身三經唯七處三觀經有道諦二
經皆七事而已。然俱曰行道亦道諦也。皆曰  知亦諦也。如至識知。或曰。如本知知非諦何  也。知觀同義也。九九止即天身為觀地習天
之習天之身會滅行道味樂天樂天樂樂必有  苦能斷天貪可名活道故曰出要也。皆四諦  觀觀九處也。所謂微而顯約而具也。十報單  用陰習盡而止也。

[0007c24]  是時阿難為行道所識止處可應求可應望可  應住處阿難言不　若行道慧。以四諦觀觀  人身。寧有貪求望想此住止處不。答曰無也。

[0007c27]  彼阿難第二識止處為從色行因緣行道若干  身一想辟天名為梵身長壽本第一在處　始  行一禪生四梵。名梵小梵無量大梵梵輔。身
不相類故曰若干身。猶此人之優劣也。心未  純一故曰非一想也。

[0008a03]  若阿難行道是識止處以知亦是識止處從是  習。亦知從是沒。亦知是所樂。亦知是更苦。亦知  是從得出要如有知是時阿難為行道所識止
處可應求可應望可應住處。阿難對言不彼阿  難第三識止處為從色行因緣行道一身若干  想辟天名為明。若阿難為行道是識止處已知
亦是識止處從是習。亦知從是沒。亦知是所樂。  亦知是更苦。亦知是從要得出如有知是時阿  難為行道所識止處可應求可應望可應住處。  阿難對言不
進行二禪。以知養恬陰乎念  持。生此四明天。身表光相混然大齊。心猶不  一故曰若干也。

[0008a15]  彼阿難第四識止處為從色行因緣行道一像  身一思想辟天名為遍淨若阿難為行道是識  止處己知亦是識止處從是習亦知從是沒亦
知是所樂亦知是更苦亦知從是要得出如有  知是時阿難為行道所識止處可應求可應望  可應住處阿難對言不　此是第三天也。宜
言淨天天也。容表暉炎四天。若一其心恬豫  恒遊禪思故曰一。

[0008a23]  彼阿難第五識止處為從不色行因緣行道一  切從色得度地想已沒無有量空空慧行受止  辟天名為空慧。若阿難為行道是識止處已知
亦是識止處從是習。亦知從是沒。亦知是所樂。  亦知是更苦。亦知從是要得出如有知是時阿  難為行道所識止處可應求可應望可應住處。  阿難對言不
地者恚滅心如地也。想已沒  斷求也無量空也。

[0008b02]  彼阿難第六識止處為從不色行因緣行道一  切從空慧度識無有量受慧行止辟天名為識  慧若阿難為行道是識止處已知亦是識止處
從是習亦知從是沒亦知是所樂亦知是更苦  亦知從是要得出如有知是時阿難為行道所  識止處可應求可應望可應住處阿難對言不  空識定者。觀對識空不本來也。

[0008b09]  彼阿難第七識止處為從不色行因緣行道一  切從識慧度無有量不用已捨受慧行辟天名  為不用受慧行。若阿難為行道是識止處已知
亦是識止處從是習。亦知從是沒。亦知是所樂。  亦知是更苦。亦知從是要得出如有知是時阿  難為行道所識止處可應求可應望可應住處。  阿難對言不
色恚求生生而即遣。不俟終  日觀而後知也。不用觀也。

[0008b17]  彼阿難第一受行從得解有從色因緣行道無  有想亦不受辟天名不思若阿難為行道己知  是從受亦知從受習亦知從是沒亦知是所樂
亦知是更苦亦知從是要得出如有知是時阿  難為行道是受行從得解可應求可應望可應  住處阿難對言不　不思無結愛天也。四阿
那含之第四天也。四阿那含愛身生第四禪。  六增之第二已上四天。此無漏第四禪局也。  四禪之第六天名愛勝。是無思天共在一天  上耳。

[0008b27]  彼阿難第二受行從得解有從不色因緣行道  一切不用從慧得度過無有思想亦未離思想  為受行止　正受定也。

[0008c01]  辟天名為無有思想解若阿難為行道是受行  從得解已知為是解從是習亦知從是沒亦知  是所樂亦知是更苦亦知從是要得出如有知
是時阿難為行道是受行從得解可應求可應  望可應住處阿難對言不　無想者。知空而  制想不令起也。此上八止皆如應知此八處。
亦知八處習。亦知八處盡。亦知八處樂。亦知  八處苦。亦知八處要得出義同故不二訓之  也。

[0008c10]  若阿難為行道如是知如是見說為不知不見  若有是結使是時應說為常是時應說非常  波羅門云斷滅見常也。

[0008c13]  是時應說世間有本是時應說世間無有本  本要也。有要無要耳。

[0008c15]  是時應說得道以死復生是時應說得道不得  死　或見七反生死者故曰死復生。或至尼  惟先天者故曰不死也。

[0008c18]  為有無有　或曰有度世。或曰無度世。

[0008c19]  度世死從是結使是時阿難為行道是七識止  處二受行從得解如是如有從諦慧見從是意  已解已得解脫是名為阿難為行道無所著從  慧得解脫
反稱得道不得死。是五耶結使。  經乎九止行者。以四諦觀之。長得息解。成阿  羅漢也。

[0008c25]  亦有阿難八解脫處何等為八色觀色是為第  一解脫處　內外身著觀兩事也。

[0008c27]  內觀色不想外觀色是為第二解脫處　徧著  外身也。

[0008c29]  觀三十六物淨身受觀行止是為第三解脫處  遍著己身。則三十六物觀也。從第一禪至  四禪。皆三觀也。人病不同。或貪己身。或貪
外色。內外俱貪。故有三觀也。四意止觀亦復  如是。單舉禪要。則三觀也耳。其轉除則四禪  也。

[0009a06]  一切從色想已度　已過四禪色天。次及空  也。

[0009a08]  滅地想　滅恚心如土塵故曰如地也。

[0009a09]  若干想不念無有量空慧已受竟辟天名為空  慧是名為第四解脫處　四空定文同故。不  一一解也。

[0009a12]  一切從空慧已度無有量識慧受竟辟天名為  識慧是名為第五解脫處一切從識慧得度無  所有不用受慧竟行辟天名為不用無所用慧
行是為第六解脫處一切從不用慧得度無有  思想亦不無有思想竟受止辟天名為思想是  名為第七解脫處一切從無有思想竟得度  將已竟四空。次及滅定也。

[0009a19]  滅思想亦覺盡身已更竟受止是為第八解脫  處　心之流放眴息生滅之間  [爪/再]  撫宇宙之表
矣。身之所復無不待行。行慈定者。滅心想身  知屈如根株。冥如死灰。雷霆不能駭其念。山  燋不能傷其慮。蕭然與大虛齊量。恬然與造  化俱遊。曰滅定也。

[0009a25]  若已阿難行道七識止處二受行從得解脫亦  是八解脫處是如有是慧已更見從是竟戢却  不用已得解脫如是本福己身更竟止是名阿
難行道無所著從兩行得解脫佛說如是阿難  受行。

佛說人本欲生經

* * *

【經文資訊】大正藏第 33 冊 No. 1693 人本欲生經註  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
