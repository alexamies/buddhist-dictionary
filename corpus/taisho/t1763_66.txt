大般涅槃經集解卷第六十六
[0583c08]  廣釋一闡提計無因果事  論闡提生善根義  論闡提斷三世善根義  明斷善根人有佛性義  廣釋九住八住等五種六種七種佛性義
廣說解佛性不同皆失中道

迦葉品之第四

[0583c15]  迦葉菩薩白佛言世尊  (至)  善男子斷善根者。

[0583c16]  案。僧亮曰。將欲諮問斷善者。先問疑著是誰  耶。

[0583c18]  迦葉言世尊何等人輩能斷善根。

[0583c18]  案。僧亮  曰。問利鈍二根。何者能斷善耶。

[0583c20]  善男子若有聰明黠慧利根能善分別。

[0583c20]  案。  僧亮曰。有世智辨聰。利根之人。能斷善根。  僧宗曰。第六翻廣明起耶見。故斷善根也。

[0583c23]  遠離善友不聽正法不善思惟不如法住。

[0583c24]  案。僧亮曰。斷善之與正定。皆由利根。何者。  若外親善友。則正。若外離善友。則斷也。此說  斷善之始。第四譬邪見分也。

[0583c27]  如是之人能斷善根  (至)  當知是人能斷善根。

[0583c28]  案。僧亮曰。向明斷善由邪見不信。今說生邪  見所由也。道慧記曰。邪見破言無施有六事  也。

[0584a02]  復作是念無父無母  (至)  當知是人能斷善根。

[0584a03]  案。道慧記曰。謂無父母有六事也。

[0584a04]  復作是念一切世間  (至)  是故當知無善惡果。

[0584a05]  案。道慧記曰。謂無善惡有三事也。

[0584a06]  復作是念一切世間  (至)  作是觀時能斷善根。

[0584a07]  案。道慧記曰。舉六事。破聖道涅槃。兼無聖人  也。

[0584a09]  善男子若有眾生深見如是  (至)  及三惡道破僧  亦爾。

[0584a10]  案。僧亮曰。結能斷善根者。必是利智。  不得正解。從癡起見。推求謬執故也。

[0584a12]  迦葉菩薩白佛言世尊  (至)  何時當能還生善根。

[0584a13]  案。僧亮曰。第五生善分。從塞求通也。偏執  者。不能分別。能斷善根。不執者。則能分別。  還生善根。下說佛性不定。事須分別。即是生
善之義也。僧宗曰。大段之第二。明還生善也。  寶亮曰。大段之第五。明還生善也。眾生雖復  斷於善根。而於受苦之中。得厭苦心發故。還
生善根。相續不斷。以至佛也。然就此文中。言  辭甚曠。略分為五別。第一先明還生善根。定  因果之性。第二明中道行。第三引佛三種語。
令物虛懷。明佛語無方。不可定執。第四明佛  性有無。第五辨得失。以結上也。

[0584a24]  佛言善男子是人二時  (至)  初入地獄出地獄時。

[0584a25]  案。僧亮曰。初受苦時。心則生悔。善則還生  也。若受苦已切。心亂迷濁。不知生悔。臨出之  時。乃至悔也。僧宗曰。此利根人也。寶亮曰。
若極利根。如五百婆羅門等。止入地獄。即能  生善。以此人聰明故也。亦由先來未經大苦。  今報生地獄。即覺苦重。便能思惟推尋。悟所
作非理。即得改心也。若神根小。復不如至。出  地獄時。在後餘報。方能改愅也。其中萬塗。不  可定也。道慧記曰。初入之時。受苦始爾。神明
未惛。猶得正識。後出地獄。所受苦輕。展其生  心。所以二時。得生善也。

[0584b07]  善男子善有三種  (至)  斷三世因故名為斷。

[0584b07]  案。  僧亮曰。過去已滅無。故不可斷。未來未至。故  不待言也。斷三世因名斷者。以現在一念善
心為因。能生後善。今以邪見障此善心。不得  生故。名斷三世因也。僧宗曰。明斷三世善也。  是故不名斷過去果者。若過去因。感果已定。
報在後生。此報當來必受。故不斷也。即此報  家之因。因亦是定。亦不可斷也。文中略故。但  言不斷果耳。過去之因。感果在當。因體已滅。
云何可斷耶。斷三世因。名斷善根者。若現在  有善。即是現善。此善應過去。即過去善也。現  在之善。當來相續。即名未來善也。今以此身。
成一闡提。惡業現前。故現善應生不得生。即  是斷現善也。此善若生。便謝過去。以不生故。  故無所謝。即是斷過去善也。此當來種類。應
續而不得續。即是斷未來也。從義而言。此之  文略。何者。現善能感來果。今斷現不起。是則  斷因。既曰斷因。果無從生。豈非斷果。亦應
云。斷果以略故。但舉因耳。寶亮曰。夫生善為  理。皆三世中也。若過去曾起者。理不可斷。但  約現在。遮未來故。謂之斷二世也。此中云斷
三世因者。若現在所起之善。此善即謝在過  去。為過去之因也。現在善發。由曾起之善。力  用相資也。未來善起。亦由現在為因。因故使
種類相續也。今現在既斷。便是三世之中。善  因不起。故言斷三世因也。

[0584c04]  迦葉菩薩白佛言世尊  (至)  為是未來為遍三世。

[0584c05]  案。僧亮曰。凡有四問。此第一問。夫有法不  應三世。今定何世所攝耶。僧宗曰。凡有二問。  初問佛性三世攝不。次問闡提現在有佛性
不。若有。不應言斷善根也。若無不應言斷  善根也。若無不應悉有也。寶亮曰。凡有三  難。第一舉果性作難。問斷善根人。有佛性者。
此佛性為在過去。為在未來。為在現在。為遍  三世。若使佛性。在三世者。云何言常耶。第  二難云。若斷善根人。有佛性。是善豈得言斷。
若使無者。佛云何言斷耶。第三遮佛意。若謂  亦有亦斷者。復不得言佛性是常也。道慧記  曰。問有三重。二重如上。第三重謂。若不全有
全無者。應半有半無也。故云亦有亦斷也。智  秀曰。將欲為難。先定佛性。三世之中。在何世  耶。下作三翻難也。

[0584c20]  若過去者云何名常  (至)  三實四善五淨六可見。

[0584c21]  案。僧亮曰。第二難也。本無今有。是現在  也。已有還無。是過去也。將有未起。名未來  也。法在三世。是無常也。佛說性常。次以常義
決之。必定當得。證未來也。必定可見。證現在  也。佛性有六者。引佛說也。二證性常。二證  可見也。智秀曰。第一約就三世。為定難也。初
令是常。非三世攝。後就二世責。令是世攝。不  得是常也。

[0584c29]  若斷善根有佛性者  (至)  一切眾生悉有佛性。

[0585a01]  案。僧亮曰。第三難也。智秀曰。第二舉佛性。  是善一句。為雙關難也。若闡提有性。不應言  斷善。善若斷者。性不應有也。

[0585a04]  若言佛性亦有亦斷云何如來復說是常。

[0585a05]  案。僧亮曰。第四難也。四難之意。皆責佛說不  定也。智秀曰。第三引佛所說常教。為防難也。  佛性若常。是則定法。若不定者。不得言常也。

[0585a08]  佛言善男子如來世尊  (至)  三者隨問答四者置  答。

[0585a09]  案。僧亮曰。佛意。夫諍以偏執失中。今法  理不同。答有四種。不可一向定說也。僧宗曰。  今先牽四種答者。意在分別答也。寶亮曰。未
是正答難也。且舉佛有四種語法耳。下次第  解釋。以分別答為答也。智秀曰。四種答問。別  是一科法門。今取分別及置答。以釋其難。故  先總列四章門。下別釋也。

[0585a16]  善男子云何定答  (至)  有如法住是名定答。

[0585a16]  案。  僧亮曰。理無二故。不須分別。謂定答也。

[0585a18]  云何分別答如我所說  (至)  名為道諦是名分別  答。

[0585a19]  案。僧亮曰。說有二種。謂法說義說也。法  說總而略。義說別而廣。故云分別答也。

[0585a21]  云何隨問答如我所說  (至)  為貪瞋癡說一切燒。

[0585a22]  案。僧亮曰。有義自分別。不假問答者。自有  法總義別。須問而後答者。舉如來誠旨。以為  釋也。

[0585a25]  善男子如來十力四無所畏  (至)  六少見是名分  別答。

[0585a26]  案。僧亮曰。先答第二問。佛性有常無  常。事須分別。不可執常為問也。七事者。具八  自在。四樂四淨。無漏見法性。皆名真實。無學
法門。皆得少見也。僧宗曰。將欲提其第二問  故。先舉果地諸德。及後身菩薩法出分別答  也。寶亮曰。十力等乃至佛性七事。皆是果地
佛性也。後身菩薩佛性有六者。十住佛性中。  多明緣因性也。一常者。十地少見真我常。故  言亦常也。無漏之解。一得不失。亦言常也。二
淨者。除煩惱之穢也。三真者。不雜偽也。四實  者。體用非虛也。五善者。純淨心也。六少見  者。謂果性如此分別也。道慧記曰。答初問
也。明此佛性則非三世。而是常。自餘則是三  世攝也。智秀曰。答初難。明佛性雖復名義是  一。然在果得為七。在因則六。便為不定。豈可
聞斷三世因故。便執佛性。為三世所攝。謂是  無常。作定難耶。

[0585b14]  如汝先問斷善根人  (至)  得名為有是名分別答。

[0585b15]  案。僧亮曰。稱其第三問也。答其有無兩關  難也。僧宗曰。今明斷善根。人悉有如上諸三  昧及菩薩性也。答意謂。汝問若有。則不名斷
善根。我言當有善根。豈得言一切有佛性者。  我言無者。現在竟不可得。未來必有。豈得斷  善根耶。是二障未來者。正次現在。具有煩
惱障。未來不得速成佛。故言無耳。非是永無。  名分別答也。寶亮曰。且答第二難也。謂斷善  根人。亦果果頭七種佛性。亦言十住六種
緣因之性。是二種佛性。障未來故。名之為無  耳。定當得故。名為有也。但以現在惑障。兩種  性不現故。便字曰無。豈得云斷善根人。無佛
性耶。智秀曰。明二種性。現在無故。不在斷  例。以別斷餘善故。闡提義成。以當有故。言悉  有也。

[0585c01]  如來佛性非過去非現在  (至)  未具見故名為未  來。

[0585c02]  案。僧亮曰。兼答初難也。難云。性有三  世。今明非三世不可說有。便三世攝。少可見  故。名現在者。以少見故。名後身也。過去具但
二世也。未具見故。名未來者。未具見即少分  見也。學身說有。去來非無學也。法瑤曰。答前  為過去。為未來。為現在。為遍三世問也。須分
別之。佛果非三世。佛緣性三世也。緣因體又  是因者。又是果者。故曰佛性。因故三世。果亦  三世也。正果佛性。非三世也。故言果非三世
也。後身菩薩。因緣觀智。即是佛種性。此初一  念為現在未滿足為未來。過去無也。十住觀  智。由因而生。觀智佛性故。亦得名為佛性。此
佛性亦有因法。亦有果法。皆三世也。未有正  果佛性故。不得言非三世也。僧宗曰。答初問  也。問云。若三世者。則是無常。今答云。性有
因果。若是果性則常。非是三世。若是因性。如  後身菩薩。見在少見故。亦得言現在。未全明  了故。亦得言未來也。言其現在未來因。故言
爾也。實非三世。若得果時。則不得爾。正以在  因之時。必當見故。義言其當也。以現在少見。  便義言其見也。即非三世。豈為無常。及至五
種。明闡提當必有故。亦得言有。始是分別答  也。寶亮曰。答第一難也。明佛性非在三世中。  復不為三世所攝也。後身佛性在三世者。明
緣因性。現在少分見故。得名現在。未來方得  具足。亦名未來也。道慧記曰。此釋第一難。兼  釋第二難也。又曰此正答第一問也。又曰此
合結釋二問也。智秀曰。此下故是答第二難。  兼釋初定性所在也。三世攝者。其在因也。不  攝者。在果也。

[0586a03]  如來未得阿耨多羅  (至)  果亦如是是名分別答。

[0586a04]  案。僧亮曰。從學至無學。相續有二說。佛性  果亦如是者。亦三世攝也。僧亮曰。若未得無  上道果時。故是緣因佛性。悉三世攝。果則不
然者。謂佛果性也。有三世者。十住以還。緣因  性有非者。佛果佛性也。後身菩薩佛性因故。  亦三世攝。果亦如是者。此是十住以還緣因
性。前念為因。後念為果。亦三世攝也。

[0586a11]  九住菩薩佛性六種  (至)  果亦如是是名分別答。

[0586a12]  案。僧亮曰。已斷結習。麁惑已滅。說常不  同。後身常也。寶亮曰。既一向在觀。無復出  入。故餘常名也。

[0586a15]  八住菩薩下至六住  (至)  果亦如是是名分別答。

[0586a16]  案。僧亮曰。八住下至六住。未斷見習。故說  無常。無三界煩惱。故說善也。寶亮曰。九住十  住。同得常名。而八住以還無者。故知八地
初心。猶應有出入觀也。中忍已上雖無。奪  不與名也。

[0586a21]  五住菩薩下至初住佛性五事  (至)  四可見五善  不善。

[0586a22]  案。僧亮曰。善不善者。類三界煩惱。說  不善也。寶亮曰。善是緣因。不善是境界因也。  六住雖有無色界細惑。為苦用輕。不甚迫心。
故不與境界名也。

[0586a26]  善男子是五種佛性  (至)  故得言有是名分別答。

[0586a27]  案。僧亮曰。上稱第三問。兼答第一廣分別  已竟。今還結第三也。七種六種是緣因。闡提  現在無也。五事有不善。雖是煩惱。非斷善煩
惱。於闡提亦是當有也。寶亮曰。上來所明。佛  性斷善根人。必皆得故。故言有也。

[0586b03]  若有說言斷善根者定有佛性定無佛性是名  置答。

[0586b04]  案。僧亮曰。答第四問也。明有是未來  有無是現在無也。答以決定。而佛性不定。若  作定說。而疑者不決。不應置答。若說不定。所
疑以決。不須重答。是名置答也。法瑤曰。答前  亦有亦斷問也。斷善根故。不得言定有也。善  根還生。不得言定無也。可言亦有無者。此
明萬善緣因性也。寶亮曰。答第三難也。答  意云。不可定說有。不可定說斷。若言定有定  無。此名置答也。

[0586b13]  迦葉菩薩言世尊我聞不答  (至)  何因緣答而名  置答。

[0586b14]  案。僧亮曰。如餘經說。不答名為置答。  故發問也。

[0586b16]  善男子我亦不說置而不答乃說置答。

[0586b16]  案。  僧亮曰。語少也。應云不但說置而不答。乃名  置答。義現於下也。

[0586b19]  善男子如是置答復有二種  (至)  以是義故得名  置答。

[0586b20]  案。僧亮曰。一不答名置也。二答而置  也。不答而置者。止無義之問也。答而置者。去  其偏著之情也。寶亮曰。自有不答。亦名置答。
自有答而呵止。不為解釋。亦名置答也。佛今  用後解故云遮止。莫著也。道慧記曰。我亦不  說置而不答者。不答乃名置答也。又曰。亦不
說不答。是置答也。又曰。亦不說置不答也。乃  置而為答也。一者遮故遮其執也。二者莫著  不聽其定著也。兩種置答。通有此二義也。又
曰。遮止者。是說置答也。莫著者。是默然置答  也。

[0586c02]  迦葉菩薩白佛言世尊  (至)  非是過去現在未來。

[0586c03]  案。僧亮曰。上未說因體。今更問也。僧宗  曰。更問出體相。令人識也。寶亮曰。上解佛果  非三世。其義乃了。但果名濫於生死。迦葉致
問。顯此旨也。智秀曰。上雖明性。從於因果三  世攝不攝義。未出其體。今發問以顯之也。

[0586c08]  佛言善男子五陰二種  (至)  亦非過去現在未來。

[0586c09]  案。僧亮曰。此普是因中也。始者為因。金剛  為果。猶是有為。不免三世也。言亦非謂佛果  也。寶亮曰。因之與果。俱三世攝。前念五陰為
因。後念五陰為果。故因果俱三世也。非三世  者。唯果佛性獨脫也。智秀曰。正答問也。若是  變易地帶應。故具五也。

[0586c15]  善男子一切無明煩惱等結  (至)  如來佛性猶如  醍醐。

[0586c16]  案。僧亮曰。正因性也。上說佛及十地  佛性不同。未說凡夫佛性。今從凡夫至佛。更  以譬說辨其精麁也。得善五陰者。緣因性有
漏善。須陀洹以上。辨無漏有精麁。從正因生  也。僧宗曰。此辨正因性也。言此神明是佛正  因。因此能生善五陰。乃至菩提。以眾生如雜
血。以有煩惱在體故也。如眾生皆精血得成。  明雖有佛性。要假萬善。得成佛也。須陀洹。斯  陀含。同斷欲界思惟未盡。有少善故。佛性如
乳也。那含斷欲界盡。譬酪。羅漢三界惑盡。譬  生蘇。緣覺至十地菩薩。斷三界外惑。如熟蘇。  佛如醍醐也。寶亮曰。分別兩問既竟。更總收
一切萬法。無明等死。無非佛性。或正因。或緣  因。或境界因。隨義往取。盡能助果。故是佛  性。通論既竟。欲使其旨無遺。仍該明凡夫令
事都盡。是以談眾生佛性。如雜血乳。善惡未  分。義言雜也。乃至眾生佛性。階給之異。如  文所說也。智秀曰。上唯明菩薩。未出凡夫及
小聖人。又雖明佛性可得。蓋約因中諸人說  為不同。然未釋其所以。故此中并顯之。明因  中諸法。皆有能得之義。以此為異也。

[0587a08]  善男子現在煩惱  (至)  佛性亦爾是名分別答。

[0587a09]  案。僧亮曰。草譬凡聖佛性也。牛譬後身菩薩  也。牛食草即成醍醐。譬後身見性。即成佛  也。僧宗曰。以有現在煩惱。故不得覩。豈得言
無耶。

[0587a13]  迦葉菩薩白佛言世尊  (至)  斷善根人有佛性耶。

[0587a14]  案。僧亮曰。廣上置答。未來未起。闡提不應  說有佛性也。僧宗曰。猶執見有為難也。寶亮  曰。明義粗障欲結還生之旨。故迦葉更致此
問也。智秀曰。迦葉亦同未違。所以有問也。

[0587a18]  佛言善男子如諸眾生  (至)  佛性力因緣故還生  善根。

[0587a19]  案。僧亮曰。凡有者。有三世也。眾生是  相續假名。總三世為一有皆屬之。終不能生  果者。明未至無用。三有用別。現有則能斷也。
未有則生也。故說定無矣。僧宗曰。有過去業。  現在有果。未來業未起。故不得有果也。佛  性乃非三世。而現有煩惱故。善業則無。以不
見佛性。便義說為斷。非為永斷。以未來佛性  因緣。故還得生也。寶亮曰。佛今還以譬辨。如  眾生有過去業。故招現在果。雖有未來。而業
未有。故不能生果。果雖未生。以現在煩惱因  緣故。能斷善根。以未來善業因緣力故。故能  還生也。智秀曰。佛約業以明義也。有業則得
果。有眾生則能得佛。故言有佛性耳。

[0587b03]  迦葉言世尊未來云何能生善根。

[0587b03]  案。僧亮  曰。上言未生無果。今問其生義也。道慧記曰。  問意以未來無善。云何能生於善耶。

[0587b06]  善男子猶如燈日  (至)  亦復如是是名分別答。

[0587b07]  案。僧亮曰。法起名生也。日性是明。雖復未  起。性自無闇。名為破闇。善惡之性。性自相  違。善生則惡滅也。寶亮曰。此人乘過去善為
因。現在善知識為緣。則能滅惡生善也。智秀  曰。雖未出性能破闇。佛性未來。能生善根。  其如此也。是少分譬。可善消息取之。

[0587b13]  迦葉菩薩白佛言世尊  (至)  眾生佛性非內非外。

[0587b14]  案。僧亮曰。廣上分別答也。以偏執生諍。終  斷善根。分別中道。去其偏執。此皆答不得定  說之義也。法瑤曰。色陰為外。四陰為內。緣因
性耳。正因佛性非色。非內非外也。上來非內  非外。非有非無。中道義也。是以復發斯問也。  僧宗曰。此大段第三也。若論得旨。則不假復
明。猶人未解故。爾就上明還生明佛性三世  攝。將來作佛。要修善故得作佛。自下中道觀。  是以次明此中道。可有七段。第一以合用明
中道。第二非有非無。以釋成內外明中道。第  三寄乳酪遣執。以明中道。第四明如來有隨  自意語。明如來所解。不同凡夫。正以不善。解
諸法因果。隨物而說。豈可隨語生著耶。第五  明寄七種語以遣著。有因語果語。自有因中  說果。自有果中說因。云何於此生著。第六還
定因果。明有果時無因。因時何得已有果耶。  第七寄七種人譬明也。云何言非內非外者。  難佛前句也。寶亮曰。此下第二大段。明中道
佛果。佛性非內非外。上師子吼品。以明果非  即正因中有。亦非緣因中已有。然復不離五  陰得故。言非內非外。今此中明一切法善惡
等。盡是佛性。恐人情迷故。迦葉謬領。即捉上  語作難也。謂若一切法。盡是佛性者。是為無  一法而非者。上何故言佛性非內非外耶。智秀
曰。上明當性是眾生有。復言即是五陰。恐物  情偏執。用乖理衷。此第三大段。為除惑執。辨  明中道。顯當果之性。非是有無離於內外也。
有三別。第一從此訖三種。正顯中道性。非內  非外離有無。第二訖恒河譬。最後隨自意語。  舉如意語。可得隨緣。說為多種。況明佛性。不
可定執耶。第三科簡虛空與佛性之異也。

[0587c16]  佛言善男子何因緣故  (至)  眾生佛性是中道耶。

[0587c17]  案。僧亮曰。謂汝先已解。解則不應復問。而  今問者。則是失解也。僧宗曰。指前師子吼品。  已廣明中道。今不應復問也。寶亮曰。此中
佛意。謂我之所言。非內非外者。乃果性不在  內不在外。此為中道耳。汝何忽失意作此問  也。慧朗述曇愛曰。上云不善五陰。及善五陰。
悉佛性故。迦葉復問。若使五陰是佛性者。云  何而說非內非外耶。欲令廣釋內外有無二  種中道。道慧記曰。聖說不定。中道之理。既不
可定執。眾生云何作定執耶。欲令去著會中  道故。發問求解也。

[0587c28]  迦葉言世尊我實不失意  (至)  不能解故故發斯  問。

[0587c29]  案。僧亮曰。迦葉承旨。仍拂迹也。

[0588a01]  善男子眾生不解即是中道或時有解或有不  解。

[0588a02]  案。僧亮曰。明一切法。皆是中道。不應偏  執也。僧宗曰。眾生不解即是中道者。謂不解  即惑。惑時無解。是則非內。解時無惑。是則非
外。故云即是中道。寶亮曰。謂眾生不解。無有  自性故。次此下云。或時有解。或時無解。解與  不解。二俱從緣。眾生亦是從緣。相與無性。盡
是中道。但使不執令二彼俱虛也。若不如  是。是則偏著矣。道慧記曰。分中道文為八段。  第一明內外中道。第二辨有。第三去執。第四
顯三種語。亦是去執。第五顯七種語。第六簡  定因果。第七以七人通譬因果。第八偏為果  作譬也。此第一明內外中道也。智秀曰。迦葉
已申其執意。意在為物。佛自此下廣顯中道  也。

[0588a16]  善男子我為眾生得開解故說言佛性非內非  外。

[0588a17]  案。智秀曰。此下二種。辨中道。此下第一  先明非內非外中道。以破異人所執也。後第  二寄六種因緣。虛空菟角等。明不有不無中  道。

[0588a21]  何以故凡夫眾生或言佛性  (至)  離陰而有猶如  虛空。

[0588a22]  案。僧亮曰。舉異執也。略有二種。第一  器中果者。雖器無果。而性在陰中。離陰則無  也。第二如虛空者。佛性是常。五陰無常。如空
性陰所不攝也。

[0588a26]  是故如來說於中道  (至)  故名中道是名分別答。

[0588a27]  案。僧亮曰。常是果性。無常是因性。二俱性  不偏。名為中也。僧宗曰。凡夫所計。理則不  然。佛性之理。理非內外。先舉六入。以顯義
也。若言但內二。俱不當也。今言佛性。假內假  外。合用者。即有正因。即有境界因。不離此而  成。故就合用之功。以為中道也。就辨合用中。
有五翻。此即第一翻也。

[0588b05]  復次善男子云何名為非內非外  (至)  是名分別  答。

[0588b06]  案。僧宗曰。第二就緣因。以明合用也。

[0588b07]  復次善男子或言佛性  (至)  亦名內外是名中道。

[0588b08]  案。僧宗曰。第三就果上真應。明合用也。

[0588b09]  復次善男子或有說言  (至)  亦名內外是名中道。

[0588b10]  案。僧宗曰。第四就聞慧思慧。以明合用也。

[0588b11]  復次善男子或有說言  (至)  亦內亦外是名中  道。

[0588b12]  案。僧宗曰。第五略舉行。明合用也。大意  為顯因果非內非外耳。支流有此五翻。明合  用也。

[0588b15]  復次善男子或有說言  (至)  亦內亦外是名中道。

[0588b16]  案。僧宗曰。寶珠以常現為內。金藏以不現  為外也。

[0588b18]  善男子眾生佛性非有非無  (至)  眾生佛性非有  非無。

[0588b19]  案。僧亮曰。辨有無相續中道也。虛空  於人。不可見有常。不可見定有也。佛性亦不  可見有非常。不可見不定有。有不同空。是有
中道也。菟角於人。是無定無也。佛性於人。是  無不定無。是無中道也。非有非無者。非虛空  之有。非無非菟角之無。亦有者。是當有也。亦
無者。是現無也。僧宗曰。此第二以非有非無。  釋內外也。言所以爾者。正以非有故非內。正  以非無故非外。佛性雖有。非如虛空者。言虛
空體無。故見在於人有用。佛性見雖無。而當  必有。不同空也。無故不同菟角者。言菟角是  永無。此性非永無。故不同也。寶亮曰。外道計
虛空是定性有法。然佛性雖有。而是當有之  有。不同外道所計之有也。又不同菟角之無。  菟角必不生。佛性是可生。豈得同此之永無
之無也。道慧記曰。明虛空於現在雖有。而虛  空終不可覩見。而佛性之有。可以心眼了了  覩見也。內則是有。外則是無。不內故非有。不
外故非無。所以是有無中道也。智秀曰。第二  寄六因緣。辨非有非無中道也。此第一因緣  也。

[0588c11]  善男子若有人問是種子中  (至)  眾生佛性亦復  如是。

[0588c12]  案。僧亮曰。以譬申其旨也。時節有異。  其體是一者。花菓是樹分。而樹是有分。樹分  則時異。有分則體一。體一則有。時異則無也。
僧宗曰。明諸法非先有無。況正因佛性。非有  無也。寶亮曰。外道計言。外四大力強。能增長  內四大。而內四大力弱。不能增長外四大也。
今佛言不爾。無有外四大力。獨能增長內四  大者。何以然。如穀子是內。地水等是外。若言  力強故能增者。何故水土與穀子。初並時不
即生。要待後時方生。而不爾。當知先有穀子  為正因。後得水土為緣因。故次第得生。何容  直外四大力。能增長於內四大耶。智秀曰。第
二因緣寄辨種子。以明理也。所以者何。以下  逆取伏難之意也。明雖復果不即子而有果  必關子。雖復時節先後而始終。得為不異一  假。故得稱言子有於果也。

[0588c28]  若言眾生中有佛性者  (至)  應定答言亦生不  生。

[0588c29]  案。僧亮曰。已釋中道竟。今舉其以明乖  中道也。有淨不淨者。釋學與無學。相續是一。  不淨名學。謂眾生也。淨名無學。謂佛也。豈容
學中。別有無學耶。定言亦生不生者。中道  之旨既顯。合結勸。令識定答之要也。智秀  曰。復釋一伏難也。緣聞上說。及釋伏難。便生
執云。別有果法。已在因中。今明眾生即是者。  約不異假以明眾生當得作故。故言即是以  義而推。不得別有果法已在因中也。

大般涅槃經集解卷第六十六

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
