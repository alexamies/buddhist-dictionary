金剛祕密善門陀羅尼經
失譯人名附東晉錄

[0583a05]  如是我聞。一時世尊安住菩提樹下。與大弟  子舍利弗目犍連等而為上首。復有無量諸  大菩薩摩訶薩。其名曰金剛幢菩薩。金剛藏
菩薩。彌勒菩薩。賢劫大士亦為上首。爾時金  剛密迹菩薩。承佛威神發如是言。惟願世尊  分別演說善門陀羅尼當為世間作大照明。
除滅怨害惡友毒心。若天龍夜叉羅剎鳩槃  茶。人及非人諸大鬼神。噉人精氣左道蠱  毒。怨家詐諂伺人短者。如是無有救護之處。
如來大慈當為除滅怖畏等事。安止眾生於  清淨地。行住坐臥乃至夢中。常當守護不令  憂惱。有是利故我今勸請。大悲調御當為說
之。亦當救護大乘人心。令其堅固功德智慧  不退之行。悉除怨害命不中夭。爾時金剛密  迹菩薩勸請佛已。瞻仰尊顏心有顧念。爾時
世尊大悲導師。發大雷音聲遍世界。讚歎密  迹菩薩。善哉善哉善男子。汝今真是菩薩之  人。能為眾生得安樂故。發如是問。我今亦為
一切眾生。當說此善門陀羅尼。爾時密迹喜  未  曾有。惟願矜愍善分別之。於時世尊告大  士言。諦聽諦聽善思念之。吾當為汝演暢其
義。密迹言唯然受教。即說呪曰。

[0583a27]  多絰他　漚究牟究　摩比尼　摩陀尼　槃  羅遮　吟那休　休休利　跋多　莎訶

[0583a29]  爾時世尊說此灌頂陀羅尼已。復更宣說陀  羅尼句。

[0583b02]  多絰他　跋闍　跋闍　跋闍達梨　跋闍波  汦　跋闍毘汦　跋闍大地　遮迦羅跋時  遮迦羅達梨　達梨　達梨　跋梨　牟梨  遮隷　休休利　波伽
頻毘梨　梨梨尼  留留志　遮梨　周梨　牟梨　曼荼梨

[0583b07]  此持名善能除滅一切過惡。亦除一切四百  諸疾。復能令人命不中夭。

[0583b09]  多絰他　摩荼尼　伽伽羅尼　牟荼尼　僧  波羅　牟荼尼　那奢尼　那奢尼　那奢尼  婆陀尼　蚩真兜　蚩真兜　毘梨　摩梨  呵多尼　跋梨婆梨
婆地毘　地毘梨留  娑梨　奢羅寧羅和寧　羅和那荼蛇　跋羅  摩遮梨那　伊陀羅婆汦　地地羅蛇尼　那  無摩　醯奢婆羅　梨師婆摩呼尼　波波閻  摩呼尼　迦羅婆地
呼施婆地　蘇摩婆汦  蘇摩婆羅鞞莎呵　多絰他呵羅呵羅　希  羅伊大摩婆遮婆伽婆莎呵　迦絰多阿  [少/兔]  那  阿梨闍婆尼　迦伽大尼　阿多荼呵尼
末伽毘　盧呵尼　休娑婆汦　呼娑婆汦  希利希利蛇他時蛇他祁尼　蛇他波蘭遮  蛇他婆焰　蛇他婆嵐　蛇他希利耽　莎訶

[0583b23]  爾時世尊說此金剛祕密善門陀羅尼。欲令  人天獲大饒益永離苦難常處安樂。如是持  者過去諸佛已說教化。未來今佛亦共宣說。
佛告金剛密迹菩薩。善男子大悲愍念一切  眾生故我今說之。爾時世尊說此持時。於其  肉髻無見頂上出大人相光照明赫奕。遍照
十方無量世界。時諸佛土亦復自然。涌出光  明艶色希有。殄滅一切所有幽冥。時十方人  天異類。咸覩是相生希有心。皆作此念有何
因緣。而現是相光遍世界。爾時諸佛告眾會  曰。善男子諦聽有佛世界名曰娑婆。佛號釋  迦牟尼如來。大悲憐愍一切眾生令安樂故。
說是善門陀羅尼。是時眾會聞其佛說釋迦  威德力皆同發聲。讚歎釋迦希有善哉。能於  娑婆生大悲心。為安天人故說是持。此持希
有乃是無相。真實智慧之所宣說。我等願樂  勤修行之。得是持已亦當如是。出生大悲教  化眾生。諸佛讚言善哉善哉善男子。欲行此
善門陀羅尼者。常於晨朝嚙木澡漱。燒香散  華攝心讀誦。不令馳騁於諸境界。所以者何  此持乃是三世諸佛持說教化。汝等應當憶
念如說修行。五辛酒肉所不經口。梵行居心  除捨緣務。於寂靜處然後讀誦。能令行者得  大功德無邊智慧。欲行善門陀羅尼者當發
誓願。乃至成佛莫令廢忘。恒於晨朝讀之一  遍。若求現願七日七夜。勤而行之無不果遂。  惟除過去有重罪者。於今少時不能令盡。其
餘諸業無不除滅。修一切諸善乃至涅槃。悉  皆能得具足二十功德之利。何等二十。所謂  長命盡壽名稱資生。色力無病勇猛精進。諸
佛護念其心調柔。諸天護助願行善行。思甚  深義精勤不怠。光顏怡悅相好具足。辯才無  畏增滿善根是故世尊說此金剛祕密深奧善
門陀羅尼。汝應憶念至誠修行。所以者何如  此持者。於諸持中最為吉祥。

[0583c29]  爾時金剛密迹菩薩。白佛言世尊。我今愍念  擁護一切眾生。令得安樂除諸哀惱。不令諸  惡得其便也。

[0584a03]  多絰他　尼企尼企　志志志志　婆婆婆婆  留留留留　時時時時　迦羅　迦羅　迦  羅　迦羅　希利　希利　希利　希利　破  破破破　摩摩摩摩
呵那　呵那　呵那  呵那　大呵　大呵　大呵　大呵　婆  [少/兔]  阿伽耶　希帝利　莎呵

[0584a09]  爾時世尊讚金剛密迹言。善哉善哉大士。乃  能說此大威神呪擁護一切。皆得安隱益其  精氣。不令諸惡人非人奪其精氣者得其便。

[0584a12]  爾時大梵天王及諸眷屬。即從座起偏袒右  肩。合掌白佛言世尊。我今亦欲隨喜佐助。受  持讀誦善門陀羅尼者。增長眾生壽命色力
除其衰患。使無伺求得其便者。惟願世尊加  哀護助得如所願。

[0584a17]  多絰他　希利　彌利　汦利　莎呵　跋嵐  阿摩　富梨　莎呵　跋嵐　摩卑　婆羅  羯捭　弗波僧多梨　莎呵

[0584a20]  若有善男子善女人欲行此持者。常於晨朝  清淨澡漱已至心讀誦。

[0584a22]  爾時釋提桓因即從座起。偏袒合掌白佛言  世尊。我今亦欲擁護一切眾生。不令諸惡人  非人奪精氣得其便也。即說陀羅尼句  多絰他
毘尼婆羅尼　婆大羅摩陵持　挃  致置　瞿梨乾陀梨　婆羅摩羅汦　呵那摩  耽多羅尼　大羅摩利尼　遮迦羅婆翅　睒  婆梨　睒婆梨　莎呵。

[0584a29]  行呪此法。常於晨朝清淨已至心讀誦。爾時  四天王即從座起。偏袒右肩合掌向佛。而作  是言我等亦欲擁護一切眾生。不令諸惡人
非人。伺其惡者得其便也。

[0584b04]  多絰他　弗羆修弗羆　頭摩波梨呵離　阿  利夜波羅汦　羶汦涅目汦　末伽梨多兜  汦兜　莎呵

[0584b07]  此呪常於晨朝清淨已。至心讀誦。爾時釋迦  牟尼佛。即舉右手讚歎梵釋四天王言。善哉  善哉汝等。善能宣說諸佛所持陀羅尼句。爾
時世尊告金剛密迹菩薩。善男子若有得聞  善門陀羅尼心無疑惑。能於晨朝清淨三業  已。至心讀誦所得功德不可稱計。

金剛祕密善門陀羅尼經

* * *

【經文資訊】大正藏第 20 冊 No. 1138b 金剛祕密善門陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，CBETA 自行掃瞄辨識  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
