眾事分阿毘曇論卷第一
尊者世友造

宋天竺三藏求那跋陀羅  共菩提耶舍譯

五法品第一五法

[0627a09]  問：云何五？答：謂色、心、心法、心不相應行、無為。  云何色？謂四大及四大造色。云何四大？謂地
界、水火風界。云何造色？謂眼根、耳鼻舌身根、  色聲香味觸入少分及無作色。是名色法。云  何心？謂意及六識。云何六？謂眼識、耳鼻舌身
意識。是名心法。云何心法？謂若法心相應，謂  受、想、思、觸、憶、欲、解脫、念、定、慧、信、精進、覺、觀、放逸、
不放逸、善根、不善根、無記根，一切結、縛、使、煩惱  上煩惱、纏，若智、若見、若無間等，此及餘心相  應共起者，是名心法法。云何心不相應行？謂
若法不與心相應，謂諸得無想定、滅盡定、無  想天、命根、種類、處得、事得、入得、生、老、住、無常、名  身、句身、味身，此及餘不與心相應共起者，是
名心不相應行法。

[0627a23]  云何無為？謂三無為：虛空、數滅、非數滅。是  名無為法。

[0627a25]  云何地界？謂堅。云何水界？謂濕潤。云何火  界？謂溫暖。云何風界？謂飄動。

[0627a27]  云何眼根？謂眼識所依淨色。云何耳根？謂耳  識所依淨色。云何鼻根？謂鼻識所依淨色。云  何舌根？謂舌識所依淨色。云何身根？謂身識
所依淨色。

[0627b02]  云何色？謂色若好、若醜、若中間，彼二識識，  先眼識、後意識，是名為色。云何聲？聲有二  種，謂因受四大起、因不受四大起。彼二識識，
先耳識、後意識，是名為聲。云何香？謂香若  好、若惡、若中間，彼二識識，先鼻識、後意識，  是名為香。云何味？謂味若可喜、若不可喜、若
中間，彼二識識，先舌識、後意識，是名為味。  云何觸入少分？謂澁、滑、輕、重、冷、飢、渴，彼二識  識，先身識、後意識，是名觸入少分。

[0627b11]  云何無作色？謂法入所攝色，彼一識識，謂意  識，是名無作色。

[0627b13]  云何眼識？謂依眼根行於色。云何耳識？謂依  耳根行於聲。云何鼻識？謂依鼻根行於香。云  何舌識？謂依舌根行於味。云何身識？謂依身
根行於觸。云何意識？謂依意根行於法。

[0627b17]  云何受？有三受，謂苦受、樂受、不苦不樂受。云  何想？有三想，謂少想、多想、無量想。云何思？
心所造作，三種業生，謂善、不善、無記。云何  觸？謂三事和合生三種觸，謂苦觸、樂觸、不苦  不樂觸。云何憶？謂心發悟，有三種：學、無學、非
學非無學。云何欲？謂心欲作。云何解脫？謂心  解、已解、當解。云何念？謂心不忘。云何定？謂一  心。云何慧？謂於法決斷。云何信？謂心淨。云
何精進？謂心堪能勇猛。云何覺？謂心麁。云何  觀？謂心細。云何放逸？謂不修善法。云何不放  逸？謂修善法。云何善根？有三善根，謂無貪、無
恚、無癡。云何不善根？有三不善根，謂貪、恚、癡。  云何無記根？有四無記根，謂無記愛、無記見、  無記慢、無記無明。云何結？有九結，謂愛結、
恚結、慢結、無明結、見結、他取結、疑結、嫉結、  慳結。云何愛結？謂三界貪。云何恚結？謂於眾  生相違。云何慢結？有七慢，謂慢、增慢、慢慢、
我慢、增上慢、不如慢、邪慢。云何慢？於卑謂  勝、於勝謂相似，於彼起輕心、自舉自高，是名  慢。云何增慢？於等謂勝、於勝謂等，於彼起輕
心、自舉自高，是名增慢。云何慢慢？於勝謂  勝，於彼起輕心、自舉自高，是名慢慢。云何我  慢？於五受陰計我、我所有，於彼起輕心、自舉
自高，是名我慢。云何增上慢？未得勝法謂得、  未到謂到、未觸謂觸、未證謂證，於彼起輕心、  自舉自高，是名增上慢。云何不如慢？於彼極
勝謂小不如，於彼起輕心、自舉自高，是名  不如慢。云何邪慢？非德謂德，於彼起輕心、自  舉自高，是名邪慢。如是七慢，名慢結。云何無
明結？謂三界無知。云何見結？有三見，謂身  見、邊見、邪見。云何身見？謂五受陰，見我、我  所有，於彼起欲、起忍、起見，是名身見。云何邊
見？謂五受陰，或見常、或見斷、於彼起欲、起忍、  起見，是名邊見。云何邪見？謂謗因果，於彼起  欲、起忍、起見，是名邪見。如是三見，名見結。云
何他取結？有二見，謂見取、戒取。云何見取？謂  五受陰第一勝妙，於彼起欲、起忍、起見，是名  見取。云何戒取？謂五受陰清淨解脫出要，於
彼起欲、起忍、起見，是名戒取。如是二見，名他  取結。云何疑結？謂惑諦不了。云何嫉結？謂  心瞋增廣。云何慳結？謂心堅著。是名九結。

[0627c29]  云何縛？謂結即是縛。復有三縛，謂貪欲縛、瞋  恚縛、愚癡縛。

[0628a02]  云何使？有七使，謂貪欲使、瞋恚使、有愛使、  慢使、無明使、見使、疑使。云何貪欲使？有五種，  謂欲界繫見苦所斷貪，欲界繫見集滅道、修
道所斷貪，如是五種，名貪欲使。云何瞋恚使？  有五種，謂欲界繫見苦所斷瞋，欲界繫見集  滅道、修道所斷瞋，如是五種，名瞋恚使。云何
有愛使？有十種，謂色界繫五種、無色界繫五  種。云何色界繫五種？謂色界繫見苦所斷愛，  色界繫見集滅道、修道所斷愛。如色界繫五
種，無色界繫亦如是。如是十種，名有愛使。云  何慢使？有十五種，謂欲界繫五種、色界繫五  種、無色界繫五種。云何欲界繫五種？謂欲界
繫見苦所斷慢，欲界繫見集滅道、修道所斷  慢。如欲界繫五種，色、無色界繫亦如是。如是  十五種，名慢使。云何無明使？有十五種，謂欲
界繫五種、色界繫五種、無色界繫五種。云何  欲界繫五種？謂欲界繫見苦所斷無明，欲界  繫見集滅道、修道所斷無明。如欲界繫五種，
色、無色界繫亦如是。如是十五種，名無明使。  云何見使？有三十六種，謂欲界繫十二種、色  界繫十二種、無色界繫十二種。云何欲界繫
十二種？謂欲界繫見苦所斷身見、邊見、邪見、見  取、戒取，欲界繫見集所斷邪見、見取，欲界繫  見滅所斷邪見、見取，欲界繫見道所斷邪見、
見取、戒取。如欲界繫十二種，色、無色界繫亦  如是。如是三十六種，名見使。云何疑使？有十  二種，謂欲界繫四種、色界繫四種、無色界繫
四種。云何欲界繫四種？謂欲界繫見苦所斷  疑，欲界繫見集滅道所斷疑。如欲界繫四種，  色、無色界繫亦如是。如是十二種，名疑使。

[0628b03]  云何煩惱上煩惱？所謂煩惱即是上煩惱。復  有上煩惱非煩惱，謂除煩惱，若餘染污行陰。
云何纏？有八纏，謂睡、眠、掉、悔、慳、嫉、無慚、無愧  (於十纏中無忿覆也)  。

[0628b07]  云何智？有十智，謂法智、比智、知他心智、等智、  苦智、集智、滅智、道智、盡智、無生智。

[0628b09]  云何法智？謂知欲界繫行苦無漏智、知欲界  繫行因無漏智、知欲界繫行滅無漏智、知斷  欲界繫行道無漏智。復次法智亦緣法智地
無漏智。是名法智。

[0628b13]  云何比智？謂知色無色界繫行苦無漏智、知  色無色界繫行因無漏智、知色無色界繫行  滅無漏智、知斷色無色界繫行道無漏智。復
次比智亦緣比智地無漏智。是名比智。

[0628b17]  云何知他心智？謂若智修果修得不失，知欲  界色界他眾生現在心心法，亦知無漏心心  法，是名知他心智。

[0628b20]  云何等智？謂有漏慧，是名等智。

[0628b21]  云何苦智？謂無漏智，思惟五受陰無常、苦、空、  非我，是名苦智。

[0628b23]  云何集智？謂無漏智，思惟有漏因因、集、有、緣，  是名集智。

[0628b25]  云何滅智？謂無漏智，思惟滅滅、止、妙、離，是名  滅智。

[0628b27]  云何道智？謂無漏智，思惟道道、如、跡、乘，是  名道智。

[0628b29]  云何盡智？謂我已知苦、我已斷集、我已證滅、  我已修道，於彼起智、見、明、覺、慧無間等，是名  盡智。

[0628c03]  云何無生智？謂我已知苦，不復當知；我已斷  集，不復當斷；我已證滅，不復當證；我已修
道，不復當修，於彼起智、見、明、覺、慧無間等，是  名無生智。

[0628c07]  復次我欲漏已盡，是名盡智；不復當生，是名  無生智。我有漏、無明漏已盡，是名盡智；不復  當生，是名無生智。

[0628c10]  云何見？謂智即是見。或有見非智，所謂八無  間忍，謂苦法忍、苦比忍、集法忍、集比忍、滅  法忍、滅比忍、道法忍、道比忍。是名見。若智
若見，即是無間等。云何得？謂得法。云何無想  定？謂遍淨天離欲、上地未離欲，作出要想思  惟先方便，心及心法滅，是名無想定。云何
滅盡定？謂無所有處離欲、上地未離欲，作  止息想先方便，心及心法滅，是名滅盡定。云  何無想天？謂眾生生無想天，心及心法滅，是
名無想天。云何命根？謂三界壽。云何種類？謂  眾生種類。云何處得？謂得方處。云何事得？  謂得陰。云何入得？謂得內外入。云何生？謂轉
陰。云何老？謂陰熟。云何住？謂行起未壞。云  何無常？謂行起壞。云何名身？謂增語。云何  句身？謂字滿。云何味身？謂字身說味身。云何
虛空？謂虛空無滿，容受諸色，來去無礙。云  何數滅？謂數滅滅是解脫。云何非數滅？謂  非數滅滅非解脫。

眾事分阿毘曇論分別智品第二

[0628c29]  十智，云何十？謂法智、比智、知他心智、等智、苦  智、集智、滅智、道智、盡智、無生智。

[0629a02]  云何法智緣？謂法智欲界繫行緣及無漏緣。  云何比智緣？謂比智色無色界繫行緣及無  漏緣。云何知他心智緣？謂知他心智欲界色
界繫現在他心心法緣及無漏緣。云何等智  緣？謂等智一切法緣。云何苦智緣？謂苦智五  受陰緣。云何集智緣？謂集智有漏因緣。云何
滅智緣？謂滅智數滅緣。云何道智緣？謂道智  學法無學法緣。云何盡智緣？謂盡智一切有  為法緣及數滅緣。云何無生智緣？謂無生智  一切有為法緣及數滅緣。

[0629a12]  問：以何等故，法智欲界繫行緣及無漏緣？答：  謂法智知欲界繫行苦、知欲界繫行因、知欲  界繫行滅、知斷欲界繫行道，是故說法智欲
界繫行緣及無漏緣。

[0629a16]  以何等故，比智色無色界繫行緣及無漏緣？  謂比智知色無色界繫行苦、知色無色界繫  行因、知色無色界繫行滅、知斷色無色界繫
行道，是故比智色無色界繫行緣及無漏緣。

[0629a20]  以何等故，知他心智欲界色界繫現在他心  心法  及無漏緣？謂知他心智知欲界色界現在他  心心法及無漏緣，是故知他心智欲界色界
繫現在他心心法及無漏緣。

[0629a25]  以何等故，等智一切法緣？謂等智知一切法  巧便、不巧便、非巧便非不巧便，是故等智一  切法緣。

[0629a28]  以何等故，苦智五受陰緣？謂苦智知五受陰  無常、苦、空、非我，是故苦智五受陰緣。

[0629b01]  以何等故，集智有漏因緣？謂集智知有漏因  因、集、有、緣，是故集智有漏因緣。

[0629b03]  以何等故，滅智數滅緣？謂滅智知數滅滅、止、  妙、離，是故滅智數滅緣。

[0629b05]  以何等故，道智學無學法緣？謂道智知道道、  如、跡、乘，是故道智學無學法緣。

[0629b06]  以何等故，盡  智一切有為法及數滅緣？謂盡智知我已知  苦、已斷集、已證滅、已修道，是故盡智一切有  為法及數滅緣。

[0629b10]  以何等故，無生智一切有為法及數滅緣？謂  無生智知我已知苦不復當知、已斷集不復  當斷、已證滅不復當證、已修道不復當修，是
故無生智一切有為法及數滅緣。

[0629b14]  問：法智是幾智、幾智少分？答法智即法智，  七智少分，謂知他心智、苦智、集智、滅智、道  智、盡智、無生智。

[0629b17]  問：比智是幾智、幾智少分？答：比智即比智，  七智少分，謂知他心智、苦智、集智、滅智、道  智、盡智、無生智。

[0629b20]  問：知他心智是幾智、幾智少分？答：知他心智  即知他心智，四智少分，謂法智、比智、等智、  道智。

[0629b23]  問：等智是幾智、幾智少分？答：等智即等智，  一智少分，謂知他心智。

[0629b25]  問：苦智是幾智、幾智少分？答：苦智即苦智，四  智少分，謂法智、比智、盡智、無生智。如苦智，  集智、滅智亦如是。

[0629b28]  問：道智是幾智、幾智少分？答：道智即道智，  五智少分，謂法智、比智、知他心智、盡智、無  生智。

[0629c01]  問：盡智是幾智、幾智少分？答：盡智即  盡智，六智少分，謂法智、比智、苦集滅道智。  如盡智，無生智亦如是。

[0629c04]  云何法智即法智？謂法智知欲界繫行苦、知  欲界繫行因、知欲界繫行滅、知斷欲界繫行  道，是故法智即法智。

[0629c06]  云何法智知他心智？謂  法智知他斷欲界繫行道無漏心心法，是故  法智知他心智。

[0629c09]  云何法智苦智？謂法智知欲界繫五受陰無  常、苦、空、非我，是故法智苦智。

[0629c10]  云何法智集智？  謂法智知欲界繫行因因、集、有、緣，是故法智  集智。

[0629c13]  云何法智滅智？謂法智知欲界繫行滅滅、止、  妙、離，是故法智滅智。

[0629c15]  云何法智道智？謂法智知斷欲界繫行道道、  如、跡、乘，是故法智道智。

[0629c17]  云何法智盡智？謂法智知我已知欲界繫行  苦、知我已斷欲界繫行集、知我已證欲界繫  行滅、知我已修斷欲界繫行道，是故法智盡  智。

[0629c21]  云何法智無生智？謂法智知我已知欲界繫  行苦不復當知、知我已斷欲界繫行集不復  當斷、知我已證欲界繫行滅不復當證、知我
已修斷欲界繫行道不復當修，是故法智無  生智。

[0629c25]  云何比智即比智？謂比智知色無色界  繫行苦、知色無色界繫行因、知色無色界繫  行滅、知斷色無色界繫行道，是故比智即  比智。

[0629c29]  云何比智知他心智？謂比智知他斷色無  色界繫行道無漏心心法，是故比智知他心  智。

[0630a03]  云何比智苦智？謂比智知色無色界繫五受  陰無常、苦、空、非我，是故比智苦智。

[0630a05]  云何比智集智？謂比智知色無色界繫行因  因、集、有、緣，是故比智集智。

[0630a07]  云何比智滅智？謂比智知色無色界繫行滅  滅、止、妙、離，是故比智滅智。

[0630a09]  云何比智道智？謂比智知斷色無色界繫行  道道、如、跡、乘，是故比智道智。

[0630a10]  云何比智盡智？  謂比智知我已知色無色界繫行苦、知我已  斷色無色界繫行集、知我已證色無色界繫
行滅、知我已修斷色無色界繫行道，是故比  智盡智。

[0630a15]  云何比智無生智？謂比智知我已知色無色  界繫行苦不復當知、知我已斷色無色界繫  行集不復當斷、知我已證色無色界繫行滅
不復當證、知我已修斷色無色界繫行道不  復當修，是故比智無生智。

[0630a20]  云何知他心智即知他心智？謂知他心智知  他欲界色界繫現在心心法及無漏心心法，  是故知他心智即知他心智。

[0630a23]  云何知他心智法智？謂知他心智知他斷欲  界繫行道無漏心心法，是故知他心智法智。

[0630a25]  云何知他心智比智？謂知他心智知他斷色  無色界繫行道無漏心心法，是故知他心智  比智。

[0630a28]  云何知他心智等智？謂知他心智知他有漏  心心法，是故知他心智等智。

[0630a29]  云何知他心智  道智？謂知他心智知他無漏心心法，是故知  他心智道智。

[0630b02]  云何等智即等智，謂等智知一  切法巧便、不巧便、非巧便非不巧便，是故等  智即等智。

[0630b05]  云何等智知他心智？謂等智知他有漏心心  法，是故等智知他心智。

[0630b07]  云何苦智即苦智？謂苦智知五受陰無常、苦、  空、非我，是故苦智即苦智。

[0630b09]  云何苦智法智？謂苦智知欲界繫五受陰無  常、苦、空、非我，是故苦智法智。

[0630b10]  云何苦智比智？  謂苦智知色無色界繫五受陰無常、苦、空、非  我，是故苦智比智。

[0630b13]  云何苦智盡智？謂苦智知我已知苦，是故苦  智盡智。

[0630b15]  云何苦智無生智？謂苦智知我已知苦不復  當知，是故苦智無生智。

[0630b17]  云何集智即集智？謂集智知有漏因因、集、有、  緣，是故集智即集智。

[0630b19]  云何集智法智？謂集智知欲界繫行因因、集、  有、緣，是故集智法智。

[0630b21]  云何集智比智？謂集智知色無色界繫行因  因、集、有、緣，是故集智比智。

[0630b23]  云何集智盡智？謂集智知我已斷集，是故集  智盡智。

[0630b25]  云何集智無生智？謂集智知我已斷集不復  當斷，是故集智無生智。

[0630b27]  云何滅智即滅智？謂滅智知滅滅、止、妙、離，是  故滅智即滅智。

[0630b29]  云何滅智法智？謂滅智知欲界繫行滅滅、止、  妙、離，是故滅智法智。

[0630c02]  云何滅智比智？謂滅智知色無色界繫行滅  滅、止、妙、離，是故滅智比智。

[0630c04]  云何滅智盡智？謂滅智知我已證滅，是故滅  智盡智。

[0630c06]  云何滅智無生智？謂滅智知我已證滅不復  當證，是故滅智無生智。

[0630c08]  云何道智即道智？謂道智知道道、如、跡、乘，  是故道智即道智。

[0630c10]  云何道智法智？謂道智知斷欲界繫行道道、  如、跡、乘，是故道智法智。

[0630c12]  云何道智比智？謂道智知斷色無色界繫行  道道、如、跡、乘，是故道智比智。

[0630c13]  云何道智知他  心智？謂道智知他無漏心心法，是故道智知  他心智。

[0630c16]  云何道智盡智？謂道智知我已修道，是故道  智盡智。

[0630c18]  云何道智無生智？謂道智知我已修道不復  當修，是故道智無生智。

[0630c20]  云何盡智即盡智？謂盡智知我已知苦、我已  斷集、我已證滅、我已修道，是故盡智即盡智。

[0630c22]  云何盡智法智？謂盡智知我已知欲界繫行  苦、我已斷欲界繫行集、我已證欲界繫行滅、  我已修斷欲界繫行道，是故盡智法智。

[0630c25]  云何盡智比智？謂盡智知我已知色無色界  繫行苦、我已斷色無色界繫行集、我已證色  無色界繫行滅、我已修斷色無色界繫行道，
是故盡智比智。

[0630c29]  云何盡智苦智？謂盡智知我已知苦，是故盡  智苦智。

[0631a02]  云何盡智集智？謂盡智知我已斷集，是故盡  智集智。

[0631a04]  云何盡智滅智？謂盡智知我已證滅，是故盡  智滅智。

[0631a06]  云何盡智道智？謂盡智知我已修道，是故盡  智道智。

[0631a08]  云何無生智即無生智？謂無生智知我已知  苦不復當知、我已斷集不復當斷、我已證滅  不復當證、我已修道不復當修，是故無生智  即無生智。

[0631a12]  云何無生智法智？謂無生智知我已知欲界  繫行苦不復當知、我已斷欲界繫行集不復  當斷、我已證欲界繫行滅不復當證、我已修
斷欲界繫行道不復當修，是故無生智法智。

[0631a16]  云何無生智比智？謂無生智知我已知色無  色界繫行苦不復當知、我已斷色無色界繫  行集不復當斷、我已證色無色界繫行滅不
復當證、我已修斷色無色界繫行道不復當  修，是故無生智比智。

[0631a21]  云何無生智苦智？謂無生智知我已知苦不  復當知，是故無生智苦智。

[0631a23]  云何無生智集智？謂無生智知我已斷集不  復當斷，是故無生智集智。

[0631a25]  云何無生智滅智？謂無生智知我已證滅不  復當證，是故無生智滅智。

[0631a27]  云何無生智道智？謂無生智知我已修道不  復當修，是故無生智道智。

[0631a29]  問：此十智，幾有漏、幾無漏？答：一有漏，八無  漏，一當分別。知他心智，或有漏、或無漏。云  何有漏？謂知他心智知他有漏心心法。云
何無漏？謂知他心智知他無漏心心法。

[0631b04]  問：此十智，幾有漏緣、幾無漏緣？答：二有漏緣，  謂苦智、集智；二無漏緣，謂滅智、道智；六當分
別。法智，或有漏緣、或無漏緣。云何有漏緣？  謂法智苦緣、集緣。云何無漏緣？謂法智滅緣、  道緣。如法智，比智、盡智、無生智亦如是。知
他心智，或有漏緣、或無漏緣。云何有漏緣？謂  知他心智知他有漏心心法。云何無漏緣？謂  知他心智知他無漏心心法。等智，或有漏
緣、或無漏緣。云何有漏緣？謂等智苦緣、集  緣。云何無漏緣？謂等智滅緣、道緣及虛空、非  數滅緣。問：此十智，幾有為、幾無為？答：謂十智
一切是有為，無無為。

[0631b16]  問：此十智，幾有為緣、幾無為緣？答：四有為緣，  謂知他心智、苦智、集智、道智；一無為緣，謂滅
智；五當分別。法智，或有為緣、或無為緣。云  何有為緣？謂法智苦緣、集緣、道緣。云何無  為緣？謂法智滅緣。如法智，比智、盡智、無生智
亦如是。等智，或有為緣、或無為緣。云何有  為緣？謂等智苦緣、集緣、道緣。云何無為緣？  謂等智二種滅緣及虛空緣。

眾事分阿毘曇論卷第一

* * *

【經文資訊】大正藏第 26 冊 No. 1541 眾事分阿毘曇論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
