聖迦柅忿怒金剛童子菩薩成就  儀軌經卷中
唐三藏沙門大廣智不空譯

[0123b08]  我今復說作先行法。於舍利塔前安本尊像。  於三月十五日。塗壇隨力供養。取沈香搵酥  蜜酪。晝夜擲火中護摩。一誦一擲爐中。若道
場中旛華搖動。當知有効驗。即於晨朝供養  三寶。七日獲得財寶榮官皆得稱意。及得珠  玉七寶等。

[0123b14]  又欲令空中出火者。視望空誦真言二十一  遍。意念即空中火出。

[0123b16]  又欲雨者觀虛空誦二十一遍。即降甘雨。取  雨水獻佛已後所作皆成。

[0123b18]  又欲空中雨華者。觀虛空誦二十一遍。即於  空中雨種種華。

[0123b20]  又欲令若男若女歡喜者。以安息香作丸誦  二十一遍。一稱彼名投火中即得歡喜。

[0123b22]  又加持菖蒲二十一遍。口中含共人論議皆  得勝。

[0123b24]  又若毘那夜迦相逼惱作障難者。纔憶念真  言一切皆消散。若常念誦不間注意。於彼障  者并親族皆自滅壞。

[0123b27]  又法從黑月一日起首。對像前每日三時念  誦真言時別一千八遍。燒安息香丸護摩。至  月末所求皆得。

[0123c01]  又對像前以蓮華搵酥蜜酪。誦真言一千遍  一擲火中護摩即獲伏藏。

[0123c03]  又求衣服者。於趣海河入水立至胸。取有蘂  華誦真言一千八遍。一遍一擲水中即得衣  裳十副。

[0123c06]  又法迦腩摩華搵酥蜜酪。護摩真言一千八  遍。一遍一投火中。一切有情皆得歡喜順伏。

[0123c08]  又法對像前。取蘇摩那華搵酥蜜酪護摩。於  七日中日三時時別誦真言一千八遍。遍遍  一擲火中一切人恭敬得為邑主。

[0123c11]  又欲摧伏設咄嚕者。取人骨為橛作彼人形。  或畫或揑加持一百八遍。釘於心上即得摧  伏。

[0123c14]  又欲摧彼設咄嚕令麼囉者。取燒屍殘木作  橛。磨紫檀香以塗橛上。取屍林中帛纏橛。釘  彼設咄嚕如前形頭上。彼設咄嚕即母馱。今
復說畫聖金剛童子像。忿形虎皮裾。右手把  金剛杵。左手作施頭。對像於舍利塔前作先  行法已。以香華供養此像。像前作方爐。作增
益法取沈香可長大指節。搵酥合油七日日  三時。時誦真言一百八遍。一擲火中護摩。滿  七日已得持明仙安怛但那。足離於地行疾  如風。所聞永不忘。

[0123c24]  又欲成就藥者。取羯抳迦羅華蘂龍華水白  檀香。此等細擣熟研。又取象脂  (其象年二十額上自有文裂即  有流脂異種極香)
取此脂和上件藥為丸。和藥時取鬼  宿日。令童女沐浴著新淨衣。擣篩香藥。及作  七丸。丸如梧子陰乾。丸藥法  (以大指頭指撚藥丸指融塗上。
又取竹膜貼蠟上。意不欲上有指文印藥上。若有指文藥無靈驗也)  其藥丸取生沈香  作合子盛。對像前結淨三時念誦。乃至合子
中作佉吒佉吒聲。即取一丸供養本尊。一丸  奉請。一丸供養先成就者。又一丸分與助伴。  餘三丸以熟金銀薄重重裹之。於口中含即  得安怛但那滅影藏形。

[0124a06]  又欲破他敵者。取華置死人身上。然後收取  燒屍殘木然火。護摩七日。取月黑分或中夜  或日中每時一百八遍。對三角爐前面向南
坐。稱彼將帥名。用前華加持一遍一擲火中  彼軍即破。

[0124a11]  又欲令淨行婆羅門歡喜者。取俱嬾拏迦華。  常稱彼名七日內作護摩。誦真言投華火中  即得歡喜。

[0124a14]  又於舍利塔前。取牛黃加持一百八遍。用點  額。所行履處一切見者皆敬愛歡喜。

[0124a16]  又取骨屢草嬾苗搵酥。護摩一千八遍。一遍  一擲火中。即得一切災難悉皆殄滅及增壽  命。

[0124a19]  又法先已降伏者。欲息彼苦。三時以乳護摩。  彼苦則得消除。

[0124a21]  又欲求聞持不忘日誦萬言者。對聖迦柅金  剛像前種種供養。於銀器中盛酥。取酪法如  下當明。念誦乃至相現皆得聞持不忘。

[0124a24]  又欲得延壽者。飲乳食大麥。誦真言十萬遍。  對摩醯首羅像前。取雄黃盛熟銅器中。以七  箇菩提樹葉如前上下覆蓋。兼施八方天供
養粥。誠心念誦。或有伴無伴。應護自身結甲  冑印。念誦乃至三相現。若光相壽命萬歲。

[0124a29]  又欲得敬重者。以鐵作輪或三戟叉。於舍利  塔前安金剛手菩薩像。廣大供養。置壇中。右  手按上無間斷念誦。乃至質質致致聲。當知
成就。手把叉或輪。一切天人即皆順伏敬重  彼人如佛。又取河兩岸土揑作頭指形安壇  中。以金剛杵按上念誦。乃至金剛杵及指來
近身。當知成。已後手把此指。欲鉤召天龍八  部若男若女及畜生禽獸等。真言句中稱彼  等名。迅疾如風即至。行者所使所作皆得順  伏。

[0124b10]  又延壽法。對像塗壇供養。於熟銅器中置牛  黃。念誦乃至光出手把即壽五千年。

[0124b12]  又法取七箇蚯蚓糞泥。加持塗圓壇。壇上坐  念誦。乃至空中有天妙藥下來。纔執此藥身  如金剛手菩薩。

[0124b15]  又欲成就華法者。取紫檀木雕作開敷蓮華。  於舍利塔像前念誦。乃至光現則變為持明  仙。最為尊貴。若至持明仙住洞之處。一切天
龍八部皆得隨順。

[0124b19]  又法被毒蟲所嚙。鬼魅所病。或瘧或被毒藥  所中。取水加持七遍。灑彼或飲即得除愈。

[0124b21]  又欲縛撲問字。一日一夜不食念誦。其法即  成。或童子童女令澡浴著新淨衣。塗拭泥圓  壇令坐。縛問過去未來事皆知之。此法設令
犯四重五無間罪。現生無成就分者。由入曼  茶羅受灌頂。已後念誦現生得一切成就。況  具戒行者。

[0124b27]  又取牛黃末加持一千八遍。用點額頭一切  人皆見歡喜若在軍陣刀箭不著身。

[0124b29]  又法晨朝取水一掬。加持七遍飲之。食飲不  求自至。

[0124c02]  又把袈裟角加持二十一遍。共人論議皆得  勝辭無礙。

[0124c04]  又法經過賊境。一心念誦即不被劫奪傷害。

[0124c05]  又法佉陀羅木灰散彼持誦人。彼即持誦無  効。若欲解時心誦真言一遍即解。

[0124c07]  又婦人產生。取酥一兩加持二十一遍令服。  即易產不受諸苦。

[0124c09]  又欲令惡人歡喜者。取蠟揑作彼人形。安於  髀上加持一千八遍。暴惡忿怒人皆得敬順  歡喜。

[0124c12]  又對本尊像前。獻白華一千八枚。即一切恭  敬順伏。

[0124c14]  又持誦者飲乳或食大麥。取蚯蚓揑作和修  吉龍王形。坐彼王上念誦。若動搖當知法成。  龍王每日供十二人食亦說過未來事。

[0124c17]  又法從月一日乞食以自存。至白月十四日。  一夜對像前廣設供養念誦。乃至像動即得  安怛但那。安怛但那成就中最為尊上。心念
百味飲食。則得壽五千年。

[0124c21]  又法入恒河立水至胸。誦真言十萬遍。然後  於恒河洲中。印沙塔加持。即將本尊像置河  岸側。酥蜜酪相和護摩。一切龍即來降伏。所
處分事皆得成辦。

[0124c25]  又法乘船入海。誦真言十萬遍。海龍王即來  現身所求皆得龍獻行者摩尼寶珠。受已便  為持明仙。即飛騰虛空一切持明仙中為最  尊。

[0124c29]  又法令金銅匠受八戒。取熟銅作賢瓶。於中  置少分穀麥等一切種子及諸靈藥金銀七寶  等少分。塗拭曼茶羅每日三時供養。置瓶
於壇中。神通月取一日起首。念誦至十五日  無間斷念誦。加持瓶。其瓶有光焰現。則持  閼伽供養聖眾敬謝。即取瓶置於淨處。所
須之物內手入瓶中。所須一切財寶車乘衣  服玩具隨所意求皆悉獲得。瓶中所出物先  供養本尊。其瓶須加持防護。不爾恐諸魔盜  竊瓶將去。

[0125a10]  又法於入海河水立至胸。誦真言十萬遍。然  後印塔或泥或沙。則於像前廣設供養。用水  精作如意寶。或用泥作安右掌中。結跏念誦
乃至放光。即成如意寶得為持明仙。

[0125a14]  又法於舍利塔前安像。於神通月十五日。像  前依法廣供養然燈。右手持寶幢幢上繫白  繒垂下。念誦乃至放光。即得如意幢為持明  仙。

[0125a18]  又法於神通月十五日。對像前廣供養。取般  若波羅蜜經夾。以香泥塗夾。以華鬘纏供養。  置於左手跏趺坐。念誦乃至放光。則通達一
切佛法無礙解辯。為持明仙遍遊六趣。廣利  無邊有情至無上菩提。

[0125a23]  又法飲乳食大麥。於大海岸獨樹下。一日三  時時別誦真言一千遍。大海中所有珍寶悉  皆踊出恣意取之。

[0125a26]  又法食菉豆。於山上誦真言一千八遍。則見  山中一切金恣意取之。

[0125a28]  又法加持酥一千八遍。與無子息女人喫即  有男女。

[0125b01]  又法取醍醐加持一百八遍。塗身入火不燒  入水不溺。若當念誦不被一切毒藥所中。

[0125b03]  又法作先行法。於黑月八日十四日。廣大供  養本尊。即請僧次供養。以雄黃於道場中地  上。畫百葉蓮華。中坐念誦乃至地裂踊出蓮
華。於蓮華葉上有十六持明仙。圍遶飛騰虛  空。有人若遇見成就者。亦得飛騰虛空。即此  蓮華變成寶莊嚴宮殿。壽命中劫命終得生  淨妙佛國。

[0125b10]  又加持水一千八遍。用溉枯樹即生華果。又  於枯涸河中念誦水則盈滿。又被水漂溺設  令解浮。困乏無力念誦真言則得淺處。

[0125b13]  又願得僧大眾生歡喜者。對像前獻華一千  八枚一誦真言獻一華。則得又法取安息香  丸用護摩得金千兩。

[0125b16]  又法對像前以薰陸香護摩七夜。別誦真言  一千八遍。遍別一擲火中即得伏藏。

[0125b18]  又欲怨家歡喜者對像前以白芥子護摩七  日。日三時時別誦一千八遍。遍別一擲火中。  即一切怨家降伏。

[0125b21]  又法加持油一千八遍。塗刀箭傷瘡即差。

[0125b22]  又取土塊加持七遍擲於水中。水中磨竭黿  鼈等皆口噤不能傷人。

[0125b24]  又法以此真言。加持一切疾病皆得除愈。

[0125b25]  又法遍身疼痛或寒熱病。一日二日三日。或  常患。加持油麻油一百八遍或二十一遍。用  塗身即愈。

[0125b28]  又法毘舍遮瘧。部多諸鬼魅瘧以真言加持  白縷。結索帶之即差。

[0125c01]  又法取沈香木對本尊像前。取犢糞和酥蜜  酪護摩七千遍。則有一黃牛來。又取犢子糞  和酥蜜酪二萬遍如前護摩。其牛必來取其  乳供得千人。

[0125c05]  又對滿賢大將前。取蘇摩那華日燒八千乃  至六月。即得金錢千貫。

[0125c07]  又法供養像。從月一日至十五日。每日漸加  一僧初請七僧日。滿已其像出語告言。汝今  成就。已後對像念誦所求皆得成就。

[0125c10]  又法令童女澡浴著新淨衣。右合五色線。加  持一百八遍。繫右臂上即除疾病福德增長。  又於趣海河水中。取黑油麻以三指頭撮。誦
真言一遍一擲一撮於水中。滿八千遍即得  穀麥豐饒。

[0125c15]  又每日取有香氣華一百八枚。誦真言加持  一遍。一獻本尊獲大福。

[0125c17]  又法取百合莖然火。取菖蒲一千八段。搵酥  護摩一誦真言一擲火中。取灰於額上點。即  得安怛但那。如一遍不成至第二第三必得  成就。

[0125c21]  又於菩提樹下  (夜合樹亦得)  供養聖者像。取牛膝草  搵酥蜜酪護摩一千八遍。即得象驢騾牛水
牛等自來隨順驅使。又春三月黑分受八戒。  於舍利塔前塗檀。香華供養日日請僧次齋。  取瓦瓶底不黑者四枚。滿盛水。持種種香種
種藥少分置於瓶中。一一瓶誦真言加持。黑  分八日早朝烏未鳴時。令男女沐浴。對本尊  像前取屍林燒屍火及殘木。取茴香華護摩。
誦真言十萬遍一擲火中。即得飲食無有窮  盡。廣應惠施供養。

[0126a02]  又法若被囚禁枷鎖。纔誦真言即得解脫。

[0126a03]  又於神通月對本尊像前。飲乳食大麥。從十  三至十五日不間斷念誦。聖者即來。燈焰增  盛地動。像動出聲告行者言。汝今成就。已後
對像念誦所求皆得。

[0126a07]  又法於有舍利塔前。誦真言十萬遍。所作重  罪應墮惡道皆得消滅。

[0126a09]  又法每日烏未鳴時。取胡椒七顆加持二十  一遍。自吞之即得聞持。日誦一百五十遍遍  別一擲火中。所求榮官財產聰慧增壽悉皆  獲得。

[0126a13]  又法於河兩岸。遠人問擣帛杵聲處。取土作  方七肘壇。於壇上畫千葉蓮華。於蓮華上以  如來一磔手  (凡人一肘量)  取五種金
(金銀銅鐵錫)  相和。銷為  一輪置於華上。用種種華供養壇四邊。然酥  燈七盞。四方置四瓶盛香水。瓶中置七寶少  許。瓶上安俱緣果。應燒薰陸香沈香室利吠
瑟吒迦香安息香。應施四方天食。東方施粳  米酪飯。南方施水和粳米飯。西方施粳米砂  糖飯。北方施乳粳米粥。對此壇前。以波羅奢
木然火。取牛膝草一千段。搵酥護摩。先加持  七遍。然後一遍一擲火中牛膝。滿以其輪放  光。手持此輪即得飛騰虛空。一切持明仙皆  悉順伏敬事如佛。

[0126a26]  又於白月十五日月蝕時。行者受八戒。對舍  利塔前一日一夜不食。取瞿摩夷未墮地者。  塗一圓壇大小如一牛皮許大。取黃乳牛犢
子母同色者。令童女  [(殼-一)/牛]  乳酪抨酥。取酥七兩  置於金銀器中。以左手持酥。以右手無名指  攪酥。誦真言加持。若煖飲之得聞持不忘日
誦萬言。一誦之後終身不忘。若得烟相一  切人見者愛敬尊重。光相現者安怛但那  (分酥供養及日蝕如前法中)  又若城邑聚落有疾病流行。於
中夜塗一小壇。供養白食取乳木柴然火。取  酥護摩一千八遍。遍別一稱國王名。投酥火  中疾病遠離國界。

[0126b09]  又欲降伏藥叉者。取尼拘陀樹木長十指截。  搵酥蜜酪護摩一千八遍即伏。

[0126b11]  又欲伏癲癎鬼吸人精氣鬼。取黑羊毛護摩  一千八遍。彼鬼服已病者除愈。

[0126b13]  又欲降伏摩醯首羅者。取安息香作一千八  丸。搵酥護摩一千八遍。一切摩醯首羅所有  使者。悉皆降伏能成辦一切事。

[0126b16]  又法取雄黃一兩。隨索價。用婆羅皂夾木  (亦云蜜相木)  柴然火。燒雄黃如火色已。欲收取置熟  銅器中。以酥澆雄黃上。其酥取黃牛母子同
色者。令童女  [(殼-一)/牛]  乳臥酪抨酥。取酪蜜酪。各別  器中盛供養本尊。收取雄黃。盛於熟銅合子  中。候月蝕時。從十三日至十五日三日斷食。
對舍利塔前面向北坐。取菩提葉七枚。四枚  敷合下三枚覆合上。無間斷念誦。若暖相現  取點額。一切人見皆悉歡喜若烟相現。則安
怛但那成就。若光相現。則飛騰虛空。如是依  前法。求成就雌黃牛黃安膳那法皆得。唯牛  黃法少異於此。牛黃法取月十五日。於荷葉
中裹牛黃。安於二手中合掌。無間念誦加持。  乃至三相現。所獲果報如前。

[0126c01]  又法以五金作蓮華。取欝金香牛黃龍腦香  研作末。取天雨水和為七丸。於舍利塔前安  像念誦。以右手按藥乃至放光。則飛騰虛空
為持明仙壽命一萬歲。

[0126c05]  若以真言加持頭冠臂釧腰絛皆得成就如  前。設令破戒壞行所為所作尚得成就。何況  具戒行者。又取犢子瞿摩夷護摩七日。每夜
一時誦真言一千八遍。一遍取瞿摩夷少許  一擲火中得牛一百頭。

[0126c10]  又法入河中立水至胸。取蓮華搵檀香  (香摩如泥)  誦一百千遍。遍別一擲水中。所得伏藏積如  蓮華。

[0126c13]  又法取吉祥木一千八段。搵酥護摩三日。日  三時一千八遍即得財寶豐饒。

[0126c15]  又法取烏油麻稻穀華相和。對像前護摩三  日。日三時時別一千八遍。遍別一擲火中。即  得家中飲食無盡。

[0126c18]  又欲得降伏一切龍王者。取種種華護摩三  日。日三時時別一千八遍。即得一切龍降伏。

[0126c20]  又欲降伏藥叉者。對像前取安息香丸。護摩  七日日三時。時別一千八遍。即得一切藥叉  降伏。

[0126c23]  又法欲召藥叉女者。取無憂木準前藥叉護  摩法。即得藥叉女來恭敬承事。所須一切衣  服飲食。及諸財寶隨意供給。

[0126c26]  又法對根本像前。取沈香木搵酥。護摩三七  日日三時。時別一千八遍。即得一切諸天歡  喜助護。災難消滅福德增長。

[0126c29]  又法若被囚禁。夜時澡浴著新淨衣服。誦真  言一千八遍即得解脫。

[0127a02]  又法若被人瞋怒欲相損害者。取油麻護摩  一千八遍即彼人歡喜。

[0127a04]  又法誦真言加持菖蒲一千八遍。繫於臂上。  於他人邊出言所求皆得稱意。又常念誦。於  諸怨敵得勝不被侵陵。

[0127a07]  又法取旗旛以真言一百八遍。以香華并酪  七椀供養旗旛。及獻閼伽。即持此旗引軍前。  彼軍見旗自破。

[0127a10]  又法若城邑被奪。應對像前取黃色華。七日  護摩日日像前誦真言一千八遍。一遍一擲  火中。先有城邑被他所奪即皆却得。

[0127a13]  又法作先行法。取白芥子七日七夜護摩。一  月內其宅中雨寶。

[0127a15]  又法對像前香華供養。飲乳食大麥。取蓮華  莖搵酥。護摩一千八遍得金千兩。

[0127a17]  又法取赤蓮華十萬莖。護摩十萬遍。心所願  求悉皆得之。

[0127a19]  又法取白蓮華一萬枚搵酥。護摩一萬遍。即  得官祿高遷。

[0127a21]  又取白檀香搵油。護摩十萬遍。即獲金錢一  千枚。

[0127a23]  又法取沈水香護摩十萬遍。遍別一擲火中  日誦萬言。耳所曾聞經典乃至終身不忘。

[0127a25]  又法取黃乳牛子母同色者。  [(殼-一)/牛]  乳成酪抨酥。  於金器中盛誦真言加持十萬遍。即喫。得聞  持不忘日誦萬言。

[0127a28]  又法取棟子搵香油護摩十萬遍。一切囚閉  被禁縛人皆得解脫。

[0127b01]  又法若見怨家心誦真言。彼起慈心不能為  害。

[0127b03]  又法一切疾病。誦真言加持楊枝。拂彼即除  愈。

[0127b05]  又法取五色線結索加持七遍。繫臂。一切鬼  魅悉皆遠離。

[0127b07]  又法加持淨灰七遍。遶壇散之即成結界。

[0127b08]  又法婦人不收男女者。月經後取母子同色  牛乳。加持一百八遍。令彼女人禮佛菩薩令  飲。又煮乳粥和酥加持一百八遍。與服即生
福德具相之男。

[0127b12]  又法作先行法。像前香華供養。取沈香可如  大拇指節。搵酥合油護摩七日。日三時時別  誦真言一千八遍。遍別一擲火中。即得持明
仙安怛但那成就。足離地疾行及得聞持不  忘。

聖迦柅忿怒金剛童子菩薩成就儀軌經卷中

* * *

【經文資訊】大正藏第 21 冊 No. 1222b 聖迦柅忿怒金剛童子菩薩成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
