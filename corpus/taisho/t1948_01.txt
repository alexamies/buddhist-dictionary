天台智者大師齋忌禮讚由序

宋天竺寺慈雲大師遵式述

[0966a06] 余甞見諸處傳山門教迹。或當。

[0966a07] 大師遠忌。追慕修齋。皆闕其修禮之法。今著數偈。略用伸仰。夫內心寂照功成入位。外則神通說法。應乎群緣故。生化始終。凡十二偈。實統智定之用耳。雖於別傳。少有不次。蓋別樹一場次第之意。初二偈三昧降魔。次說法華。又次說止觀淨名涅槃放生施戒。皆如次也。沒後靈感一偈難盡芳猷。他方之身請護遺教。洎五悔合十七偈。觀者無嫌辭近理寡。聊備其以時追想之誠耳。或略可濟用稱唱之時。宜須鄭重。必希感召。永蔭教門。目為智者齋忌禮讚文云爾。

天台智者大師齋忌禮讚文
[0966a21]  (僧眾三禮各各互跪燒香散華首者唱云)  。

[0966a22]  稽首天台教主佛隴禪師。般若之神鑒。無邊  解脫之光臨。莫盡聲揚虛谷響答。何疑機扣  真慈。應來不忒。竊以。真如清淨。本無色像之
端。法界含容。遂有往來之狀。垂形萬有。混迹  群方。誰知證妙位高。秖仰池深華大。蘊堯舜  二君之奇相。作陳隋兩國之尊師。說法圓融。
降魔自在。智定之巍巍若是。慈悲之靄靄難  量。經云。著如來衣。入如來室。坐則如來所  坐。行則如來所行。為如來手摩。以如來肩荷。
應以如來供養。而供養之。功德不可稱量。讚  歎略難窮盡。今則伏值鶴林追遠。敢言黍稷  非馨。聊薦精誠。仰惟昭鑒  (初時唱已。便請若餘時但除請。直唱此語
已。便陳意禮讚)  。

[0966b06]  一心奉請天台教主智者大師。

[0966b07]  惟願降臨道場受我供養  (三請下皆準此)  。

[0966b08]  一心奉請天台高祖無畏論師龍樹尊者。

[0966b09]  一心奉請天台宗教第二祖師北齊尊者。

[0966b10]  一心奉請天台適嗣第三祖師南岳尊者。

[0966b11]  一心奉請天台結集教藏第五祖師章安尊者。

[0966b12]  一心奉請天台教觀第六祖師法華尊者。

[0966b13]  一心奉請天台教觀第七祖師天宮尊者。

[0966b14]  一心奉請天台教觀第八祖師左谿尊者。

[0966b15]  一心奉請天台記主第九祖師荊谿尊者。

[0966b16]  (請已讚歎宣疏歎曰)  。

[0966b17]  法界圓融象無所象。真如清淨化無所化。雖  象無所象。無所而不象。化無所化。無所而不  化。燦燦現二王之相。雄雄為兩國之師。化緣
謝南岳之言。道譽重東林之價  (舊本又云。法門功德難可稱揚。  今則伏值遠忌之晨。略展薦羞之禮。具有疏詞。仰對宣白)  。

[0966b22]  一心頂禮大蘇山內修法華三昧時身天台智  者。

[0966b24]  (自天台智者下眾和拜起已讚歎)  。

遊心法界諸心寂　　如日依空不住空  
三千實相頓圓明　　八萬塵勞等真淨  
靈山妙會依依見　　寶塔全身了了觀  
不是親逢南岳師　　人誰識此深禪相

[0966b29]  故我一心歸命頂禮  (一拜下去準此)  。

[0966c01]  一心頂禮華頂峰上降伏天魔眾時身天台智  者。

孤禪片石心彌淨　　寒擁深雲夜未央  
忽震千雷動地來　　潛窺百怪掀天至  
始覺鬼神纔散滅　　還為父母更綢繆  
強軟消摩寂照功　　神僧出現親稱讚

[0966c07]  一心頂禮瓦官精舍開法華妙義時身天台智  者。

鷲峰極唱經稱妙　　四十餘年祕不談  
家業須逢嫡子傳　　髻珠不是隨勳得  
權實巍巍唯佛了　　本迹汪汪補處疑  
智者當時親得聞　　瓦官重更分明說

[0966c13]  一心頂禮玉泉寶閣說摩訶止觀時身天台智  者。

九旬慈霔開圓行　　十法融談立妙乘  
寶車高廣具莊嚴　　白牛肥壯行平正  
安御四緣遊直道　　能過十境到涼池  
乘壞驢車滿世間　　稽首天台誓依怙

[0966c19]  一心頂禮太極殿上講仁王般若時身天台智  者。

百座似星環北極　　四依如月出東溟  
八辯洋洋萬國安　　雙空蕩蕩千災散  
玉指競鳴金殿響　　牛香重發獸爐騰  
稽首巍巍五忍身　　堪消萬乘殷勤禮

[0966c25]  一心頂禮陳隋兩國授二宮頓戒時身天台智  者。

玉珮鏘鏘圍法座　　金爐靄靄對人師  
拜手咸求服戒纓　　傾眸不捨瞻慈相  
五德精明如滿月　　二嚴深廣類滄溟  
人中師子法中龍　　隋主從茲稱智者

[0967a02]  一心頂禮佛隴道樹解淨名禪講時身天台智  者。

行道霜林香徑淨　　冥心月樹石房寒  
明淨功夫只自知　　幽深境界何人到  
秉筆或因隋帝命　　開經時感梵僧來  
我等當時恨不逢　　歸命天台禪智海

[0967a08]  一心頂禮靈石海岸開涅槃萬句時身天台智  者。

海山一點秋光裏　　金閣危層翠障間  
萬句圓開解脫門　　千徒競擁慈悲室  
經案夜分江墅月　　講鐘寒徹水村家  
三德彌資三觀明　　無人共飽醍醐味

[0967a14]  一心頂禮放生池上講金光流水時身天台智  者。

方舟泛泛清江上　　法語  [日*勞]  [日*勞]  碧浪心  
兩岸香飄野老隨　　中流磬發金鱗躍  
計詡獄中曾赴難　　修禪堂上解酬恩  
而今依舊  [竺-二+(一/(尸@邑))]  梁多　　慈眼他方應憫見

[0967a20]  一心頂禮石城金剎現雙林善寂時身天台智  者。

化緣火滅機薪盡　　端坐冥冥石像前  
諸子號咷竟不還　　群生盲瞑誰開導  
星河慘淡金波缺　　雲谷颼飀鶴樹低  
百金妙藥寄章安　　猶恨無人付禪慧

[0967a26]  一心頂禮佛隴樹下帝封靈塔全身天台智者。

加趺宛似安禪貌　　閉塔猶同揜定房  
初夜流光徹遠林　　有時彈指聞深院  
年年紫詔離金闕　　歲歲皇華啟石門  
最後開封失舊身　　不知前往何方去

[0967b02]  一心頂禮十方世界普生佛剎中身天台智者。

慈心天眼應遙見　　六十餘州舊結緣  
既將種子播良田　　須為萌芽作甘雨  
父去謾留身後藥　　親離空繫醉中珠  
神州佛隴願重遊　　速使群生開佛慧

[0967b07]  一心頂禮天台高祖無畏論師龍樹尊者。

[0967b08]  一心頂禮天台宗教第二祖師北齊尊者。

[0967b09]  一心頂禮天台適嗣第三祖師南岳尊者。

[0967b10]  一心頂禮天台結集教藏第五祖師章安尊者。

[0967b11]  一心頂禮天台教觀第六祖師法華尊者。

[0967b12]  一心頂禮天台教觀第七祖師天宮尊者。

[0967b13]  一心頂禮天台教觀第八祖師左谿尊者。

[0967b14]  一心頂禮天台記主第九祖師荊谿尊者。

[0967b15]  (禮已各跪燒香散華默運逆順十心。運十心已。想對一切三寶諸祖前。行懺悔法)  。

[0967b16]  至心懺悔。我及十方法界一切眾生。自無明  無始時來。順有識有流結使。動身口意。隨貪  瞋癡。造七遮五逆之愆。犯十重四夷之戒。毀
謗三乘正教。平陵五種法師。行四邪五邪坐  無慚無愧。指三塗如園觀。具八苦為莊嚴。生  生向邪見家生。世世出空無佛世。何緣今日
偶得人身。效雪嶺出家。值天台遺教。但恨昏  雲久覆。見網交纏。千如權實法門。濫稱染  指十法成乘妙觀。未始經心。空有臨池  羨  魚。
不解歸家結網。癡猿未鎖。五塵之林裏長飛。  渴鹿當陽。六欲之澤中永騖。故使身圍法座。  心繞塵緣。八音之徒震雷霆。四辯之謾陳乳
色。加以謔談聖典。侮慢教文。寧思法佛全身。  豈念雪山半偈。現招愚暗。來報邪癡。謗人慢  法之愆。萬劫千山之障。如斯罪惡無量無邊。
對三寶披陳。向四依發露。斷相續念。捨覆藏  心。願普承懺悔光明。眾罪等虛空清淨懺悔  已一心歸命普禮。

[0967c05]  至心勸請。

一念一時咸勸請　　十方剎海劫如來  
普為眾生轉法輪　　莫便涅槃歸寂滅  
三乘賢聖諸知識　　一切慈悲住世間  
但作眾生利樂緣　　我皆勸請身心禮

[0967c10]  勸請已一心歸命普請。

[0967c11]  至心隨喜。

虛空法界微塵數　　諸佛從初發道心  
修行劫海得菩提　　乃至涅槃分舍利  
三乘賢聖無生業　　十善凡夫有漏因  
乃至低頭小善根　　我皆頂戴生歡喜

[0967c16]  隨喜已一心歸命普禮。

[0967c17]  至心迴向。

從初乃至於隨喜　　三業修行眾善根  
迴入虛空實際中　　等同利樂群生界  
所修福智皆和合　　所成身土悉莊嚴  
最後微塵眾道場　　普共眾生成正覺

[0967c22]  迴向已一心歸命普禮。

[0967c23]  至心發願。

願我常隨諸佛學　　微塵剎海劫修行  
析骨書經等妙高　　亡軀為法周沙界  
宣揚諸佛圓常教　　開示眾生解脫門  
雖然究竟佛菩提　　不捨普賢菩薩行

[0967c28]  (舊有願文錄之於此)  。

願我盡生無別念　　天台妙教獨相隨  
聲香浩浩罷搖情　　名利汪汪休奪志  
展卷研幾雲屋夜　　冥心索隱雪房時  
諸祖傳弘誓海深　　願常冥助令開悟

[0968a04]  發願已一心歸命普禮。

天台智者大師齋忌禮讚文

* * *

【經文資訊】大正藏第 46 冊 No. 1948 天台智者大師齋忌禮讚文  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
