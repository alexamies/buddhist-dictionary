摩醯首羅天法要
[0339c28]  爾時摩醯首羅天。於天上與諸天女遊戲化  樂作諸伎樂。忽然於髮中化出一天女。容顏  端正伎藝第一。諸天之眾無能過者。而說呪  曰。

[0340a03]  曩謨欝爾灑摩毘藥  (二合)  尸佉地毘也  (二合)  鉢囉  (二合)  鉢底  (丁以反)  野式伽羅者僧  (去)  林僧
(去)  林但儞  也  (二合)  他濕嚩  (二合)  諾底兼跋囉麼諾哩儞吽泮  吒  (半音)

[0340a07]  持誦此呪者。不問淨與不淨。有妻無妻。食五  辛酒肉與不食。常誦持者。一切善願悉得成  就。況三業清淨人早成悉地。更有何疑。若有
人日沒之時。誦此呪一百八反。即有効驗。

[0340a11]  次畫像法　先畫摩醯首羅天像。容顏奇特  端正殊妙。從髮際化出一天女。端正第一垂  妙瓔珞。兩手絡環釧。左手捧天花。與天王相
視喜媚之容。右手向下捻裙之勢。於左膝上  坐摩登伽天。

[0340a16]  次說手印相。二羽外相叉。左押右成縛。檀惠  進力竪禪智申相合禪庾為請召。真言曰。

[0340a18]  唵尾跢羅娑  (上)  柅跛羅摩哩馱抳瞋馱抳瞋馱  抳頻馱尼頻馱抳娑嚩  (二合)  賀

[0340a20]  若有人日日受持此印真言。供養摩醯首羅  天者。種種得驗。亦每作是印呪。供養一切諸  佛。諸佛生歡喜。兼療一切諸病有驗。

[0340a23]  若誦滿一千反。令婦人生歡喜。若誦二千反。  令一切人生歡喜。若誦三千反。得非人愛樂。  誦四千反。一切毘那多羅鬼皆歡喜。誦五千
反。一切龍女生歡喜心。乃至誦一萬反。一  切天龍藥叉五通神仙皆悉歡喜。若人欲見  本身者。取燒死人。殘柴誦呪一百八反招之。
即得見本身。又法若能降伏怨家者。取赤土  畫其形。書其姓名。以左脚踏之。誦呪一百  八反。不論遠近彼人自然來向所降伏。又法
若欲令夫婦相愛。畫其形書姓名。准前法踏  之。即相愛敬。又法若欲欲得國王大臣一切  諸人敬愛者。准前法作之。若療鬼病者。取伽
陀木。截作二十一段。呪二十一反。一呪一燒  病差。若神病。取阿魏安悉香雄黃青木香苦  練葉。各等分擣篩和水為丸。誦呪燒之病即
差。若狐媚病。取雄黃安悉香芎藭獨頭萩  犀  角羝羊尿白馬懸蹄驢夜等。各分此八味為  朱燒之。薰入鼻孔及塗身上。若欲成結界者。
以水呪七反。散灑四方。隨意遠近如法成結  界。

摩醯首羅天王法要

[0340b15]  此法中摩醯首羅者東北伊舍那天也。

* * *

【經文資訊】大正藏第 21 冊 No. 1279 摩醯首羅天法要  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
