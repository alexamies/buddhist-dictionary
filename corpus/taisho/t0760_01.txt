惟日雜難經一卷


吳月支優婆塞支謙譯

[0605a06]  初受道遮利菩薩，遮利者為受行轉上至阿  惟越致，阿惟越致者為不復轉心；次為菩夷  菩薩，一為飛行菩薩；次為作佛菩薩，一名度
士，亦為道人。

[0605a09]  菩薩行亦出十二門，斷三惡道  故，在十方佛前生，不在第十天上。須陀洹亦  出十二門，斷三惡道，生第十天上。俱出十二
門，所以不同處生者，須陀洹十六意，菩薩行  三十四意，用是故不同處生。

[0605a14]  菩薩行三十四意，謂四諦十六意、十八行不  共，合為三十四意。

[0605a16]  菩薩行三十四意，一切能制；阿羅漢行十六  意。

[0605a17]  菩薩力多，悉以制說；須陀洹至阿羅漢，見  對乃面斷。

[0605a18]  坐行三十四意已足，便佛十六  意，從第一上至十六各自所部；四禪亦爾。

[0605a20]  菩薩精進行二十劫可得佛。用有三意故不  得佛。何等為三？有佛意、有辟支佛意、有阿羅  漢意，用是三意故不得佛。要為隨多得之意，
在佛多得佛、在辟支佛多得辟支佛、在阿羅  漢多得阿羅漢，如秤隨重者得之。

[0605a25]  人有居家得阿羅漢、阿那含、斯陀含、須陀洹  者、亦有得阿惟越致菩薩者。

[0605a26]  所以棄家行入  山，有四因緣：一者、恐人言：「菩薩婬妷，何故得  道？」二者、金輪王亦皆棄國，三者、魔當來嬈菩
薩，四者、求佛道不居家。

[0605a29]  得已受莂菩薩，斷新  受故，精進行要百劫得佛；其不精進者，久能  得不得，期無有限。

[0605b03]  受莂菩薩償故、不起造新，謂從受莂以來償  前世亦現世未受戒時所罪，無數劫罪亦皆  償之。

[0605b06]  從受莂菩薩下至須陀洹，皆有宿罪。有時與  故罪相逢，因隨往生，道意便薄。

[0605b07]  若有人說深  經意即解罪福，如示意、如不復生。謂人不復  作罪故即畢，菩薩受莂百劫便得佛。

[0605b09]  釋迦文  佛所已九十一劫者，用精進故得九十劫。譬  喻如人明日當發行千里，今日先行九百里，  計其道里同等。當百劫人從九十一劫數，阿
惟越致菩薩作相乃成，百劫因具不過百劫，  未得阿惟越致菩薩行相不成。

[0605b15]  人起一道意，其德勝十萬劫惡。何等為道意？  念在四諦，是為道意。惡譬如冥，道意譬如  明，如日出，天下冥消滅。諸菩薩聞是語皆歡
喜大，言南無佛，起一善意得百劫福。

[0605b18]  菩薩持  身餧飢虎，不百劫，九十一劫便作佛者，用不  覺痛苦滅九劫。

[0605b20]  菩薩已起意，欲為自身咄、  亦咄他人身，是為兩咄。

[0605b21]  佛為菩薩時，不為他  人咄。當為何因緣說為咄？他名為念時即自  亂，是苦不可意，自受是自咄。行殃亡福地，
為是故他人復誦說久殃盡善本，是為自  咄。不知、不見，當那見他人道已，咄他人為意

[0605b26]  即當身從是因緣為兩咄。今現世不安他  人亦自身，從是因緣咄。

[0605b27]  道人知如是毒起，可  制人在生死，為久殃毒起，為蓋善本。

[0605b29]  菩薩有五法行：一者、早起，二者、待時，三者、不  犯人，四者、常念，五者、反覆。何等為早起？謂精
進念道。何等為待時？謂須有所與者到，若善  意來便當與之即行。何等為不犯人？謂一切  能饒人。何等為常念？謂欲使人得利、有縣官
欲使解、有病者欲使愈、貧欲與布施。何等為  反覆？從人受一錢物，欲償百倍、千倍，是為反  覆。

[0605c07]  菩薩與生死會，無生死事，有生死意。

[0605c07]  阿  羅漢斷世間亦斷意；菩薩斷世間不斷意，所  以不斷意，當得佛道度世間人故。

[0605c09]  菩薩畏世  間事論，不犯故斷世間事。

[0605c11]  菩薩斷生死意，不斷生死事，謂在世間所作  但不作惡耳。

[0605c13]  菩薩但斷五情不斷意。何以故？菩薩意與生  死合，故不斷意，欲度十方人故。

[0605c14]  菩薩所以布  施、持戒、出家、智慧、精進、忍辱、至誠、勇、念善、顧  望，持是十事得佛智慧。

[0605c16]  菩薩生貧家當持戒、  在富家當布施、在豪家當忍辱、在山中當禪。

[0605c18]  菩薩所以四意止七覺意，已得四意止便得  七覺意。

[0605c20]  菩薩出行道見四證：一者、見老，二者、見病，  三者、見死，四者、見苦。

[0605c21]  見促急故行道，人日趣  死，何故不畏臨死時？何以故？畏期到故。

[0605c23]  菩薩已得佛道便說四諦。何以故？說四諦有  四因緣：一者、用未曾聞故，二者、用禪故，三者、  用得眼故，四者、用得慧故。

[0605c25]  用老、病、死、憂不得  出大獄，故說四諦。

[0605c27]  菩薩說經有四因緣：一者、國王喜，二者、人所  樂，三者、意受，四者、時。何等為時？謂人喜向  時。

[0605c29]  菩薩自校計：「何因緣得苦？」思念從生得。何  緣得生？從行得。何因緣得行？從癡得。何因緣  得癡？從愛得。何因緣得愛？從受行，不受亦
不得。

[0606a03]  菩薩視百劫如一宿。何以故？世間人不  能忍病一日，菩薩耐痛百劫譬如人一日  病。

[0606a05]  有時行道一日，其福百劫未盡，故言視百  劫如一宿；有時菩薩轉行說經意不在生死，  視百劫如一宿。

[0606a07]  菩薩未得佛道用三事：一者、  不與善人相逢，二者、欲所作無有因緣亦物，  三者、不校計是非；坐是事故未得道。

[0606a09]  菩薩坐  三事不得佛道：一者、在世間久不覺故，二者、  不得善知識故，三者、亂意不滅盡故。

[0606a11]  菩薩坐  三事不得道：一者、不聞，二者、不自意生，三  者、無善知識。

[0606a14]  菩薩亦入罪、亦出罪，意隨世間為入罪，意在  世間為癡、出世間為慧。

[0606a16]  菩薩有二願：一者、願令我臥安隱，謂不念  婬妷，二者、願令我行安隱，謂不念嫉、瞋恚、愚  癡，是為二願。

[0606a19]  菩薩在福憎福、在罪守罪，俱有罪福要不可  離，但當識。

[0606a20]  菩薩不識宿命不得佛。何以故？不  識罪、犯惡故。

[0606a22]  菩薩不作三惡道行，俱償三惡道罪畢乃  得阿惟越致，菩薩能計三惡罪道多少，滿百  劫乃得佛。

[0606a25]  菩薩已受莂，九十八結悉有但薄耳。何以故？  悉在菩薩行中，四等心憂念十方五道，欲令  解脫，投餧餓虎、肉與鷹、自殞活人，當滿功
成相，結未悉除，得佛乃斷。

[0606a29]  菩薩能持妻子、斷頭與人，乃為得何等意？  有是二因緣：一者、自念我不欲令人瞋恚，二  者、與之令其人得定意、不與者令其人亂意。
貪婬有罪、瞋恚罪重，恐其人瞋恚故，持頭、妻  子與之。

[0606b04]  菩薩持身餧餓虎、斷頭與人，有三因  緣：一者、計身會當棄捐，持用布施為行福；  二者、譬如報怨，怨家死歡喜，菩薩知一切惡
從身生、若干苦咄皆從身得，已計如是便  不欲見，身如怨家，以是故不愛；三者、欲精進  滿功德疾道故。

[0606b10]  菩薩持頭、眼、妻子與人：一者、眼不著色為脫  眼；頭與人者，謂惡起便止，是為斷頭；妻與  者，為除貪婬、瞋恚、愚癡。

[0606b12]  道行有二事：一、為  校，二、為計。校為輕重，計為多少。

[0606b14]  菩薩受莂百劫，甞一劫作沙門、九十九劫作  白衣。

[0606b15]  菩薩持妻子與人，時見捶之，但計骨肉，  不計是我，故與之。

[0606b17]  菩薩求佛，當如佛法行之，當從三十二物得，  所行如法，不可敗相不得佛道。

[0606b18]  菩薩有一悲  意，勝禪百倍。

[0606b20]  菩薩在世間有三道分，但不墮三道。何故人  中天上牽多？三道不而得故，不復墮三道，身、  口、意三事盡，三道亦盡。

[0606b22]  菩薩離五道常有黠  福，人死時要有五道分，菩薩復黠分，即知念  遠近。

[0606b24]  菩薩知分在須陀洹、斯陀含，分不在阿  那含。何以故？不復還故。

[0606b25]  一佛界有三千大千  天地，人生死遍其天地間，無有如髮不在其  中，無所不作，獨未作阿惟越致、斯陀含耳，餘  悉更無數。

[0606b29]  佛為菩薩時有是意生：「為何等行因緣，現在  得福極？」如是更得宿命意，為從是三行：布施、
從制、從合聚。布施有二輩：一、為法施，二、為物  施。守身、口、識為御，守意為合聚。亦從布施因  緣得解斷貪，從制為斷瞋恚亂意，從合聚自
守為斷癡。從布施亦得正意，從制得正語，  從合聚得意行安隱。從布施見布施福，從制  說念福，從合聚說意福。

[0606c07]  菩薩所以布施者，所  在五道常饒樂，與凡人有異輒得作王，智慧  常有慈心，但畢罪不復更作，雖在罪無作罪。

[0606c10]  人間亦爾，菩薩與妻子共居，年二十五，一日  生三十，一月年三十日，百日年五十一歲。菩  薩但禁惡，不禁家。

[0606c12]  名亂意者，為罪不安隱，遠  避去。

[0606c13]  無亂意為福，雖在家譬如在獄中，但當  覺罪，不復便所生在樂處，故為菩薩。

[0606c14]  人求道  不忍辱、不能耐，便得須陀洹。

[0606c15]  佛前世菩薩言：  「佛道難得。」一語減四十劫。以身餧餓虎，出眾  菩薩前九劫，為須大拏受莂，一切精進行道  一切得佛。

[0606c19]  有婦不得佛道。菩薩在家時有妻。何以故？得  佛用棄妻子六年故乃得佛道。

[0606c20]  菩薩計妻子  是怨家。何以故？與人苦、益人惱、亂人意、增人  罪，以隨貪愛便不見道，以是故為怨家。

[0606c22]  見妻  子當如見怨家意，莫隨貪愛，意起即覺，是為  覺意；所有財物、自身亦爾。

[0606c24]  天上、天下、十方一  切有火。何以故？有火已。

[0606c26]  菩薩娶婦有四因緣：一者、宿命同福，二者、畢  罪，三者、應當共生男女，四者、黠人娶婦疾得  道，無是四事亦不娶婦。

[0606c29]  為菩薩道，念欲斷十方天下人三毒，是故得  佛道；或有行道，但欲自斷三毒，故得阿羅漢。

[0607a02]  菩薩自壞癡，亦復壞十方人癡；阿羅漢自壞  癡，不壞餘人癡。

[0607a03]  菩薩多覺，多教人令得行道，  是為壞人癡。

[0607a04]  憂念十方天下人，是為行菩薩  道；但自憂身，不念十方人，是為阿羅漢道。

[0607a06]  菩薩壞惡，阿羅漢不壞惡。菩薩教人經戒，令  隨道法，是為壞惡；羅漢自守，故言不壞惡。

[0607a07]  菩  薩自斷苦，亦復斷十方人苦，是為得佛道；羅  漢自斷苦而不斷人苦，故得羅漢。

[0607a10]  行菩薩道所以轉得羅漢者，意念佛道生死  不可數，所作悉當得之，意計是難，轉阿羅漢。  復計阿羅漢不復償罪、不復生死，直取度世
去，用是故轉向阿羅漢。無是意、無死轉、不避  苦，要當得佛道。

[0607a15]  菩薩、阿羅漢皆從三十七品經行，所以得佛  者，持  有  四意菩薩所常行。何等為四？一者、  幸得佛業值佛識，我身要當如佛治；二者、常
持悲意向十方，從悲意盡力未曾離，當脫十方  人非人；三者、本上頭願佛、意不轉；四者、願在  世間求道護戒，教人增慧待期。有是四意故
得佛，無是四意故得阿羅漢。

[0607a21]  佛等意故，無有  兩道，隨意行得耳。

[0607a22]  隨愛便為在五道不得脫，  便有老、病、死、憂，為苦共合。意不隨貪愛，為持  水滅火；已隨貪愛為持薪增火。

[0607a24]  當諦計，隨諦  得道。

[0607a26]  菩薩娶婦有四因緣：一者、恐人言不能得婦  故學道，二者、恐人言孤獨無妻子故學道，三  者、宿命本根未盡，四者、惡知識勸令娶婦故。

[0607a29]  菩薩亦斷五陰亦不斷。何等為斷？謂斷五  盛陰十二因緣。不斷者，菩薩在經行因緣隨  道，是為不斷。

[0607b02]  菩薩畢罪、畢得道。

[0607b03]  菩薩有四無所畏：一者、不取人錢，二者、不犯  他人婦女，三者、不兩舌，四者、不嫉妬。

[0607b05]  菩薩斷三惡道，尚在但不墮中耳。

[0607b05]  菩薩未  起三毒；佛時無有三毒，得因緣乃有三毒。

[0607b06]  菩  薩坐禪六年，臨當得道，三毒俱起，婬、怒、癡使  意念：「調達得我婦耶？為勝我耶？當復得我財
產？」意適生，即時息念：「我從無數劫以來斷是  三惡。」何以故？復念使滅即得道。

[0607b11]  菩薩坐禪六年，日食一米一麻，有四因緣：一  者、斷貪，二者、畢罪，三者、見不餓，四者、止飢。

[0607b12]  意  了不食，謂人餓得道，恐人自餓死。

[0607b14]  菩薩坐行道六年，日食一米一麻，入水浴躄  地而不起，天因按樹枝令低，即攀之而起。

[0607b16]  菩薩坐樹下六年，虫、  蠡  、蚊、虻不嬈者有四因  緣：一者、本從無數世不殺生，二者、行等心，三
者、諸天、鬼、神護，四者、道力強，亦為處淨。

[0607b19]  菩薩有四不戢：一者、布施不戢，二者、聞經不  戢，三者、清淨不戢，四者、作功德不戢。

[0607b21]  菩薩始出家行學道，諸大人謂菩薩：「今太子  居家，何故去？」太子報言：「我用三苦故去耳。
何等為三苦？謂老、病、死。」大人復言：「老、病、死事  常耳，何為去？」

[0607b24]  太子言：「得一病常不喜，當那  何常？」

[0607b26]  菩薩生，墮地行七步止住，舉右手言：「我為天  上天下師。」止不復行。

[0607b28]  菩薩為太子時，行學書到師舍，師問言：「欲學  何等？」太子言：「我欲學六十種書。」師問言：「六十
種書皆何等？」太子便為師次第說。師言：「我但  知一種書，不能悉知餘書。」太子言：「如師所知  教我。」已受師教，便言：「是少兩字。」師更從受兩
字。師言：「太子所知乃爾，何為從我學？」太子  言：「雖爾，當有師法。」

[0607c06]  菩薩始出家行百里，解身上衣被、珍寶，付車  匿持歸，白馬健陟淚出舐足。車匿言：「莫使  有如是人願者。」太子報言：「天下癡，無有如汝
輩者。何以故？世間但有老、病、死、憂苦，當願何  等？如囚在獄中，誰有樂者？當尚未離是，而復  更願當何時脫？譬如獵客網中  [少/兔]  得脫，寧
復念還入網中，不念得脫？如  [少/兔]  脫網，終不還  歸。我在家時念是日久，亦從無數劫以來有  是意，非獨今日所致也。」

[0607c15]  菩薩生已七日其母終者，有四因緣：一者、用  懷菩薩故，天來占視、與飯食；二者、如生死法  當禮母，以菩薩尊故，母七日終；三者、其母
宿命自應爾；四者、譬如人有功當封，便上天  生。

[0607c19]  菩薩未得佛道時有五夢：一者、以須彌山  作枕；二者、以地為床；三者、以手蓋海水；四者、  天下皆有屎，行其上不污足；五者、心前生一
樹上至二十七天。夢枕須彌者，天上天下尊  無過佛者；以地為床者，佛身長能上至二十  八天；以手蓋海水者，諸欲說經道無有勝佛
者；行屎上不污足者，天下愛欲無能污佛心  者；心前生樹者，佛語上聞第二十七天上。

[0607c27]  菩薩隨女人有四因緣：一者、勸女人精進，二  者、亦欲使女人隨行，三者、從過去無數世餘  罪相逢故，四者、宿命願欲教女人。

[0608a01]  諸天試菩薩有三因緣：一者、當得佛不得有  所貪惜；二者、設菩薩起意，便謂言：「卿當得佛  道，何故反爾？」菩薩從是增精進；三者、得佛當
相度，故往試之。

[0608a04]  菩薩行六波羅蜜，阿羅漢亦  行是六事，所以相不成者，阿羅漢但有檀，無  有波羅蜜。檀者謂與布施，波羅為度生死，
蜜為無有極。阿羅漢但一切布施，不願度十  方，故但有檀；菩薩欲度十方人非人，故為有  波羅蜜。六事皆爾。

[0608a09]  佛為菩薩時，願欲飯佛，  以小豆五枚著佛應器中，其一枚墮地，後得  作金輪王，八十世所主四天下地者，得四豆
福故；其豆不入器中，復得上天生八月。以是  故有檀波羅蜜。

[0608a14]  菩薩布施法物與人，佛意隨物行念，令受者  安隱。若意生念欲得福，便念：「飢寒貧窮者  當用與，皆令安隱。」是為道法布施。與一錢物
勝十千萬，復不施與少勝多者，用有道意令  安隱故。

[0608a18]  若人命欲絕時，意在非常、苦、空、非身，  便得阿惟越致為受莂。若本求阿羅漢得阿  那含，四非常意難致，所以得者，有本世精進  行故。

[0608a21]  菩薩在樹下坐禪，有一烏、一鴿、一虺自  相問：「何等為苦？」烏言：「飢最為苦。何以知為  苦？飢不能行，亦不能有所作，人坐飢餓死，以
是知飢為苦。」鴿言：「獨色為苦。何以故知  色為苦？人意念色無有終極，人皆坐色死，以  是知色為苦。」虺言：「獨瞋恚為苦。何以故知瞋
恚為苦？人瞋恚無所避，欲自殺亦欲殺人，故  知瞋恚為苦。」菩薩言：「我曹各說一事，當復為  汝說一事：因言獨不生無有苦耳，有身無有
不苦者。」是譬在菩薩百八愛行中。

[0608b02]  菩薩未得佛道時有五師：一、為尼健，二、為  莫乾，三、為阿夷，四、為羅乾，五、為羅和乾。

[0608b04]  說經法不得受禮，菩薩買一偈五百萬者，買  有三輩：一、為第買，二、為反覆買，三、為償賜  買。菩薩念恩故償賜，受者亦無罪。

[0608b07]  菩薩所行法當呪願十方人民，復言當定意  一心者，自意不定，亦不而呪願。何以故？用意  在生死故，自意不定，亦不能意定人意。

[0608b10]  曇摩為法，阿曷為當來，薩為常，波輪為淚  出，阿蕪陀為命不可數。

[0608b12]  薩波輪菩薩常悲淚出，有四因緣：一者、不能  解經意，二者、從因緣得道人亦不知，三者、念
十方人，四者、自念：「欲過度十方，當何時得佛？」

[0608b15]  菩薩語言：「當持黠慧，持意知起滅，  道行無為，但當守意行三十七品經。」所以復  布施、持戒者，菩薩哀人故。疾斷生死，亦福未
滿，所以布施。後世不欲墮貧家，墮貧家無所  有，便墮惡因緣；墮富家者，意安隱，不隨奸  惡，以是故布施。所以持戒者，長壽乃得行道，
不長不得行道。何以故？或壽十歲，未有所知  便壽盡，以是故持戒，不殺便得長壽。所以不  盜者，時念其主覺知當撾打，有是惡意當復
得其殃，以是故不盜。所以不兩舌者何？佛道  至誠，兩舌為不隨道，後為眾人所不信，於今  可見是為惡，以是故不兩舌。所以不婬者何？
譬如東向，視不見西；意在婬，不隨道，以是  故不婬。所以不飲酒者何？醉便惡口、兩舌、  妄作非法，設人善能尚自亂意，以是故不飲  酒。

[0608c02]  菩薩辭親，行作沙門。父母言：「汝所為顛倒。菩  薩道當為十方人求願令解脫，今反近令父  母得憂，是為何等？」菩薩報言：「我有憂故，父母
有憂；我得道便無憂，父母亦無憂。譬如親屬  有憂，身亦憂之。復譬如兩人俱行，一人有憂，  身亦復憂。子憂不解，故令父母憂；子以得道，  父母便脫於憂。」

[0608c09]  便維摩羅達達女子告文殊尸利菩薩：「若  文殊尸利第一深隨行為菩薩已莂，是為  從因緣深深絕，無有人隨因緣行。如是因緣
亦不來亦不去，亦不眼中可觀、亦不可意觀，  亦不可識、亦不可行。因緣若深深絕，當為無  所有、無所屬。」文殊斯利菩薩便報：「本要為
深是為深。」維摩羅達達復報言：「以無有本為  無有要，如是為，文殊斯利！為黠？不黠？」文殊  斯利復報言：「是事云那？當說何等？」維摩羅
達達復報言：「有說已過去。」文殊斯利復報  言：「如來覺行不可生死見。」文殊斯利便止  不復語。

[0608c20]  女菩薩維摩羅達達——一名為出垢——  問舍利曰：「為悲哀我故。」舍利曰：「黠、第一黠、卿  所黠為有。若有者，當為空、為妄。為妄，諸若
無有，已無有不生；已不生為不共會，若有是。」  舍利曰：「無有黠。」

[0608c24]  有菩薩字惒須蜜難一阿羅  漢經，阿羅漢不而解，便一心生意上問彌  勒。已問，便報惒須蜜言：「卿所問事次第為解
之。」惒須蜜覺知便詰阿羅漢：「卿適一心上問  彌勒耶？」阿羅漢：「實然。一心上問有三因緣：  一者、意意相知，二者、化身問，三者、先世所行，  聞即便解。」

[0609a02]  惒須蜜菩薩事師三諷經四阿含，當持花散  師上，語師言：「我已諷《四阿含經》。」師忘不能復  識。惒須蜜復自思惟：「我欲合會是四阿含中
要語作一卷經，可於四輩弟子說之。」諸道人  聞經皆歡喜，大來聽問不而得坐禪。諸道  人言：「我所聽經者，但用坐行故令我悉以行
道，不應復聞經，但當舍去。」惒須蜜知其心  所念，因以手著火中不燒，言：「是不精進耶？」  便於大石上坐。有行道當於  軟  坐，惒須蜜言：
「我取石跳一石，未墮地便得阿羅漢。」已跳石  便不肯起，天因於上牽其石不得令墮，言：「卿  求菩薩道，我曹悉當從卿得脫，却後二十劫
卿當得佛道，莫壞善意。」中有未得道沙門言：  「是惡人不當令在國中。」轉書相告。惒須蜜遣  人求書，書反言：「此好人而教化開人，意不欲
自貢高，但畏惡人墮罪，復欲過度十方人，道  意如恒邊沙。譬喻佛國如來無有著正覺，我  所說當為一切十方菩薩亦不中意，為妄到  得，無有過諦，佛得亦所。」

[0609a20]  菩薩行四種從得淨  當為疾得。何等為四種？第一、為人淨，第二、為  法淨，第三、為可淨，第四、為意淨。在佛國故淨，
如是為四淨為疾，淨得亦所。

[0609a23]  「菩薩四多可法  當為疾得。何等為四？愛身、愛口、愛意、愛止，是  為四多愛法為疾得。亦為四持——向人為疾得
深忍辱持、向人為疾得所人知善相持、向人  行福知持、向人為疾得，是為四持向人疾  得使善弟子。」

[0609a28]  舍利曰：「如佛意中念，為問所欲  所念為菩薩淨行，無有異慧。」

[0609b01]  南方有諸菩薩，城周匝萬六千里，中有最尊  菩薩字文殊斯利，教授諸已得佛不可勝數，  其德十倍曇摩阿偈菩薩，城皆七寶。

[0609b04]  曇摩阿偈菩薩所居城周匝萬六千里，地皆  七寶。

[0609b05]  在北方諸菩薩中有一菩薩，字薩惒樓，  其德次曇摩阿偈菩薩。

[0609b07]  佛有十八不共者，從初得無上等覺至得度  世、無有餘泥洹聞至竟：  第一、如來行無有失，  第二、如來行無有漏，
第三、如來行意不忘意，  第四、如來行不離定意，  第五、如來行不轉，  第六、如來行無盡礙觀，  第七、如來行欲意悉成，  第八、如來行精進無有減，
第九、如來行念不中止，  第十、如來行定無有捐，  第十一、如來行慧無有等，  第十二、如來行度世解脫觀無有餘，  第十三、如來行知過去法無有量，
第十四、如來行知當來無有極，  第十五、如來行知現在無有過，  第十六、如來行有遍慧身所轉悉知，  第十七、如來行有利慧所說不離識，
第十八、如來行有散慧意離覺，  是為十八不共。

惟日雜難經一卷

* * *

【經文資訊】大正藏第 17 冊 No. 0760 惟日雜難經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安、廖予慈大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
