俱舍論疏卷第十二
沙門法寶撰

分別世品第三之五

[0620a06]  論。如是已約至三極少量。自此已下。大文第  三明三分齊。一明三極少。二明極少積成  多量。此下半頌明三極少。三極少中。二是所
詮。一是能詮。所詮之中。一是色量。二是時  量。

[0620a10]  論。曰至為色極少。述色極少。大乘  無實。但是覺慧分析。以為極微。此是識心  所變非積小成　小乘中說有實極微以
成大色。析其大色。至不可析名一極微。

[0620a14]  論。如是分析至如說瞿名。述名及時。極  少量也。從三十二字名。析至一字名。是名  極少。准此。析多名至一名。以為極少。即
合二字名已上。或無別體。或有別體。義亦  無違。如微．金．水．兔．羊．牛等塵。離其體微  無別體也。

[0620a19]  論。何等名為一剎那量。通  難重釋。先問後答。是此問也。

[0620a20]  論。眾緣和  合至度一極微。答中有二。一述經部答。二  述有部答。此是初也　經部答中有二。一法  先無體是未來。得體已滅是過去。得體未
滅名為現在。即此得體未滅之頃名一剎  那。二或有動法。度一極微名一剎那。極微  處量促。剎那時量促。若度二已上極微名  一剎那。剎那即有前後非時極少。若度一
極微經二剎那。即極微量有分。極微非極  少。由此故說度一極微。名一剎那　問曰。  若諸法得自體頃名一剎那。得自體頃即  是一念。因何仁王般若。云一念有九十剎
那。一剎那有九百生．滅　答生滅微細唯佛  能知。小乘心麁見生滅麁。諸佛心細見生滅  細。由此不同。今詳。經部釋如有動法度
一極微。未知此動為取極速。為取小遲。若  取小遲。對速還有前後作極少也。若取  極速。且如四天下。徑有十二億三千四百半  踰繕那。日輪周四天下略有三百萬踰繕
那。一踰繕那約有十八里缺八十步。三百  萬踰繕那。約有五千萬里餘。以里計步已  多日夜。日夜剎那剎那唯有六百四十八
萬。步已過此。況尺．寸等。及餘速物。未詳論  師何意如此。

[0620b14]  論。對法諸師至一剎那量。  述有部計也。毘婆沙中更有多喻況。恐煩  不述。雖與經部有少不同。然亦未能述
剎那量。有一師云。實剎那量。世尊不說。正  理論云。剎那難知假喻以顯。然未盡理。雖  有此釋。與日剎那數亦非合。亦不能顯
剎那極少無前後分。如一彈指頃六十五剎  那。其頃非唯度六十五極微也。若度多極  微即非無前後。若一極微名一剎那。即非  唯六十五也
今略為二釋。一。日夜剎那。  與此剎那不同。日夜剎那唯是算數之法。  如此秤．尺等量極少之名。無佛法時此數  常定。此生滅剎那。即是諸法生滅之量。經部
云。是諸法得自體頃。有部即是取果之頃  也。二釋。時之極少名一剎那。是數量時之  名。即是極少名一剎那。極多名劫等。剎那
非不更有細分。劫非更無有多時。應更  思之。

[0620c03]  論。已知三極少至踰繕那等。已下大文第二  明積色也。

[0620c04]  論曰至為指節。已上十一位  皆七成也。兔毛細滑塵。小羊毛。牛毛潤膩  塵。大羊毛也　言七成者。六方并心以為  七也。

[0620c07]  論。三節為一指至不別分別。釋  頌不說三節以成一指意。以三指節為一  指者。是竪三節。如今人指。

[0620c09]  論。二十四  指至中間道量。明後四量。古時一弓有八  尺者。即是古尋。今時有六尺已下。即六尺  步法。今時多用五尺步法　俱盧舍。是人．
牛聲不及處所。無聲喧雜處　梵名阿練  若。阿是言無。練若名喧雜。若以八尺為尋  計之。五百弓量即是四千尺。若以六尺計  之。即有三千尺也。若以一肘一尺六寸計
一弓量。即有六尺四寸。昔時造論。故應八  尺計之。

[0620c18]  論。說八俱盧舍為一踰繕那。即  是四八三十二。三萬二千尺也。若以五尺步  法計之。即有六千四百步。以三百六十步
里法計之。即有一十八里。缺八十步。

[0620c22]  論。如是已說踰繕那等。第二明時量也　就  中有二。一從剎那至年量。二明劫量。此  下兩行頌。先明剎那至年量。

[0620c24]  論曰剎  那百二十為一怛剎那。第一節。此有一百二  十剎那也。

[0620c26]  論。六十怛剎那為一臘縛。第  二節。此有七千二百剎那。

[0620c27]  論。三十臘  縛為一牟呼栗多。第三節。二十一萬六千剎  那。

[0620c29]  論。三十牟呼栗多為一晝夜。第四節。  六百四十八萬剎那。

[0621a01]  論。此晝夜至知夜  減　有時增者。晝夜總三十牟呼栗多。此云  須臾。夜增時十八晝有十二。即是此方冬至  也。晝增此方夏至也
有時等。當春．秋分  也　六月減夜者。言夜兼晝。十二月中六月  減夜。即是此方六月小盡也。引頌證　寒熱  雨際中者。牒三際也　一月半已度者。謂雨
月減一日。至第二月半已度。是第二月後  半末缺一日。即是此方雨月減一日　於所  餘半月。即是第二月後半月。此方亦有併小．  併大．及潤月等。略而不論。

[0621a12]  論。如是已辯至今已當辯。已下第二有四  行頌。明劫量　就中有三。一明大．小。第  二明人。第三明災。此下第一明劫大．小。頌  文可知。

[0621a15]  論曰至外器都盡。明壞劫也。  頌中初明四劫。有壞劫。有成劫。有中劫。  有大劫。此先釋壞劫。壞劫謂地獄有情不
復生。至外器都盡。皆是壞劫。

[0621a18]  論。壞有  二種至二外器壞者。復兩重二種。一壞有情  中分二。二有情與器分二。總為四門。

[0621a21]  論。謂此世間至壞劫便至。明住劫後有壞  劫也。住劫二十中劫者。謂刀．兵等中二十  也。壞劫言等住者。於壞劫無刀．兵等劫。
但住劫時等名等住劫。此即住．壞．空．成各  二十劫。合八十中劫為一大劫。

[0621a25]  論。若  時地獄至地獄已壞。已下釋趣壞也。就趣  壞中。先釋地獄。二釋畜．鬼。三釋人趣。四  釋天趣。此釋地獄。應生不生。名為壞劫。有
情都盡名已壞也。

[0621a29]  論。諸有地獄至他方  獄中。此世界中若不定者災後時受。或全不  受。諸有定者。他方受也。今詳。地獄壞時不  越中劫。

[0621b03]  論。由此准知至與人天同壞。  此明第二畜．鬼壞。鬼本住處。即此洲下五百  踰繕那。傍生在大海　言各先壞本處者。  先壞畜生。後壞鬼趣。

[0621b06]  論。若時人趣至  人趣已壞。此第三明人趣壞。壞劫之時三洲  人。由法爾力等生於梵世。北俱盧人生欲  天已後生梵世。定生欲天故。不能離染
故。

[0621b10]  論。若時天趣至例同此說。第四明天  趣壞。彼彼天中皆得離染。直生梵世不轉  生也。

[0621b12]  論。乃至欲界至有情已壞。此下第  二明界壞也。

[0621b13]  論。若時梵世至有情世  間。第三有情世間壞。

[0621b14]  論。唯器世間至無  遺灰燼。第四明世間壞。

[0621b15]  論。自地火焰  至如應當知。明自地災。唯壞自地不壞他  地。

[0621b17]  論。如是始從至總名壞劫。總結壞  劫。

[0621b18]  論。所言成劫至成劫便至。大文第二  明成劫也。從空劫後方有成劫。空．成二劫  皆等住劫二十劫也　明成劫中復分有
四。一明成次第。二明將成相。三明成外  器。四明成有情。此下第一明次第也。

[0621b23]  論。一切有情至將成前相。此下第二明成相  也。

[0621b24]  論。風漸增盛至外器世間。此下第三  明成器也。

[0621b25]  論。初一有情至應知已滿。  此第四明有情成也。

[0621b26]  論。此後復有至壽  方漸減。大文第三明住劫　就中有五。一  明成次第。二明初唯減。三明中下上。四
明後唯增。五總結前。此即初也。從成有情  世間十九中劫。人壽無量歲。漸下一有情至  阿毘地獄名成劫已。自此已後人命漸減。

[0621c03]  論。此後十八至例皆如是。此第三明  中間十八有增．減也。

[0621c04]  論。於十八後至  名第二十劫。第四明後一劫唯增。此後一劫  雖同十八。增至八萬。以增遲故同前上  下。

[0621c07]  論。一切劫增至成已住劫。此即第  五總結前也。

[0621c08]  論。所餘成壞至二十中劫。  此明准住二十時量成．壞．空劫量同也。空  之一劫更無別相。故不別釋。

[0621c10]  論。成中  初劫至有情漸捨。明成．壞劫器。及有情時量  別也　立世經說器及有情成．壞各十劫與  此不同者。彼說。梵王先生十劫住後梵輔等
次第生。故知梵輔已下十劫成也。若兼梵王  十九劫成。梵王入成器中故十劫也。故知  梵王劫壞後十劫獨住。

[0621c16]  論。如是所說至  成大劫量。總八十成一大劫。

[0621c17]  論。劫性  是何。問劫體也。

[0621c18]  論。謂唯五蘊。答劫體  明無別法。即以彼時五蘊為體。不同外  道別有時．方。婆沙一百四十五云。劫體是
何。有說是色。如是說者晝夜等位無不皆是  五蘊生滅。以此成劫。劫體亦然。劫既通三  界時分。故用四蘊五蘊為性　若無色以
四蘊為性。空劫即以二蘊為性。婆沙論云。  何故名劫。劫是何義。答分別時分故分為  劫。謂分別剎那．臘縛．牟呼栗多時分以成
晝夜。分別晝夜時分以成半月．月．年。分別  半月等時分以成於劫。以是分別時分中  極故得總名聲。聲論師者言。分別位故說
名為劫。所以者何。是分別有為法行中究竟  位故。

[0622a02]  論。經說三劫至三劫無數。問。

[0622a03]  論累前大劫至三劫無數。答也。

[0622a03]  論。既  稱無數何復言三。難也。

[0622a04]  論。非無數言至  是其一數。答　阿僧企耶。此云無數。非無  數言顯不可數。此是解脫經六十數中一數  名也。

[0622a07]  論。云何六十。問。

[0622a07]  論。如彼經  言至三劫無數。總結答也。

[0622a08]  論。何緣菩薩  至方期佛果。問。菩薩何為而不速取二乘涅  槃。而願長時以取菩提。

[0622a10]  論。如何不許  至發長時願。答。無上菩提甚難得故。彼若不  能發長時願修多苦行等不得菩提。是  故定須發長時願。

[0622a13]  論。若餘方便至久  修多苦行。此重問。若以無上大菩提果甚難  得故。發長時願修多苦行。既有六十劫或
三生方便。亦得涅槃出離於苦。何用為菩  提久修多苦行。

[0622a17]  論。為欲利樂至求無  上菩提。答。為利有情故。捨涅槃道以取  菩提。

[0622a19]  論。濟他有情於己何益。問。濟他  何益於己。苦行若斯。

[0622a20]  論。菩薩濟物至  即為己益。答。菩薩悲心懷益物。既得成佛  濟度眾生。遂己悲心即為己益。

[0622a22]  論。誰  信菩薩有如是事。難。此事難信誰能信此。

[0622a24]  論。有懷潤己至此事非難信。答。汝懷潤  己無大慈悲。於此事中實為難信。以己  方人故不得信也。若無潤己有大慈悲。此
事非難信。以他方己故。

[0622a27]  論。如有久習  至如何不信。舉喻顯。如文可解。

[0622a28]  論。又  如有情至如何不信復舉喻也。已上兩喻由  數習故。

[0622b01]  論。又由種姓至別有自益。明  種姓如是起悲願也。

[0622b02]  論。依如是義至  他為己故。引頌證。就此頌中。前兩句下士  者是異生。次兩句中士者是二乘。後四句上  士是菩薩。

[0622b06]  論。如是已辯至為成劫位。自此已下。大文第  二明人。第一明獨覺。第二明四輪王。第三  明小王興。此之一頌第一明佛．獨覺。

[0622b09]  論曰至諸佛出現。明佛出時。八萬歲漸咸  不剋定時即上八萬歲減半年等皆容出  世。下至百年。百年已下無容佛出。准賢劫
經第十云。拘留孫佛人壽四萬歲時出世。拘  那含牟尼佛人壽三萬歲時出世。迦葉佛人  壽二萬歲時出世。釋迦牟尼佛人壽百歲時
出世。准西域記第六卷云。六萬．四萬．二萬．  百歲。佛出世也。又准立世經第九云。二十  小劫世界起成已住者幾多已過。幾多未過。
八小劫已過。十一小劫未來。第九一劫現在  未盡　准此經文。即今正當第九劫。即賢  劫中四佛出世。以俱在此第九劫漸減位。
應更詳檢。准此文。即前八劫中無佛出世。  彌勒佛即當第十劫出。又准彌勒經八云。  劫是刀兵劫。經云。於刀兵劫中。乃至今生
此。又准此文。後唯有十一劫。更有九百九  十六佛出。時恐太促。詳其賢劫。似是風劫。  於六十四劫中此為第一劫。總六十四劫
為一賢劫。於中千佛理且可然。應更詳  檢。

[0622b28]  論。何緣增位無佛出耶。問。增位從  下自上。增時總無出。

[0622b29]  論。有情樂增難  教厭故。答。佛出本意令厭生死。樂漸漸減  易起厭心。樂漸漸增難教厭故。

[0622c02]  論。何  緣減百無佛出耶。問。減位百年已下。其苦轉  增。何緣不教令厭也。

[0622c04]  論。五濁極增難  可化故。答。減其百歲煩惱等增。慧念等減。  極難化故。

[0622c06]  論。五濁者至五有情濁。乘  便明五濁先列章門。後牒章釋。

[0622c07]  論。劫  減將末至說名為濁。總釋濁名即是顯惡。  居下澤穢。故名為濁。如濁水等。

[0622c09]  論。  由前二濁至極被衰損。明前二濁為過速。  由壽濁故衰損壽命。由劫濁故衰損資具。  即劫末時資具衰損。

[0622c12]  論。由次二濁至出  家善故。明次二濁為過患。由煩惱濁耽其  欲樂損在家善。由其見濁妄為苦行損出  家善。

[0622c15]  論。由後一濁至及無病故。明眾  生濁。故令智慧念等悉被衰損。婆沙一百十  三云。有情衰損者。謂劫初時。此贍部州。廣博
嚴淨。多諸淳善福德有情。城邑次比。人民充  滿。至劫末時唯餘萬人。

[0622c19]  准婆沙。衰  損有情有二。一令劣惡。二令數少。惡是濁  義。數少非濁義。如濁水．濁酒不以少故名  濁。但以居下滓穢名濁。此論明有情濁
故略不論少。

[0622c23]  論。獨覺出現通劫增減。  第二明獨覺出時也。

[0622c24]  論。然諸獨覺至轉  名獨勝。此下明二種獨覺。麟角喻。謂出無  佛世獨一而出　部行獨覺。先是預流果聲
聞。彼後無佛時進得勝果。故名獨覺。此是  一釋。

[0622c28]  論。有餘說彼至得獨勝名。第二釋。  先修聲聞順決擇分。後無佛時入於見道  名獨覺也。

[0623a01]  論。由本事中至不應修苦  行。引此文證是凡夫。聖人改斷戒取。  不應修苦行。既修苦行證是異生。

[0623a04]  論。麟角喻者至  麟  角喻獨覺。此第二釋麟喻  獨覺異部行。

[0623a05]  論。言獨覺者至不調他  故。釋獨覺名有二義。一取至果時不稟至  教。二已得果。復不覺於他。具此二義名為  獨覺非因位不因教也。

[0623a08]  論。何緣獨覺  言不調他。問。下有四難。

[0623a09]  論。非彼無能  至無礙解故。第一難也。

[0623a10]  論。有能憶念  至聖教理故。第二難也。

[0623a11]  論。有不可說至  理神通故。第三難也。

[0623a12]  論。又不可說至  對治道故。第四難也。

[0623a13]  論。雖有此理至無  說希望故。下有三種理答。此第一理也。

[0623a15]  論。有知有情至難令逆流故。第二理也。

[0623a16]  論。又避攝眾生悕諠雜故。第三理也。

[0623a17]  論。輪王出世至何威何想。已下兩行頌第二  明輪王　就中有五。一問何時。二問幾  種種。三問幾俱。四問何威。五問何相。

[0623a20]  論曰至故無輪王。答出時也。

[0623a20]  論。此  王由輪至名轉輪王。釋輪王得名。

[0623a21]  論。  施設足中至王四州界。引施設足答幾種  也。

[0623a23]  論。契經就勝至應知亦爾。通經。唯  說金輪。理實餘輪王亦爾。

[0623a24]  論。輪王如佛  至輪王亦爾。答上幾俱。

[0623a25]  論。應審思擇  至為約一切界。問。乘茲便明有十方佛。此  即問也。

[0623a27]  論。有說餘界至餘亦應爾。述有  部等計。一佛普於一切十方皆能教化。故唯  一佛無二三等。若於一處有情難化佛不
能化。餘佛於中亦不能化。故無多佛。

[0623b02]  論。又世尊告至唯一如來。此則復引聖教  證也。

[0623b03]  論。若爾何緣至得自在轉。大眾部  等引經難。若謂一佛普於一切十方世界  皆得自在。何故經說我今於此三千大千
得自在轉。而不言餘世界轉也。

[0623b06]  論。彼  有蜜意。有部等答。

[0623b07]  論。蜜意者何。大眾  部等問。

[0623b08]  論。謂若世尊至例此應知。有部  等答。

[0623b09]  論。有餘部師至出現世間。有餘大  眾部等師計也。

[0623b10]  論。所以者何。徵所以。

[0623b11]  論。有多菩薩至有無邊佛現。大眾部等  釋所以有多菩薩修菩薩行。理許多人得  成於佛。一界一佛理且可然。多界多佛何  理能遮。

[0623b14]  論。若唯一佛至此事頓成。反難  釋也。

[0623b15]  論。是故問時定有多佛。總結成  也。

[0623b16]  論。然彼所引至一界多界。反問通  經。

[0623b17]  論。若說多界至別界佛耶。引輪王  為例。輪王說唯一。餘界有輪王。如來雖說  一。豈遮餘界有。

[0623b19]  論。佛出世間至及決  定勝道。此重難。多佛出世有多吉祥。多所  利益。因何。不許有多如來俱時出世。

[0623b22]  論。若爾何故至俱時出現。難。若以多佛  出有多利益。即令多界中有多佛出世。既  佛出世有多吉詳。因何。不許一界多佛。

[0623b25]  論。以無用故至饒益一切。答也。答中有  四。此即初也。

[0623b26]  論。又願力故至為眼為  道等。第二理也。

[0623b27]  論。又令敬重至便深  敬重。第三理也。

[0623b28]  論。又令速行至無二佛  現。第四理。并結總也。

[0623b29]  論。如是所說至  剋勝便止。明四輪王威差別。此是第一金輪  王　就中有二。一異。二同。此辯威異。

[0623c03]  論。一切輪王至定得生天。第二同也。雖現  威有異。以同無傷害。十善化生。故定生天。

[0623c05]  論。經說輪王至主兵臣寶。此第五答何  相問。相有二種。一依寶相。即七寶為相。二  內身相。此即七寶相　就中有二。先列名。
後問答。此即初也。

[0623c08]  論。象等五寶至生他  有情。後問答中此即問也。七寶之中殊寶．  輪寶非有情攝。可由輪王自業招得。象等
五寶既是有情。各由自業。如何輪王能感七  寶。

[0623c12]  論。非他有情至乘自業起。答。五寶  雖是有情數攝各自業生。然一由有與轉輪  聖王相繫屬業故。輪王出此寶方生。然餘輪
王輪寶既劣。餘寶亦劣。

[0623c15]  論。如是所說至  大士相殊。此明轉輪王身相。一切輪王皆悉  並有三十二相。四王既異相有勝劣。

[0623c18]  論。若爾輪王與佛何異。問也。

[0623c18]  論。佛大士  相至故有差別。答　處正。謂當其處。如千  福輪相。正當足下　明。謂分明。如千福  相明顯　圓。謂圓滿。謂千福等具足。毘婆
沙云施設論說。贍部州邊於大海際有轉輪  王路廣踰繕那。諸轉輪王若不出世。水所  覆沒無能遊履。若出世時海水咸一踰繕  那此路乃現。底布金沙。旃檀香水自然灑
洞。輪王每欲巡此州時。導從四軍。而遊此  路。

[0623c28]  論。劫初人眾為有王無。已下一行頌。第三明  劫初時小王等也。

[0623c29]  論曰至長壽久住。此  明未食段時也。

[0624a01]  論。有如是類至從茲  出現。自此已下漸食段食無有光明。日．月  火明此時出現。自此已前食地味也。

[0624a04]  論。由涉耽味至競耽食之。第二明食地皮  餅。

[0624a05]  論。地餅復隱至林藤出現。第三明  食林藤食。

[0624a06]  論。競耽食故至以充所食。  第四明食香稻食。

[0624a07]  論。此食麁故至男  女根生。從此已後有男．女根。

[0624a08]  論。由二  根殊至初發此時。自此已後有非梵行。

[0624a10]  論。爾時諸人至始於此時。自此已後有盜  業道。

[0624a11]  論。為欲遮防至剎帝利名。明有  主也　剎帝利。此云田主。

[0624a12]  論。大眾欽  承至此王為首。明立主德名大　三末多。此  云共許。

[0624a14]  論。時人或有至婆羅門名。自  此已後有二姓也。

[0624a15]  論。後時有王至始  於此時。明有殺業道。

[0624a16]  論。時有罪人至  此時為首。明有虛誑語。

[0624a18]  論。於劫咸位至其相云何。自此已下。大文  第三明災　就中有二。第一明小三災。第  二明大三災。此即第一明小三災。

[0624a20]  論  曰至中劫末起。明起時也。此諸災患由二  為本。謂耽異食及性懶墮。由此煩惱故  劫漸減有小三災。

[0624a23]  論。三災者至三飢  饉。列名也。

[0624a24]  論。謂中劫末至互相殘害。  此釋第一刀兵劫名也。

[0624a25]  論。又中劫末至  難可救療。此釋第二疾疫劫。

[0624a26]  論。又中  劫末至白骨運籌。第三飢饉劫也。

[0624a27]  論。由  二種因至名有聖集。此釋聚集有二因。

[0624a29]  論。言有白骨至煎計飲之。此釋白骨有  二因。

[0624b01]  論。有運籌言至以濟餘命。此釋  運籌有二因。

[0624b02]  論。然有至教至飢饉災  起。述三善因離三災也。

[0624b03]  論。此三災起  至人壽漸增。此述三災住時分也。刀兵最  速。飢饉最長時。皆言七者。三災起時法爾如  此。

[0624b06]  論。東西二洲至北洲總無。述災四  洲唯贍部也。

[0624b08]  論。前說火災焚燒世界。已下兩頌第二明大  三災。

[0624b09]  論曰至由風相繫。此述能壞三  災別也。

[0624b10]  論。此三災刀至亦無餘在。述  所壞器極微亦盡。婆沙一百三十三說。火災  起時。有說七日先隱持雙。先有一日出。世
界壞時後六日漸出便壞世界。有說一日分  為七日。有說一日成七倍勢有說七日先  藏地下後漸出現。如是說者有情類業增上  力令世間成。至劫末時業力盡故。隨於近
處有災火生。乃至梵宮皆被  焚  燒　水災  起時。有說三定邊雨熱灰水能壞世界。有說  從下水輪踊出。如是說者諸有情類業增上
力令世界成。至劫末時業力盡故。隨於近  處有災水生。由彼因緣世界便壞　風災  起時。有說從四定邊風起能壞世界。有說  從下風輪有猛風起。如是說者諸有情類
業增上力令世界成。至劫末時業力盡故。  隨於近處有災風生。至遍淨天皆被散  壞　此論三災多非婆沙正義。論師意別。

[0624b27]  論。一類外道至餘極微在。自此已下破勝  論也。彼外道計執極微常。彼謂劫壞但壞  麁色。爾時猶有餘祖常微。

[0624b29]  論。何緣彼  執猶有餘極微。論主徵也。

[0624c01]  論。勿復麁  色生無種子故。勝論答。彼執。劫壞壞餘麁  色。祖極微散在虛空中。然在空中各各別
住。劫將成時。兩兩和合生一子微。量等父．  母。又微和合共生一孫極微。等二子微如  是乃至展轉成器世間。根本以最極細祖
微為種。若此祖微亦令盡者。後子等微生  即無種。

[0624c08]  論。豈不前說至風為種子。論主  述自家。有二種子。一業所生風。二災頂風  也。業風如前釋。頂風如後釋。既有此種何  用細微。

[0624c11]  論。有化地部至飄種成此。  述化地部計。正理論云。風中具有種子細  物。為同類因引麁物起。

[0624c13]  論。雖爾不許  至親所引起。此是外道述自計也。如前所  引三種種子。皆是前後為同類因。如種子芽
等。外道宗計。不許種與芽為親因。芽分生  芽。種分生種。為親因也。

[0624c17]  論。若爾芽等  從何而生。論主反問勝論。芽不從種生許  從何生。

[0624c19]  論。從自分生至從極微生。勝  論答。即芽有麁色．細色．乃至極微。從極微  生細色生麁色也。

[0624c21]  論。於芽等生中種  等有何力。論主反問勝論。若芽生時從自  分生。種等於芽有何力用。既無力用。何名  為種。

[0624c24]  論。除能引集至生芽等力。勝論  答。由種子故令芽極微聚集而住。更無有  力。

[0624c26]  論。何緣定作如是執耶。論主反問  勝論執意。

[0624c27]  論。從立類生定不應理。勝  論答。

[0624c28]  論。不應何理。論主問。

[0624c28]  論。應  無定故。此勝論反難。論主種中地大與芽地  大二類雖別而許相生。既異類相生應無  有定。故麥種．穀芽亦是異類。應麥種中大
生穀等芽。

[0625a03]  論。功能定故無不定失。論  主答。麥種於麥芽雖是異類。相望有力。功  能定故。不生穀芽。

[0625a05]  論。如聲熟變等從  異類定生。此即論主引喻顯也。如絲．竹．土．  草與聲異類。所變清．濁之聲。決定無不定
也。如火．土與食．鐵俱是異類。火然能熟  食變鐵。土即不能。豈非決定。

[0625a09]  論。德  法有殊實法不爾。勝論救。聲乃熟變是其德  句。熱．及合．離亦德句攝。種中地．火．及芽．
地大。並是實句。因合有聲因熱熟變。並是  德法異類相生。與實法殊。地等實法唯生  同類。

[0625a14]  論。現見實法至縷生衣等。勝論指  事釋也。藤生於支。縷生於衣。必同類生不  變異類。

[0625a16]  論。此非應理。論主非所引  喻。

[0625a17]  論。非理者何。勝論外道問非理也。

[0625a18]  論。引不極成為能立故。即論主答非理。  我宗不許藤生於支縷生於衣。既不共許。  不是極成。宗為所立。喻為能立。引不共許
縷生衣等為能立故。

[0625a21]  論。令此所引何  不極成。勝論外道反問論主。

[0625a22]  論。非許  藤支至如蟻行等。論主答也。如蟻之與行。  樹之與林。人之與軍。即是蟻等於安布差  別位中。立以異名。非別有體藤縷衣亦復
如是。如何說縷等能生於衣等。

[0625a26]  論。云  何知爾。勝論云。何知縷衣如蟻行等。

[0625a28]  論。一縷合中至唯得縷故。論主答。現見於行  之內一蟻合曾不得行。亦現見一縷合中曾  不得衣唯得縷故。故知離縷之外無別衣
體。即合眾縷以為衣也。

[0625b02]  論。有誰為障  令不得衣。反問勝論。於一縷上有何物為  障令但見縷而不見衣。

[0625b04]  論。若一縷中  至有衣分無衣。牒救破也。若是一縷中無全  衣故不見衣者。即應一縷上有衣一分無  全衣。

[0625b07]  論。應許全衣至有分名衣。縱立  衣分。奪破全衣。全衣即是衣分成故還如蟻  等。

[0625b09]  論。又如何知衣分異縷。此中又破  有衣分也。世所現見。一縷之上但見其縷  不見衣分。又如何知衣分異縷。非即以縷  為衣分耶。

[0625b12]  論。若謂衣要待多所依合。  牒轉救也。勝論救云。一縷合時未有衣。要  待多縷以為所依。故如子．孫微獨一無
如用百千常微生一大色。於其前位此色  不生。

[0625b16]  論。於唯多經合應亦得衣。論主  破。若若要多縷合即應得衣。不須緯。因  何多經同聚而不見衣。

[0625b18]  論。或應畢竟  無得衣理。論主又破前并遮轉救。若謂由  此經．緯共成故。墮闕一分即不得衣。即  應畢竟無得衣理。

[0625b21]  論。中及餘邊不對  根故。論主出畢竟不得衣所以。如多絲成  衣之中。縷．及表．裏不同。必不俱見。即應  畢竟無得衣時。

[0625b24]  論。若謂漸次皆可對  根。牒轉救也。中及表．裏雖不同時。若漸次  者皆可見故。

[0625b26]  論。則應眼身至得有分衣  故。論主破。若如此救。即不可言見觸衣  也。眼．身無時得全分故。

[0625b28]  論。故即於諸  分至如旋火輪論主自述宗義。如旋火輪  於相續位非輪。輪覺離其火外無別有  輪。即於諸分漸次了別。而實無別有分衣
故起有分覺。

[0625c03]  論。謂若離續縷至不可  得故。重釋離縷無別衣也。謂縷上有青．黃  等色。毛  [疊*毛]  等類。御寒業等用。別有衣上色．
類．業別不可得故。若衣與縷體性別者。即  應三種。亦應各別。既三無別。故知無別。  同旋火輪。

[0625c08]  論。若錦衣上至從異類起。  又牒計也。若以錦上色．類．業等屬於衣  者。即衣實是一。縷實有種種異。即應衣實
法從種種異類縷實法生。違自宗也。即違  前立德法可爾實法不然。若衣無實。色等  依何起也。

[0625c13]  論。一一縷色等無種種異故。  結上過也。錦有分衣有種種色。一一之縷  無種種色。衣．縷不同。縷生衣故證實從異  類生也。

[0625c16]  論。或於一分至由彼顯衣故。  又重破。錦有分衣眾色共成。一分唯有自色  等故。而即於一分應不見錦衣。錦衣由
彼眾色成。於一分處無眾色故。

[0625c19]  論。或  即彼分至異色等相故。又重破。錦衣既是眾  色共為。一分錦衣應有眾色之相。

[0625c21]  論。  彼許有分至甚為靈異。又破彼轉計。若謂有  分全衣體唯是一。而有種種色。種種類。種種  業用殊者。多．一相違。甚為靈異。

[0625c24]  論。又  於一火至應不得成。又破勝論計。彼計。光明  遍一窟中。有一麁色遍於室內。衣亦復爾。  隨衣大．小一色遍衣。今破光明衣亦隨破。
如一光明界分之中。近即明熱。遠便闇冷。  既同一體。如何不同。

[0625c29]  論。各別極微至可  現根證。論主述自宗。各別一一極微根不能  取名為越根而眾微共集可現根證。現根  證時離微。更無別麁色也。

[0626a03]  論。如彼所  宗至合能發識。引外宗證。如彼宗中多微  合故共生一果。別則不生。或如眼．境等合  能生眼識。別則不生。我宗由多微合故識．
根能取。別不能取。

[0626a07]  論。又如翳目至便  無見能。又引世間共許證也。

[0626a08]  論。極微  對根理亦應爾。總結成。理亦同彼合能生果  根．境生識。及如散髮翳目見也。

[0626a10]  論。又  即於色等至極微亦壞。明色即是極微。色壞  極微壞也。

[0626a12]  論。極微實攝至定俱時滅。外  道救。極微實句攝。色是德句攝。實．德體殊。  異體不應定俱時滅。

[0626a14]  論。此二體別至  故非體別。論主破體別有。文有三重。此第  一也。若謂地大極微是實。色是德攝。二體
別者。因何共審觀時。不見地等外有別色  也。

[0626a18]  論。又彼宗中至寧異色觸。第二破彼  宗。自云。地等實句眼見。身觸。色德亦眼見。  觸德亦身觸。實之與德色．觸何異。

[0626a20]  論。  又燒毛  [疊*毛]  至形量等故。第三破也。毛謂羊毛  等。  [疊*毛]  謂白  [疊*毛]
等。花謂紅花等。此三種實句體  別形量相似。德不同毛黑．  [疊*毛]  白．花紅。未被  燒時由色別。故知三種異生毛等三覺。被
燒已後。同一黑色。形量同故。既不記識毛．  [疊*毛]  等異。故知德外無別實也。若謂實外有  別德者。毛等三物未燒之時。實．德俱異。被
燒已去德同實異。雖德是同實有異故。實  又眼．身所得。因何不能記識毛．  [疊*毛]  等異。故  知離色無別異也。

[0626b01]  論。猶如行伍至不  記識故。引喻。由兩行。一行是瓶。一行是瓫。  同一鴿毛。由觀瓶．瓫形別記識不同。若不
觀形。唯著鴿毛。即不能記識兩行有別。  毛．  [疊*毛]  ．紅花亦爾。被燒已後。由色同不可  記別。形復無異故不記別。若形有別可  記別也。

[0626b07]  論。誰當採錄至廣諍應止。可  解。

[0626b08]  論。此三災頂至名彼災頂。此明三  頂。

[0626b09]  論。何緣下三定至遭是外災明下  定災及所以也。正理云。第二靜慮喜受為內  災。與輕安俱潤澤如水。故遍身麁重由此
皆除。故經說苦根第二定滅。乃至。亦由滅  苦所依識身。故說苦根二靜慮滅。雖生上  地識身容現前。隨欲不行。自在故無過。
然經言滅苦。據正入定時。初靜慮中猶有  尋．伺無增上喜不言苦滅　又云。故初  靜慮內具三災。外亦具遭三災所壞。第二  靜慮內有二災。故外亦遭二災所壞。第三
靜慮內唯一災。故外但遭一災所壞  (身麁重是  苦根本。第二定輕安能除。故言苦根滅也)  。

[0626b20]  論。何緣不立至地還  違地。明地大非災所以。

[0626b21]  論。第四靜慮  至所不及故。明第四定無外災所以。

[0626b23]  論。有說彼地至更往餘處。此第二師釋。正理  論云。毘婆沙師說。第四定攝淨居天故。災不  能損。由彼不可生無色天。亦復不應更
往餘處。由此證餘界無淨居天。若餘世界  中有淨居者。應如地獄移往他方。寧說不  應更往餘處。下三天處。由淨居天威力攝  持。故無災壞。無容一地處少不同。便有
為災壞．不壞別。

[0626c01]  論。若爾彼地至體亦  非常。問答第四定器常．無常也。婆沙一百  三十四云。問第四靜慮地若無邊災所不
及。豈非常住。答剎那無常故無此失。有說  第四靜慮地中宮殿所依俱是無常。謂彼宮  地隨彼諸天生時死時俱起沒故。此說非  理。所以者何。應無有情共器業故。由此
如前所說者  (准此。即非與宮殿等同生滅也)  。正理二十一解無  雲天云已下空中天所居地。如雲蜜合故  說名雲。此上諸天。更無雲地。在無雲首故  說無雲
第四定地各別不違。諸論皆同。說  滅不同。論意各別。此論所說。是婆沙後釋。  評家義意論將此為非難故。諸天宮殿。理  是隨身。亦共業感。若不爾者。應無來往相
過。宮殿受用之理。

[0626c15]  論。所說三災云何次  第。已下明三災起之次第。先問後答。此即問  也。

[0626c17]  論。要先無間至一風災起。答文可  解。

[0626c18]  論。何緣如是。問所以。

[0626c18]  論。由彼  有情至六十四劫。已下答。由上地因勝所感  身壽。其量次長。所感外器。亦漸久住。此即善
順施設足文。第三禪遍淨天。壽六十四劫。七  火．一水。總七七火。七水。後七火．一風。七九  六十三。并一風災有六十四。第六十四雖
缺二十二中劫。據全說故言六十四。此天  劫初成時。最初生容壽六十四劫。於後生  者皆不得也。若有定業應移餘界。

俱舍論疏卷第十二

[0626c28]  (本奧云)  初校額田部白麻呂

[0626c29]  移唐草本寫校畢

[0627a01]  再校葛城首麻呂

[0627a02]  保延三年十一月十日夜點了

[0627a03]  非人老法師

* * *

【經文資訊】大正藏第 41 冊 No. 1822 俱舍論疏  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
