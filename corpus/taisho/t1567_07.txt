大乘中觀釋論卷第七
安慧菩薩造

譯經三藏朝散大夫試鴻臚卿光梵  大師賜紫沙門臣惟淨等奉　詔譯

觀有為品第七之三

[0150c24]  ◎復次自部答異宗言。

此分位定住　　先分位顯明

[0150c26]  釋曰。如乳位中。乳亦不即。於此位滅。如前所  說。有無二法。互相違故。復次頌言。

異分位定住　　先分位已滅

[0150c29]  釋曰。如是決定住異位中若有所轉如酪分  位無別異滅。何以故。酪已成時。乳即不生。  此中決定壞失次第。各別分位無異性故。若
言物體不滅。此即相違。或計滅有所得。彼非  道理。今當止遣。他法既無生住可止。自法亦  無。今所說滅。以自法無故。復次頌言。

如彼一切法　　生相不可得  
即此一切法　　滅亦不可得

[0151a08]  釋曰。此中云何。若一切處有滅法者。彼即無  實。復次頌言。

若法是有者　　滅即不可得  
不可於一處　　有有無二性

[0151a12]  釋曰。互相違故。復次頌言。

無法即無果　　滅亦不可得  
如無第二頭　　不可言其斷

[0151a15]  或有人言。依止滅體。是中欲令滅有所得。故  頌答言。

法不自體滅　　他體亦不滅  
如生不自生　　他體亦不生  
此滅若未滅　　自體可能滅  
此滅若已滅　　滅已復何滅  
是滅若有異　　滅即是無窮  
滅若無所滅　　法皆如是滅

[0151a23]  或造釋者言。若彼生法止遣法自相者所說。  即有對待過失。謂以勝義諦中有有為法對  待無為。今對彼說。是故頌言。

生住滅不成　　即無有為法  
有為法不成　　何得有無為

[0151a28]  釋曰。對待所起。此說畢竟。譬如石女不生於  子。世俗決定物體不成。

[0151b01]  此中應問。若無有為之法及有為相。云何世  尊說有三種有為法相。故頌答言。

如夢亦如幻　　如乾闥婆城  
所說生住滅　　其相亦如是

[0151b05]  釋曰。諸法如夢幻及乾闥婆城。皆是分別智  境界性。是故顯示象馬車步男子女人國城  等相。彼體皆空。是故所有生等諸法皆是智
境界性之所發起。於勝義諦中所顯無體自  性空故。故佛欲令於諸行中捨離常見。令得  調伏。乃作是說。止生老等。所言老者。老亦非
老。此即自語有所得相違。是故頌言。

老亦不離老　　老時無所有  
此性老不成　　異性亦如是  
是故一法中　　老即不可得  
老老而無老　　非自體他體  
此老不自老　　一切老亦然  
老若有別異　　老即是無窮  
解脫出離道　　自具足亦然  
若法離自相　　果亦不可得

[0151b20]  釋曰。如說解脫。諸有善法此即說為緣因。  彼善法性若有所得。云何說彼以為緣因。若  爾而彼識等亦可說為緣因而有所得。何以
故。以差別性彼無體故。差別識性亦非自體。  有善法性以其自體諸善法性為緣因故。於  解脫中無有果利。若善法性因有解脫者。如
是決定捨離自體。何以故。以所立諸法入自  體故。若不爾者。如前所說。云何不以不善解  脫而成善法解脫所作。若如前說。善法解脫
此亦不離有分別故。是故當知。彼一切法若  已生若未生二解脫因。彼即不生。復次頌  言。

已脫不可說　　未脫不可說  
脫未脫無說　　脫時亦無說  
此解脫若異　　解脫即無窮  
若無脫而脫　　皆如是解脫

[0151c07]  釋曰。若如是知。彼出離道亦然。具足如所生  說。諸佛世尊。於契經中。有說頌言。

色法如聚沫　　受即如浮泡  
想同陽焰生　　行如芭蕉相  
識如彼幻法　　顯示所立法  
如夢如影像　　亦同於響應

[0151c13]  復說。於諸行中一切法無我即無自性。當知  此中所言我者。即是自性別名。此中所說。彼  真如法無有戲論。若說決定皆是虛誑妄取  之法。

觀作者作業品第八

[0151c18]  或有人言。前品所說。破一切法諸有所作。有  為不成故。何得有無為。若作此說。何故與  彼阿含相違。如佛世尊。於契經中。有說頌  言。

應修善法行　　勿修惡法行  
修善法行人　　二世安樂寂

[0151c24]  如此頌意。即有作者作法。亦復有果。所說是  實如所觀察。何故但言世俗。非勝義耶。

[0151c26]  論者言。諸有作者。於勝義諦中。若實有若不  實有。若亦實亦不實有。作業亦然。若實有若  不實有。亦實亦不實有。由如是故。而彼作者
於所作中若實有作者。亦應實有作業。如是  互推。作者作業皆無有實。若實不實二種俱  於勝義諦中。無極微許決定實法。若作者有
實。然亦無實作業可得。若作業有實。而彼作  者亦不和合。復次頌言。

作者若有實　　亦不作實業

[0152a06]  釋曰。若如所說。何可信耶。故下頌言。

實所作無故　　無所作差別

[0152a08]  釋曰。若復止息善不善業。即所作不生。若  所作中有二。作者亦復有二。亦非於所作中  有能作者。此遣法自相。此復云何。故下頌  言。

有業無作者

[0152a13]  釋曰。若於作者作業中。執著所作生起。此即  還成法自相相違。今當止遣。復次頌言。

無實所作故

[0152a16]  釋曰。以無所生作用差別故。若復作用有所  和合。即所作有二。業亦有二。亦非離其所作  有業。此遣法自相。復次頌言。

有作者無業

[0152a20]  釋曰。若所作業與作用法彼相離者。即能作  所作二俱叢雜。此遣法自相。

[0152a22]  復有人言。若有能作及作用法彼即有業生  起。應可說為實有作者。以作者生時業亦無  異。由有作用和合故。彼亦無別實有。此無過  失。

[0152a26]  論者言。何名無過。以作者作業及所用法彼  能作所作悉無作故。此中若有能作所作。過  如先說。若無所作。能作亦無。以離所作故。此
即云何。有其能作所作及所作業用。此如是  故。餘處亦然。隨應遮遣。今此文廣。恐繁且  止。復有人言。作者所作之業不實可爾。而彼
作者可應實有。今為對遣彼說。是故頌言。

作者亦無實

[0152b05]  釋曰。若計作者作業為實。今此言中亦當止  遣。復次頌言。

若實有作者　　亦實有作業  
作者及作業　　二俱墮無因

[0152b09]  釋曰。此言能作即是作者。此言所作即是其  業。若或所作離於作者有業可作。如是亦當  但有作者無所作時應有作業。有即無因。若
作者作業墮無因性。即有一向過失。此應思  擇。復次頌言。

若有果無因　　因即非道理

[0152b15]  釋曰。此言因者。即說為緣。若法有因轉時緣  即隨攝。因若無體現事止息。此即是無。云何  有義可攝於緣。此復云何。故下頌言。

作作者無體　　作用不和合

[0152b19]  釋曰。如斷薪等。若無所斷果體。彼能斷者及  斷所用作具斧等皆不和合。斷所作用當何  有依。彼無體故。作者作業無體亦然。此復云
何。故下頌言。

若無法非法　　所作等無體

[0152b24]  釋曰。若離所作。能作作用即無有業。故下頌  言。

法非法無故　　從生果亦無

[0152b27]  釋曰。此義云何。由此即無惡趣善趣及解脫  道隨應果等。復次頌言。

無果無解脫　　亦無生天道  
非唯生天道　　解脫道亦無

[0152c02]  釋曰。若爾世間諸有一切作用。皆悉墮於無  果利中。世間果者如種子等。作用隨轉即能  生果。彼若無體即無果利。

[0152c05]  或有人言。如是所說作者無實。其義可爾。彼  所作業此乃是實。以能作故。此無過失。

[0152c07]  論者言。此何無過。今言作者。即是因之別名。  業即是果。且非果法離因自體別有所作。如  是若有作者作業。即有因有果。和合建立。今
此如是作業不異於作者。作者不異於作業。  故所作業而亦不離。以差別因彼無性故。此  云何知。若法有緣及所作具。即因果性成。今  此所說非不顯明。

[0152c14]  或有人言。作者亦實亦不實故。作業亦實亦  不實故。下頌答彼增上言。

作者實不實　　亦不作二業  
有無互相違　　一處即無二

[0152c18]  釋曰。於一法中有無二法和合作用。彼即無  體。非道理故。如是決定和合作者作業亦不  可得。以相違故亦非道理。復次頌言。

作作者作用　　所作實非實  
著即生過失　　此因如先說

[0152c23]  釋曰。此中應知。若實不實皆對待所說。故下  頌言。

所作實不實　　亦實亦不實  
作者及作業　　此因如先說  
作者諸所作　　非實非不實  
應知業亦然　　此因如先說  
實所作即無　　不實又無因  
有無互相違　　一處何有二

[0153a02]  釋曰。此中所說三種對待。如生法說。是故應  知。非佛世尊於一切處而悉止遣作者作業  及諸作用。此即不墮諸無因過。

[0153a05]  論者言。此實無過。我亦不說無其作者及彼  作業。何以故。我欲表示作者作業互所成故。

[0153a07]  復次頌言。

因作者有業　　因業有作者

[0153a09]  釋曰。應知此中隨轉施設皆無自體。作者作  業。若成不成。離有離無。證成中義。世俗所  得。故下頌言。

世俗遣異性　　我見成就相

[0153a13]  釋曰。若有人言。此與阿含相違者。彼因義不  成。

[0153a15]  有外人言。勝義諦中有其作者。何以故。如佛  所說有能取所取故。

[0153a17]  論者言。今為遮遣彼說故說。於彼諸作用中  有其能取。若能取所取二法不壞。即作者隨  轉亦不相離。如是應知。能取所取互所攝故。
由是建立。因作者有業。因業有作者。是故因  其能取而有所取。因所取故即有能取。此即  非勝義諦。今復云何。離彼作者作業有遮遣
邪。此中所作因義。若或止遣作者作業。彼能  取所取。此亦應離。

[0153a25]  復次頌言。

若勝義諦中　　有作者作業  
彼能取所取　　此亦應遮遣  
作者作業等　　此義如是故  
餘法自及他　　相因義應觀

[0153b01]  釋曰。若果若因。能相所相。同生不同生等。因  果二法物體有得。若言有因。即墮果數。如彼  生法。若有義可取。即彼有性。若彼無者。非彼
有生。色等諸法若無義可取。即彼無體可觀。  何況因果離於自體而有力能。若離自體有  力能者。即有所得相違。譬如離於泥團可有
瓶邪。物體分位法中所起。此說即是瓶生泥  團。譬如瓶水。無彼別異分位性故。亦非瓶如  木故。又非泥團分位即說有瓶。猶如別瓶若
自力能而有所得。此即相違。若樂等法因有  力能。即有樂等果法。樂等有故即樂等差別  有所發起。此中所說。有所得者。此說亦無少
法相違。若離因果而有力能。說所成者。如是  決定彼無力能成其因果。此即或成顛倒計  執。或成決定。不共因中相違離因無體故。若
不共因非一向成故。若因果和合。即物體有  性。如是所說因果二法。此中應知非勝義諦。

大乘中觀釋論卷第七

* * *

【經文資訊】大正藏第 30 冊 No. 1567 大乘中觀釋論(第1卷-第9卷)  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供之高麗藏 CD 經文，維習安大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
