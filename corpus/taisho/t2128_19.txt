一切經音義卷第十九
大唐翻經沙門慧琳撰

  * [0422b05]  音大方廣十輪經八卷　慧琳 

[0422b06]  大集須彌藏經二卷　慧琳

[0422b07]  大集大虛空藏經八卷　慧琳

[0422b08]  虛空孕菩薩經二卷　玄應

[0422b09]  虛空藏菩薩經一卷　玄應

[0422b10]  虛空藏菩薩神呪經一卷　玄應

[0422b11]  虛空藏菩薩求聞持經一卷　慧琳

[0422b12]  觀虛空藏菩薩經一卷　慧琳

[0422b13]  虛空藏菩薩問七佛經一卷　慧琳

[0422b14]  菩薩念佛三昧經六卷　玄應

[0422b15]  方等念佛三昧經十卷　慧琳

[0422b16]  般舟三昧經三卷　慧琳

[0422b17]  大集賢護經五卷　慧琳

[0422b18]  無言童子經二卷　玄應

[0422b19]  大集譬喻王經二卷　慧琳

[0422b20]  大哀經八卷　慧琳

[0422b21]  阿差末經七卷　慧琳

[0422b22]  寶女所問經三卷　慧琳

[0422b23]  無盡意菩薩經六卷　慧琳

[0422b24]  自在王菩薩經二卷　玄應

[0422b25]  奮迅王所問經二卷　玄應

[0422b26]  右二十一經八十一卷。

大方廣十輪經

第一卷

慧琳撰

[0422b28]  浚流  (詢俊反郭注爾雅云浚深也廣雅溢也入也集訓云水急流也說文抒也從水從夋省聲或作  [濾-(七/思)+(一/谷)]  亦作
[貝*睿]  )  。

[0422b29]  駛流  (師利反蒼頡篇水流疾也考聲速也說文從馬史聲)  。

[0422c01]  賑給  (真刃真忍二反總通爾雅賬富也郭注云隱賑富有也考聲云救也給也濟也韻詮賜也或作  [珍-王+貝]  形聲字)  。

[0422c02]  阿波摩羅  (梵語訛略不正也正梵音云阿跛婆麼二含囉虐鬼總名也)  。

[0422c03]  記莂  (彼列反佛受記分別其事也)  。

第二卷

[0422c05]  璫環  (上音當耳飾珠也下音還韻英云環珮也即耳  [車*豦]  也形如輪亦耳中之寶飾也)  。

[0422c06]  環釧  (上環臂釧也或以象牙作環而以七寶鈿之或用金銀作如環之象下州戀反釧亦環也皆臂腕之寶飾也)  。

[0422c07]  緻密  (馳利反考聲云繒帛密也鄭注禮記緻亦密也爾雅縷謂之緻郭注云  [糸*監]  縷袂緻也練也形聲字)  。

[0422c08]  推山  (他雷反考聲推排也去也說文從手從  隹  省聲也)  。

[0422c09]  欲  [((甘/肉)*犬)/土]  (音押集訓云鎮也笮也會意字也)  。

第三卷

[0422c11]  三摩跋提  (梵語也或云三摩鉢底唐云等至定之異名也)  。

[0422c12]  餚饍  (上效交反俗也正作  [爻/肉]  韻詮云  [爻/肉]  脯羞也考聲木果之屬也賈注國語云爼也毛詩傳曰豆實也鄭玄曰爼
[醢-右+(乞-乙+口)]  也說文啖也從肉爻聲下音善亦俗字也正作膳顧野王云今之美物日珍膳韻英云羞牲肉也說文具食也從肉善聲  也)  。

[0422c15]  麝香  (時夜反郭注山海經云麝香獸也似麞而處深山險徑中雄者口有牙臍中有香雌者無牙亦無香經文作  [石/香]  非也)  。

[0422c17]  [(臾-臼+?)/貝]  客  (上音古鄭注周禮云通物曰  [商/貝]  居賣曰  [(臾-臼+?)/貝]
杜注左傳云坐販也鄭注禮記云  [(臾-臼+?)/貝]  物貴賤也爾雅  [(臾-臼+?)/貝]  市也白虎通  云  [(臾-臼+?)/貝]
固也守固物待民來以求利也古今正字坐  [(臾-臼+?)/貝]  賣售也從貝  [臾-臼+?]  聲  [臾-臼+?]  音古說文云  [(臾-臼+?)/貝]
從人自癰蔽也左右象蔽形也  經作估非也)  。

[0422c20]  擣簁  (上刀老反韻英云擣築也古作  [舂/壽]  俗作  [打-丁+鳥]  非也下師滓反又所買反韻英云簁羅也考聲云竹器也用羅藥從
竹徙聲)  。

[0422c22]  蘧麥  (具干反韻英云蘧麥草也即蕪麥也從草遽聲或作  [卄/豦]  亦通)  。

[0422c23]  稗莠  (上牌賣反杜注左傳云草也似稻而非稻也下音酉毛詩傳曰莠似禾而非禾待穟出方知別也說文形聲字  也)  。

[0423a01]  穟既  (隨萃反韻英云禾頴也毛詩曰禾頴穟也字統云禾黍盛貎或作穗亦作  [卄/遂]  衛宏作  [穟-(這-言)]  樊恭作
[隊-(阿-可)+秀]  並通)  。

[0423a02]  田畯  (遵浚反鄭注周禮云古之先田教民者曰畯爾雅畯田夫也掌田之官也形聲字)  。

第四卷

[0423a04]  挽箭  (萬返反引弓也從手)  。

[0423a05]  蹹彼  (談合反踐也)  。

[0423a06]  軻藍塚間  (梵語也眾多亂冢處也)  。

[0423a07]  欲撲  (龐邈反韻英兩手搏投於地曰撲)  。

[0423a08]  舐足  (時爾反韻詮云以舌取物也說文從舌氏聲或作狧  [隊-(阿-可)+舌]  又作  [舌*也]  咶五體皆古人隨自意作之也)  。

[0423a09]  俸祿  (上縫用反考聲云俸祑也奉也古今正字從人奉聲奉字說文從  [舉-與+山]  從手今隸書訛略也  [舉-與+山]  音峯也)  。

第五卷

[0423a11]  編椽  (上必綿反下音傳)  。

[0423a12]  棘朿  (上兢憶反下此漬反上二種皆邪見外道)  。

[0423a13]  捉攬馬一毛  (勒敢反大海中有羅剎國彼羅剎眾常食生人有大悲菩薩化為天馬飛往彼國救彼食
之人事具在佛本行集經及正法念經等皆同此說且略言耳)  。

第六卷

[0423a16]  舌噤  (琴禁反此前音義中地藏十輪經中已具釋此不重說)  。

第七卷

[0423a18]  輾断  (女展反亦前音義中已具說下断俗字也正從  [斷-斤]  斷  [斷-斤]  音絕也)  。

[0423a19]  輾除  (亦音女展反司馬彪注莊子云蹍蹈也廣雅履也與前輾字義相通故不言耳)  。

第八卷  (文易無可音訓)

大集須彌藏經

上卷

慧琳撰

[0423a22]  蚊蝱  (上勿分反下孟耕反考聲蟲名聲類蝱似蠅而大也說文蚊  [亡/虫]  並齧人飛蟲也蚊或從  [虫*虫]  作蟁又作  [門@蟲]
或作  [氏/(虫*虫)/日]  並古字也蝱從  [虫*虫]  亡聲經作蝱俗字也亦行用久矣難改  [虫*虫]  音昆)  。

[0423a24]  蝗蟲  (上濩光反考聲云食禾蟲也禮記云蝗災蟲也蒼頡篇云蝗螽也說文從虫皇聲下逐融反爾雅有足曰蟲無  足曰豸說文蟲從三虫  [乏-之+虫]
音暉鬼反螽音終豸音雉)  。

[0423b02]  險壙  (上杴撿反考聲云險阻也危也從阜僉聲下苦晃反孔注尚書云曠空也蒼頡篇云光也疏曠也廣雅大也從  土廣聲有從日亦通)  。

[0423b04]  蓊蔚  (上屋孔反下愇律反蒼頡篇云蓊蓊草木盛貌也古今正字並從草翁尉皆聲也)  。

[0423b05]  廣陿  (咸甲反顧野王云陿迫隘不廣大也古今正字從  [阜-十]  匧音謙叶反或作陜為濫陜州字迷入也經從犬作狹錯  用非本字也)  。

[0423b07]  入一豆  [禾*會]  (口外反字林  [禾*會]  粗糠也說文從禾會聲)  。

[0423b08]  麁獷  (虢猛反案獷者猶性猛惡佷戾也說文謂犬獷惡不可附近也從犬廣聲)  。

[0423b09]  搔  [醠-央+兮]  (上桑到反下馨鷄反陀羅尼句也)  。

[0423b10]  災雹  (龐剝反鄭注禮記云陽氣為陰氣迫脅之凝而為雹說文云雨氷也從雨包聲災字經作灾俗字也)  。

[0423b11]  底  [打-丁+制]  (下昌制反)  。

[0423b12]  婢諶  (甚林反)  。

[0423b13]  揵咃  (梵語  揵咃  古譯質朴正梵音云囐馱亦真言句也)  。

[0423b14]  毘迷踦  (下音欺亦梵語不正也)  。

下卷

[0423b16]  齧毒  (研結反禮記云無齧骨說文齧噬也從齒  [丰*刀]  聲  [丰*刀]  音慳鎋反)  。

[0423b17]  嚪步簁  (上時燄反下音史真言句中字也)  。

[0423b18]  谿谷  (啟雞反爾雅云謂水注川曰谿說文山瀆無所通者曰谿從谷奚聲)  。

[0423b19]  [潦-小+火]  溢  (勞到反考聲云雨落所停水也毛詩傳云行潦者流  [潦-小+火]  也禮記季夏水潦成貌也說文雨水也從水
[(嶚-山+一)-小+火]  聲  [(嶚-山+?)-小+火]  音  力召反)  。

[0423b21]  蓖麻油  (上閉迷反考聲蓖麻藥名也子斑蝥形似狗蜱故以為名或作  [蔝-米+比]  經從豆作豍說文豍留豆也非經  義也)  。

[0423b23]  愛羂  (決縣反聲類羂繫取也考聲以繩捕也文字典說從冈羂聲或作  [(ㄇ@(企-止))/肙]  義同)  。

[0423b24]  躓頓  (知利反郭注爾雅云疐頓猶倒仆也廣雅躓踏也說文從足質聲也或從叀作疐  [十/田/〦/ㄙ]  音專)  。

大集大虛空藏經

第一卷

興善寺不空三藏譯　慧琳撰

[0423c03]  不  [厂@((甘/肉)*犬)]  (一艷反考聲云  [厂@((甘/肉)*犬)]  倦也苦也說文從厂  [(甘/肉)*犬]  聲厂音
[罩-卓+干]  [(甘/肉)*犬]  從甘從肉從犬故犬甘肉無猒足也)  。

[0423c04]  奮迅  (上分問反鄭注禮記奮動也廣雅振也舒也郭注爾雅云物有力多自奮迅故以為名說文翬也翬猶飛也從
奞在田上奞者戍惟反奞謂鳥張毛羽自奮故奮字從奞)  。

[0423c06]  蘇迷盧山  (梵語也唐云玅高山或云玅光山又曰須彌山亦梵語皆一山也)  。

[0423c07]  涌出  (上容腫反劉兆注公羊傳云涌騰也說文從水甬聲甬音同上經從足作踊踊躍也非經義)  。

[0423c08]  住對面念  (古譯經存梵意名般舟三昧或譯云諸佛立現前此言其速疾相應也即剎那頃入現前神通
勝定以梵文巧妙能含多義此土難為具翻諸經中或譯為神通三昧或名一行三昧各各得少分義耳)  。

[0423c10]  無行神通  (行音幸耕反易上繫曰不疾而速不行而至即其義也)  。

[0423c11]  三摩鉢底  (梵語唐云等至即定之別名也)  。

[0423c12]  唯然  (上遺癸反借音字也曲禮云唯應辭也蒼頡篇云唯恭於諾也)  。

[0423c13]  尼夜摩位  (梵語是菩薩不退轉地也)  。

第二卷

[0423c15]  門閫  (苦本反鄭注禮記閫門限也古今正字從門困聲)  。

[0423c16]  鄔馱南  (梵語唐云偈句或云足跡)  。

[0423c17]  [涅-土+(出/大/主)]  流  (上蒲冐反桂苑珠藂云降雨水聚合名為  [涅-土+(出/大/((犀-尸)-牛+十))]
流說文猝疾雨貌也從水  [日/出/大/米]  [日/出/大/米]  亦聲也猝音村訥反)  。

第三卷

[0423c19]  無翳  (於計反方言翳薆也韻英蔽也廣雅障也說文華蓋也從羽殹聲也殹音同上)  。

第四卷

[0423c21]  迦止栗那綿  (亦名迦真隣底迦瑞鳥名也身有細耎毛非常輕好如綿絹績以為衣或為絮轉輪聖王  方御此服也今雖有此鳥類非鳥也其毛  [夕/鹿]
惡不堪絹績也)  。

[0423c23]  芬馥  (上方文反鄭箋毛詩云芬香也方言和也郭注云香氣和調曰芬芳說文從草分聲下馮目反韓詩馥香氣貌  也古今正字從香复聲复音同上)  。

[0423c25]  頗胝迦  (梵語寶名也此無正翻水精之類也光明瑩徹淨無瑕穢有四色之別青色或紅色紫色之異也亦  神靈瑞寶也)  。

[0424a02]  貧匱  (逵位反鄭注禮記云匱乏也毛詩傳云匱竭也說文從匚貴聲匚音方經從食作饋義別非經義)  。

[0424a03]  倮形  (華瓦反借音字也顧野王云倮脫衣露袒也本音盧果反今不取也)  。

[0424a04]  嬰諸疾病  (上伊盈反韻詮嬰遭也縶也說文從女賏聲賏音同上經  [爿-〡+厂]  作非也)  。

[0424a05]  [打-丁+柰]  落迦  (梵語上奴割反地獄也)  。

[0424a06]  [穴/匆/心]  牖  (上楚雙反考工記云在牆曰牖在屋曰  [穴/匆/心]  說文象形作囱又作  [囗@小]  俗從片作
[棇-木+片]  經從穴皆非正體也)  。

[0424a07]  鉾矟  (上莫侯反考聲正作矛矛戈類也象形字說文矛長一丈二尺建於兵車也或作  [戒-廾+矛]  又作  [金*矛]  經作鉾俗也下雙
捉反廣雅矟亦矛也古今正字矟長一丈八尺也從矛肖聲經文從木作  [((看-目)*月)/木]  俗字非也)  。

第五卷

[0424a10]  不  [盷-二+目]  (玄絹反王逸注楚辭云  [盷-二+目]  視貎也顧野王如今人動目密相誡語曰  [盷-二+目]
目說文目搖也從目  [句-口+目]  聲  [句-口+目]  音同上)  。

[0424a11]  鈎鎖  (上苟侯反廣雅鈎引也下桑果反考聲鎖連環也說文並從金勾  [肖-月+貝]  皆聲  [肖-月+貝]  音同上)  。

[0424a12]  擐彼  (上還慢反杜注左傳擐貫也說文從手從環省聲也)  。

第六卷

[0424a14]  矯誑  (上驕夭反集訓云矯詐也顧野王假稱謂之矯說文矯擅也從矢聲喬從夭今俗用從右作  [扃-戶+右]  謬也)  。

第七卷

[0424a16]  不  [卸-ㄗ+夬]  (犬悅反蒼頡篇缺虧也說文從缶從决省聲也缶音府苟反)  。

[0424a17]  躁動  (遭奧反顧野王云躁亦動也鄭注論語躁者不安靜也說文從足喿聲也喿音騷到反)  。

[0424a18]  析為  (星績反孔注尚書云析分也說文從木斤聲)  。

[0424a19]  一  [滴-十+巾]  (丁歷反說文滴謂水欒注也從水啻聲或作適經文從帝作渧音丁計反渧水流下也非經義恐書寫人悞也)  。

[0424a20]  孔隙  (卿逆反廣雅隙裂也說文壁際小孔也從  [阜-十]  [少/日/小]  聲  [少/日/小]  從二小夾白經從巢作隟非也)  。

第八卷

[0424a22]  染纈  (上而琰反愽雅染污也考聲著也說文以繒染為深色也從水杂聲下賢結反文字集略縛繒染之解為文考
聲亦謂繫絹而染之為文也古今正字從糸頡聲)  。

[0424a24]  僮僕  (上徒紅反下蒲卜反考聲僮謂男子有伇使也說文僮亦僕也僕從徒也仕於公曰臣仕於家曰僕並從人童  菐皆聲菐音卜)  。

[0424b02]  [(一/(匚*〡*〡*(巨-匚)))/貝]  易  (摸侯反毛詩買賣也爾雅市也說文易財曰貿從貝丣聲經作  [(ㄙ*ㄙ)/貝]
俗字也丣音夘)  。

[0424b03]  流竄  (村亂反顧野王云竄猶逃也說文隱也從鼠穴聲)  。

[0424b04]  緊迦羅  (經引反)  。

[0424b05]  弭末羅  (上迷以反)  。

[0424b06]  阿閦婆  (閦音蒭六反此上三句皆梵語數法名也)  。

[0424b07]  悚慄  (上粟勇反杜注左傳云悚懼也郭注爾雅慴也下隣窒反郭注爾雅戰慄憂慼也杜注左傳謹敬也說文並從  心朿栗皆聲)  。

虛空孕經

上卷

玄應撰

[0424b10]  空孕  (古文  [月*黽]  同翼證反依字含實曰孕孕懷子也)  。

[0424b11]  礓石  (居良反土變為石形如薑也通俗文地多小石謂之礓礫石也)  。

[0424b12]  寶線  (古文綫同私賤反說文線縫衣縷也)  。

[0424b13]  為繐  (又作  [糸*彗]  二形同思銳反說文蜀白細布也凡布細而疏者謂之繐也)  。

[0424b14]  犀牛  (先奚反郭注爾雅云形似水牛大腹脚有三蹄黑色二角好食棘亦有一角者)  。

[0424b15]  城隍  (胡光反城下坑無水曰隍)  。

下卷

[0424b17]  背大  (又作  [偕-白+月]  同蒲貝反相違背也顧野王云背謂棄捨相違叛也廣雅背北也後也)  。

虛空藏菩薩經

玄應撰

[0424b19]  澄霽  (祖計反說文雨止曰霽霽猶晴也)  。

[0424b20]  毦帶  (如志反通俗文毛飾曰毦如刀鞘飾也)  。

[0424b21]  踣鈐  (蒲北反下巨炎反)  。

[0424b22]  豉漏  (盧厚反)  。

[0424b23]  諾踦  (居綺反)  。

[0424b24]  [多*頁]  [(上/天)*(企-止+米)]  (上都我反)  。

虛空藏菩薩神呪經

玄應撰

[0424c02]  薩皤  (蒲何補何二反依字皤白也)  。

[0424c03]  [口*留]  牟。

虛空藏菩薩能滿諸願求聞持法經

慧琳撰

[0424c06]  恰須  (上苦夾反下粟俞反)  盥洗  (上官換反顧野王凡澡洗物皆曰盥說文澡手也從臼水臨皿也)  。

觀虛空藏菩薩經

慧琳撰

[0424c08]  駈擯  (必進反司馬彪注莊子擯棄也古今正字從手賓聲經從人作儐通用字也)  。

[0424c09]  圊廁  (上七精反下測事反釋名廁或謂之圂也說文圂亦廁也廁亦圊也圊從囗青聲廁從广則聲囗音韋圂音魂  穩反广音儼)  。

虛空藏菩薩問七佛陀羅尼呪經

慧琳撰

[0424c12]  綫結  (上仙箭反說文綫縷也或作線經作綖非也)  。

[0424c13]  匙  [戀-心+斗]  (上是之反方言匕謂之匙說文從匕是聲也經從木作  [木*氏]  考聲謂磨上橫木也非經義下厥願反廣雅云
[戀-心+斗]  抒  也蒼頡篇抒取也說文從斗  [戀-心]  聲經從手作捲音權非經義  [戀-心]  音力專反)  。

[0424c15]  桔皮  (音肩嚙反說文桔梗藥名也從木吉聲梗音古杏反)  。

[0424c16]  諧耦  (上戶皆反孔注尚書諧和也鄭注周禮云調也說文合也從言皆聲下五口反博雅耦亦諧也顧野王云耦猶
匹也賈注國語對也說文從耒禺聲耒音雷對反)  。

[0424c18]  銅鍼  (下汁深反廣雅云針刺也顧野王云鍼所以綴也說文所以縫也從金咸聲或作箴亦作針刺音戚)  。

佛說菩薩念佛三昧經

第一卷

玄應撰

[0424c20]  剌夵  (上盧曷反下陟家反聲聞弟子名梵語也)  。

[0424c21]  胄胤  (上儔又反杜注左傳云胄即後也賈逵注國語云胄胤也說文亦胤也從肉從由聲下寅振反孔注尚書云胤
猶嗣也爾雅云胤繼也說文云胤謂子孫相承續也從肉從八八者象其長幺亦象重累長也)  。

第二卷

[0424c24]  氤氳  (上一隣反下紆文反元氣也謂天地未分之始氣也)  。

[0425a01]  渟流  (狄經反埤蒼水止曰渟也)  。

[0425a02]  派別  (普賣反說文水之邪流別廣雅水自分出為流也)  。

第三卷

[0425a04]  分衛  (此言訛也正言賓荼夜此云食團謂行乞食也)  。

[0425a05]  京畿  (或作圻同渠衣反周禮方千里曰國畿畿限也)  。

[0425a06]  慴伏  (徒頰反爾雅慴懼也郭璞曰即恐懾也懾音之涉反)  。

第四卷

[0425a08]  懟恨  (除類反考聲懟忿也爾雅怨也說文與爾雅義同從心對聲)  。

[0425a09]  摶食  (徒官反顧野王云摶之令相合著也禮記無摶飯也說文從手專聲)  。

第五卷

[0425a11]  瘡疣  (有求反考聲疣病也謂皮膚結也古今正字亦病也從疒尤聲或從肉作肬腹音又今不取)  。

[0425a12]  塵坌  (盆問反考聲坌塵猥至也桂苑珠藂坌亦塵也說文從土分聲)  。

第六卷

[0425a14]  瞚頃  (輸閏反呂氏春秋云萬世猶一瞚也說文謂目開闔數搖也從目寅聲或作瞬經作眴非義也)  。

[0425a15]  掘井  (群勿反顧野王云掘謂發地廣雅穿也說文從手屈聲)  。

大方等大集菩薩念佛三昧經

第一卷

慧琳撰

[0425a18]  楣棖  (上媚悲反郭注爾雅云楣謂門上橫梁也說文從木眉聲下宅耕反郭璞云棖謂門兩旁木也鄭箋詩云棖門
梱上水近邊者也說文從木長聲梱音坤穩反)  。

[0425a20]  樞  [闔-去+太]  (上觸朱反郭注爾雅謂門戶扉樞也又謂門持樞者以為固也說文戶樞也從木區聲下含臘反爾雅云  [闔-去+太]  謂
之扉即門扇也鄭注周禮云用木曰  [闔-去+太]  用竹曰扇說文  [闔-去+太]  獨閇也從門盇盇亦聲也)  。

[0425a22]  廁窴  (徒堅反蒼頡篇云  窴  塞也說文義同從穴真聲)  。

[0425a23]  傀偉  (亦作褒古回反司馬彪注莊子云傀美也方盛也下韋鬼反埤蒼云偉大也說文奇二字並從人鬼韋皆聲經  本從王作瑰瑋亦通用也)  。

第二卷

[0425b03]  亭傳  (徒丁反下直戀反漢家因秦十里一亭亭留也傳譯也)  。

[0425b04]  熸  [盡-((烈-列)/皿)+火]  (上接鹽反杜注左傳云吳楚之間謂火滅為熸下似進反鄭箋毛詩云火餘曰  [盡-皿+火]
杜注左傳謂火餘木也說文  並從火朁聿皆聲經本從韱作  [火*韱]  非也從盡作燼通俗字也)  。

第三卷  (先不音)

第四卷

[0425b08]  無謇  (居展反方言謇吃也楚詞云言不通利謂之謇吃古今正字從言蹇省聲亦作  [言*蹇]  )  。

第五卷

[0425b10]  嘶破  (又作廝同先奚反蒼頡篇云廝病也言微也東齊謂聲  [敲-高+(林/肉)]  曰廝聲類酸疼也古無今正字從口斯聲又作  [斯/言]
義  並同)  。

第六卷

[0425b13]  門闑  (又作臬同魚列反爾雅云橜謂之闑即門限也說文從門臬聲臬音同上)  。

[0425b14]  廝伇  (新移反字書廝伇也謂賤伇也古今正字云廝伇扈養也所使也從广斯聲)  。

第七卷  (先不音)

第八卷

[0425b17]  法鞉  (徒刀反鄭注儀禮云鞉如鼓而小持其柄搖之者說文從革兆聲正作鞀亦作  [革*占]  [鼓/兆]  [鼓/召]  義並同  籀
文作  [鼓/召]  )  。

[0425b18]  鏝陀  (莫槃反案經文忉利天池名也為是梵語但響其音不求字義若依字即泥鏝字乖經義)  。

第九卷

[0425b20]  烗熱  (口戒反廣雅云烗熾也古今正字義同從火亥聲)  。

第十卷

[0425b22]  黏污  (又作粘同女沾反字書云黏黏也說文相著也從黍占聲黏音胡)  。

[0425b23]  倉廩  (正作  [稟-禾]  力甚反說文云  [稟-禾]  穀所振入也宗廟粢盛倉黃朕  [稟-禾]  取之故謂之  [稟-禾]
從入回象屋形中有戶牖也  [稟-禾]  或  從广禾作廩與經本同)  。

[0425c01]  印璽  (下思紫反天子之玉印也璽信也亦神器也說文從土作  [(企-止+爾)/土]  今從玉作  [企-止+璽]  )  。

般舟三昧經

上卷

慧琳新補

[0425c03]  可  [(一/(匚*〡*〡*(巨-匚)))/貝]  (莫候反毛詩傳云賈易也韻英云貨易也說文易財也從貝丣聲丣古文夘字經作
[(ㄙ*ㄙ)/貝]  非也)  。

[0425c04]  譁說  (上音花孔注尚書云譁諠也考聲云謂誼噪也說文從言華聲經從口非也)  。

[0425c05]  諛諂  (上庾朱反莊子云不擇是非而言謂之諛蒼頡篇云諂從人意也孔注尚書云諛亦諂也從言臾聲經作諭非
也下丑染反易曰君子上交不諂下交不嬻何休曰諂  [佞-二+〦]  也鄭注禮記云諂謂傾身以有下也莊子希意道言謂之諂此  時用隸書從略篆文正體從閻作讇今從略)
。

[0425c08]  四隅  (遇俱反韻詮云屋角也考聲云四角曰隅說文  [跳-兆+反]  也從阜禺聲經從山作嵎日出處山名也尚書嵎夷曰暘谷  是也)  。

般舟三昧經中卷

[0425c11]  輕  [仁-二+易]  (又作敭今作易同以豉反蒼頡篇云  [仁-二+易]  慢也謂平  [仁-二+易]  也)  。

[0425c12]  鶡鴨  (胡葛反似雉鬪死乃止故武士戴冠以象之也山海經云輝諸之山多鶡鷄以其尾臿頭也亦出上黨郡下音  押水鳥也)  。

[0425c14]  謗訕  (所姧反蒼頡篇云訕誹也論語曰惡居下流而訕上者訕謗毀也並從言)  。

[0425c15]  蛟龍  (梵語云宮毘羅有鱗曰蛟龍抱朴子曰母龍曰蛟龍子曰虯龍其狀似魚其身如鼉尾皮有珠郭注山海經云
蛟似蛇而四脚小頭細頸頸有白嬰大者數十圍卵生子如一二斛  [雝/瓦]  能吞人有神力)  。

[0425c17]  [狂-王+加]  攫  (上又作猳古遐反下居縛反大母猴也善攫人好顧  [目*丐]  )  。

般舟三昧經下卷

慧琳新補

[0425c19]  蜎飛  (上恚緣反毛詩曰蜎蜎小蟲貌也蜉蝣之屬)  。

[0425c20]  蝡動  (上潤尹反字統云蝡蝡蟲動貌也有足曰蟲無足曰蝡廣雅作  [虫*(北/穴/瓦)]  或作  [北/穴/瓦]  說文動也從虫耎聲)
。

[0425c21]  [饋-(中/一)+臾]  [遉-├+臾]  (上逵位反韻英云饋餉也或從鬼作餽並形聲字也)  。

[0425c22]  拘利  (梵語也即諸經云俱知也數法名此當百萬)  。

[0425c23]  那術  (亦梵語或云那由他或云那庾多當此百千萬也)  。

[0425c24]  喻旬  (亦梵語或云由旬或曰由延或云踰闍那正梵音踰繕那自古聖王軍行一日程也以法筭計之即三十里也)  。

[0426a01]  肌肉  (上音居冝反即膚體  [夗-夕+月]  宍也)  。

大集賢護菩薩經

第一卷

慧琳撰

[0426a03]  賢護  (諸經中或在梵語名跋陀婆羅即佛在世時王舍城中賢護長者白衣菩薩即此賢劫中當來千佛此其一也  請問佛說此經也)  。

[0426a05]  一摶  (段欒反愽雅云手握使相著也考工記中或作團字團圓也)  。

[0426a06]  躁慼  (上遭燥反論語云躁不安靜也賈注國語云躁擾也韻詮云急也集訓動也從足喿聲喿音桑到反下青亦反
廣雅慼慼憂也或作慽古今正字從心戚聲也說文又說慼字從戉戉音越從  [寂-又]  省聲也)  。

第二卷

[0426a09]  頑騃  (上五關反左傳曰心不則德義之經曰頑古文作  [罽-剡+(罩-卓+大)]  廣雅頑鈍也形聲字下崖解反蒼頡篇云愚騃無知也方  言云
[病-丙+反]  癡騃也或作顀訓用同上說文馬行癡仡仡也駕馬也從馬矣聲)  。

[0426a11]  [彳*(目/匕)]  弊  (上痕墾反考聲云很恨也韻詮云很戾也古今正字從彳艮聲說文艮字從目從匕今隸書因草略也彳音丑
尺反墾音苦本反下毘袂反考聲云弊壞也惡也象壞敗衣形)  。

[0426a13]  [山/一/虫]  笑  (上叱支反從虫  [屮/一]  聲也  [屮/一]  古之字下消曜反從竹從夭從口者俗字也)  。

[0426a14]  區別  (曲俱反考聲云限域也爾雅五十謂之區郭璞注云雙五為數數五為區馬融注論語云如草木異類區別也
說文從品品類別也從匚匚隱匿也上音兮弟反)  。

第三卷

[0426a17]  鑪  [橐-石+非]  (又作韛排二形同白薤反謂鍛鑪家用吹火令熾者)  。

[0426a18]  諮詢  (私遵反詢問也左傳訪問於善為諮諮親為詢諮問善道也杜注云詢問親戚之議也)  。

[0426a19]  岌多  (此居士子名也依字音魚及反)  。

[0426a20]  篋笥  (謙叶反下思吏反說文云盛衣器曰笥禮記簞笥同又鄭玄曰並盛食器也圓曰簞方曰笥簞音丹)  。

第四卷

[0426a22]  甖水  (於耕反方言云瓿甊罌也)  。

[0426a23]  贊助  (子旦反贊佐也亦導也)  。

[0426a24]  鏗鏘  (又作銵苦耕反下又作鎗傖二形同七羊反廣雅鏗鏘並金玉聲也形聲字也)  。

第五卷  (文易無難字可音訓)

無言童子經

上卷

玄應撰

[0426b03]  亹亹  (微匪反亹亹猶微微也亦進貌也)  。

下卷

[0426b05]  荏若  (又作栠同而甚反柔木也廣雅荏弱也亦溫柔也下字冝作弱)  。

大集譬喻王經

上卷

慧琳撰

[0426b07]  嬾憜  (上蘭袒反下徒臥反東觀漢記云憜  [娕*頁]  者獨不見勞孔注尚書憜懈怠也說文  [娕*頁]  懈怠也從女賴聲或作
[悚*頁]  也  憜不敬也從心隋聲惰音同上或作媠又作惰下卷同)  。

[0426b09]  鎧甲  (開改反文字集略以金甲蔽身曰鎧說文鎧亦甲也從金豈聲豈音起)  。

[0426b10]  漂將  (匹瓢反顧野王云漂猶流也說文浮也從水票聲票音必遙反)  。

下卷

[0426b12]  若干筩  (動東反說文云篇斷竹也從竹甬聲)  。

[0426b13]  坑坎  (上客耕反郭注爾雅云坑塹也蒼頡篇壑也涵也下苦敢反周易云坎亦  [阿-可+函]  也說文並從土亢欠皆聲亢音康  浪反)  。

[0426b15]  缺崖  (犬悅反蒼頡篇云缺虧也下雅皆反考聲崖山澗邊際岸也說文缺從缶夬聲崖從屵圭聲屵音五未反)  。

[0426b16]  棘束  (上矝憶反方言凡草木  刺  人江淮之間謂之棘毛詩傳曰棘酸棗也說文小棗叢生者從竝  朿  經本從竝束誤
也下雌賜反顧野王謂木皮外有銳  刺  者也說文木芒象形也經本從刀作  刺  諛也是煞傷之  刺  也)  。

[0426b18]  欲澍  (朱戍反淮南子云春雨之灌萬物無地而不澍無物而不生說文時雨所以澍生萬物者也從水尌聲尌音駐)  。

[0426b19]  筋骨髓  (上謹欣反說文筋肉之力也從肉竹竹物之多筋者也從力力象筋也經從草從角作  [卄/觔]  非也下雖  [此/朿]  反說文作
[骨*隓]  云骨中脂也從骨隨省聲正體從隓作  [阿-可+(左/左/骨)]  [阿-可+(左/左/骨)]  音許  [矢*見]  反)  。

[0426b21]  犛牛  (亦作氂音毛又音茅山海經曰潘侯之山有獸狀如牛而四節生毛名曰犛牛郭注云背  [邱-丘+(木/尒)]  皆有長毛說文西
南夷長髦牛也從牛  [犛-牛]  聲  [犛-牛]  音力之反又作  [方*(企-止+毛)]  )  。

[0426b23]  挑眼  (眺遙反聲類挑抉也說文從手兆聲抉音涓血反)  。

[0426b24]  沫摶  (上音秼顧野王云沫謂水上浮沫也說文從水未聲下音團前虛空藏菩薩問佛經第四卷已釋訖)  。

[0426c01]  水泡  (並包反考聲云泡水上涪漚也說文從包聲)  。

大哀經

第一卷

慧琳撰

[0426c03]  開  [門@為]  (為彼反國語曰  [門@為]  門而與之言賈逵曰  [門@為]  闢也闢猶開也古今正字從門為聲)  。

[0426c04]  淟池  (天典反集訓云淟涊也又云涊垢濁也涊音年典反)  。

[0426c05]  庭燎  (下曆弔反禮曰邦之大事供燌燭庭燎鄭眾曰燎火燭也以麻為之樹於門外曰大燭於門內曰庭燎皆所以
照象為明也又曰門燎地燭也經文從金作錠非也郭注爾雅云錠鋤屬也廣雅曰錠謂之耨即農具也甚乖經意)  。

第二卷

[0426c08]  寤寐  (上音悟毛詩傳曰寤覺也蒼頡篇云睡覺而有言曰寤說文從  [寐-未+夢]  省下音彌臂反顧野王云睡而眠熟也偃息  也說文臥也從
[穴/(爿*夢)]  省未聲)  。

[0426c10]  [褒-保+瑰]  異  (上古回反埤蒼云瑰瑋珤琦也考聲云美大之貌也說文從衣瑰聲也經文從貴作潰非也)  。

[0426c11]  愚戇  (下卓降反訓纂云  [怡-台+尨]  戇精神不爽貌淮南子曰從管仲視伯夷則為之戇矣說文戇愚也從心從貝  [絳-糸+章]  音瑛降
反  [怡-台+尨]  音尨巷反)  。

[0426c13]  憺怕  (上音淡下普伯反經曰澹慮真境怕恬靜也經從水非也)  。

[0426c14]  瑕玼  (上音霞下音慈)  。

[0426c15]  [口*(強-ㄙ+口)]  [嗑-去+既]  (上羗兩反下苦改反嗴啼哭聲也嘅嘆息之聲正作嗴嘅經中作  [口*強]  嘅書錯不成字也)
。

[0426c16]  躓礙  (上陟利反顧野王云躓猶頓也廣雅蹋也亦顛躓也從足質聲)  。

第三卷

[0426c18]  彶彶  (音及禮記曰彶彶如有所追而不及也顧野王云彶彶猶急急也說文急行貌也從彳及聲或從人作伋音急
考聲云繫於心也趣於事也經文從水作汲書誤也)  。

[0426c20]  貪餮  (下天結反考聲云貪食曰餮)  。

[0426c21]  恍惚  (上荒廣反下音忽經文從荒作慌非也)  。

[0426c22]  擘裂  (上音伯又音甹覓反並通從手)  。

第四卷

[0426c24]  愞劣  (上奴亂反考聲云愞怯也弱也從心耎聲或從人作偄亦同)  。

[0427a01]  亘然  (岡鄧反集訓云亘遠過也毛詩傳曰亘遍也說文從木作  [木*恒]  [木*恒]  竟也今時用亘字本古文亘字也說文從曰上
下各一亘之意也)  。

第五卷

[0427a04]  晧臭  (二字並同音豪老反爾雅晧光也說文曰初出貌從日告聲或從白作皓下臭字考聲云元氣臭白者天也說  文大日皡也從大古文作
[自/(夼-〡)]  今時用從曰從天俗字也)  。

[0427a06]  [怡-台+龍]  戾  (上聾董反下音麗案攏戾者剛強難化也)  。

[0427a07]  恭恪  (上恭字從心共聲也下恪音康各反孔注尚書恪敬也古文從客作愙亦形聲字亦會意字)  。

[0427a08]  蟲蟻  (下宜倚反或作螘爾雅云螘蚍蜉也大螘也此字無定體先儒各隨意作之或從  [虫*虫]  作  [蠢-春+義]  又作  [義/虫]
亦作蛾)  。

[0427a09]  憐傷  (練田反集訓云憐愛也考聲哀也俗作怜經文從米作  [燐-火+米]  非也書錯不成字也)  。

第六卷

[0427a11]  泛流  (上孚梵反考聲泛浮也或作氾說文氾濫也從水乏聲也)  。

[0427a12]  吹笙  (青京反樂器名也世本云隨作笙象鳳皇之身正月音也說文云物生故象物貫地而生故謂之笙大者十九  簧小者十三簧經作  [生*欠]
非也)  。

[0427a14]  搵取  (溫悶反說文搵沒也從手從  [咼-(炯-火)+皿]  省聲也)  。

[0427a15]  詹堂  (上音占香樹名也廣州有煎葉作之)  。

第七卷

[0427a17]  愚騃  (崖解反前第二卷中已具釋)  。

[0427a18]  燒灹  (知嫁反火爆聲也)  。

[0427a19]  攄其  (勅猪反考聲云攄舒也張也韻詮云散也從手慮聲)  。

[0427a20]  逮得  (臺柰反集訓云逮及也經作逮非也)  。

第八卷

[0427a22]  棚閣  (上白萠反考聲云棚棧也說文從木朋聲經從平作枰非也)  。

[0427a23]  強霸  (巴罵反說文云月始生魄也集訓云  [襾/(革*月)]  王也字統云長也從月  [雨/革]  聲也古文作審)  。

阿差末經

卷第一

慧琳撰

[0427b01]  阿差末  (梵語也此云無盡意是菩薩名也)  。

[0427b02]  浩晧浩晧  (此經及前大哀等經並是西晉竺法護譯詞理虜拙質朴不妙言浩皓重書者是無量無邊之  義不可測量廣大也)  。

[0427b04]  摑裂  (轟號反下音列此亦俗談之語隳壞之義也)  。

[0427b05]  聖喆  (展列反或作哲哲智也亦古字也)  。

[0427b06]  適莫  (丁歷反)  。

[0427b07]  苞裹  (音果從衣果聲)  。

第二卷

[0427b09]  觝突  (丁禮反或從牛作牴下鈍訥反說文從穴從犬會意字也)  。

[0427b10]  餚饌  (上効交反下音撰前文已具釋)  。

[0427b11]  不存懅  (巨魚反急速也)  。

第三卷

[0427b13]  恬怕  (亭間反下普百反)  。

[0427b14]  粗舉都駮  (上倉胡反俗字也正從三鹿粗舉者言約略也駮音邦角反廣雅駮明也鄭注考工記云駮見  也漢書曰駮然易知是也)  。

第四卷

[0427b17]  麼麼  (莫可反三蒼云麼微也亦細小也謂微細小蟲也經文有作釆釆非也)  。

[0427b18]  凶豎  (古文從豆作豎殊主反小兒也謂兇悖小人也)  。

[0427b19]  侏倀  (正合作譸張音張留反毛詩曰譸張誑也謂相惑也經中作侏音朱侏儒也下又作倀音勅良反倀狂也非經  義)  。

第五卷

[0427b22]  坦然  (他袒反說文坦安也廣雅坦平也經文作  [怡-台+(面/且)]  非也)  。

[0427b23]  眷戀  (居院反下力眷反眷戀猶顧視也經作惓非也)  。

[0427b24]  芬葩  (普花反說文芬芳也葩華也聲類取其盛貌也)  。

[0427c01]  大猷  (餘周反方言云東齊謂猷曰遒又亦圖也若也順也)  。

第六卷

[0427c03]  乳哺  (蒲墓反所謂嚼食在口吐與小孩曰哺從口甫聲)  。

[0427c04]  痛癢  (羊掌反或從虫作蛘經作痒非也)  。

第七卷

[0427c06]  誘  [訧-尢+木]  (上由首反下詢律反誘  [訧-尢+木]  漸教也引也相勸也經文作憂恤非經義也)  。

[0427c07]  村落  (俗作落同力各反廣雅落居也人眾所居曰村)  。

寶女所問經

上卷

慧琳撰

[0427c09]  餱糧  (胡溝反考聲餱乾飯也經文從米作糇不成字非也)  。

中卷

[0427c11]  帑藏  (湯朗反集則云金帛之藏也)  。

下卷

[0427c13]  鞠閔  (弓六反鞠養也愛也告也閔音美殞反閔傷也痛也)  。

[0427c14]  侁侁  (所隣反說文侁侁徒來行貌也亦齊整貌也)  。

[0427c15]  嫺睒  (胡間反說文  [女*間]  雅也謂淹靜也今並為閑字也)  。

無盡意經

第一卷

慧琳撰

[0427c17]  不瞬  (水閏反動目也經文從旬從目作眴非也)  。

[0427c18]  縺綿  (上音連相續無斷也)  。

第二卷

[0427c20]  [卑*頁]  面  (普米反說丈  [卑*頁]  傾頭也經文從人作俾非也)  。

[0427c21]  撩擲  (遼調反謂遙擲也)  。

[0427c22]  不猗  (音依古人用字乖僻准經義正合作依字)  。

第三卷

[0427c24]  海濤  (道勞反海大波日濤)  。

[0428a01]  齅相  (香救反說文云以鼻就臭曰齅經從口作嗅非也)  。

[0428a02]  溼相  (深入反說文云幽溼也從水一覆也覆土而有水故濕也經文作濕非也)  。

第四卷

[0428a04]  勸  [(?*寸)/目]  (俗字也正作督東祿反爾雅督正也謂御正之也方言督理也察也)  。

[0428a05]  虧赧  (上跪為反說文氣損也考聲落也傷也下孥簡反考聲云赧羞也面赤也羞慚也或作  [赤*皮]  會意字)  。

第五卷　第六卷  (已上二卷文易不音)

自在王菩薩經

上卷

玄應撰

[0428a08]  貫鉀  (上古亂反蒼頡篇云貫穿也說文從毋音官下音甲方言古箭小而長中穽二孔者鉀鑪也郭注云今箭鉀鑿  空兩邊者也古今正字從金甲聲也)  。

[0428a10]  一掬華  (弓六反說文掬撮也又曲指捧物也古作  [米/卄]  或作  [幸*匊]  亦作匊又作臼並通用也)  。

[0428a11]  齅者  (許救反說文以鼻就臭曰齅從鼻臭聲古文作齅經從口作嗅俗字也)  。

下卷  (無字可音訓)

奮迅王菩薩所問經

上卷

玄應撰

[0428a14]  怖嚇  (呼駕反鄭箋詩云以卩距人謂之嚇埤蒼大怒之貌也方言作恐  [門@兒]  也古今正字從卩赫聲  [門@兒]  音呼激反)  。

[0428a15]  [尸@矢]  [尸@(泳-永+毛)]  (正字從尸矢聲也說文浘從尾從水俗作尿)  。

下卷  (無字音訓)

一切經音義卷第十九

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
