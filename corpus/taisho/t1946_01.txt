金光明最勝懺儀
宋傳天台教觀四明沙門知禮集

[0961c23]  一切恭敬。

[0961c24]  一心頂禮十方常住三寶  (一拜已胡跪執爐云)  。

[0961c25]  願此香華雲。遍滿十方界。供養一切佛。尊法  諸菩薩。聲聞緣覺眾。及一切天仙。受用作佛  事　供養已一切恭敬  (一拜已復跪奉請云)
。

[0961c28]  一心奉請南無本師釋迦文佛。東方阿閦四  佛世尊。寶華瑠璃寶勝佛等。盡金光明經  中及十方三世一切諸佛  (三請一禮)  。

[0962a02]  一心奉請南無大乘金光明海十二部經  (三請已一  拜)  。

[0962a04]  一心奉請南無信相菩薩。觀世音菩薩。大勢  至菩薩。金光明菩薩。金藏菩薩。常悲法上  盡金光明經內及十方三世一切菩薩聲聞  緣覺賢聖僧
(三請已一拜)  。

[0962a08]  一心奉請南無大梵尊天。三十三天護世四  王。金剛密跡散脂大將。大辯天神。摩利支  天。韋馱天神。堅牢地神。菩提樹神。訶梨帝
喃鬼子母等五百眷屬。一切皆是大菩薩  等。及此國內名山大川一切靈廟。當州地  分屬內鬼神。此所住處護伽藍神守正法  者。一切聖眾  (三請已不應禮)  。

[0962a15]  一心奉請南無第一威德成就眾事大功德天。

[0962a16]  (此位眾唱三請已不禮。白衣須禮。當合掌持呪)  。

[0962a17]  南無室利莫訶天女　怛姪他  (姪字徒細地夜儞也。三曰並通)  鉢唎脯  [口*律]  拏折囇  (脯布乎切。  [口*律]
力出切。折市列切。囇力計切。四並同之)  三  曼  [多*頁]  (多可切)  達喇設泥  (喇字多達切。泥字去聲)  莫訶毘  阿囉揭諦　三曼
[多*頁]  毘曇末泥　莫訶迦哩也  鉢喇底瑟侘鉢泥  (佗丑迦切)  薩婆頞他娑彈泥  (頞烏  割切)  蘇鉢喇底脯囇　痾耶娜  (娜乃可切)  達摩多
摩訶毘俱比諦  (比婢必切)  莫訶迷咄嚕鄔波僧呬  羝  (鄔烏古切。呬香器切。羝了兮切)  莫訶頡唎使  (頡戶結切)  蘇僧近  (入聲)  哩呬羝
三曼多頗他　阿奴波喇泥莎訶  (七遍訖。一拜起同聲嘆云)

佛面猶如淨滿月　　亦如千日放光明  
目淨修廣若青蓮　　齒白齊密猶珂雪  
佛德無邊如大海　　無限妙寶積其中  
智慧德水鎮常盈　　百千勝定咸充滿  
足下輪相皆嚴飾　　轂網千輻悉齊平  
手足縵網遍莊嚴　　猶如鵝王相具足  
佛身光耀等金山　　清淨殊特無倫匹  
亦如妙高功德滿　　故我稽首佛山王  
相好如空不可測　　逾於千日放光明  
皆如焰幻不思議　　故我稽首心無著

[0962b09]  (讚已當陳述意。須合掌恭敬。令眾平聲三唱云)  。

[0962b10]  南無寶華瑠璃佛。南無大乘金光明經。南無  第一威德成就眾事大功德天  (如是三稱已。次處奉供養。專想
面對。後陳辭句。餘時除去。飲食并淨潔如法。復持散擲等語。但云香華至同圓種智而止。便即禮佛)  。

[0962b13]  今我道場敷設供養。然種種燈。燒種種香。奉  種種飲食。淨潔如法。恭持奉供諸佛世尊。大  乘經典。菩薩賢聖一切三寶。又復別具香華
飲食。奉獻功德大天大辯。四王梵釋。天龍八  部聖眾。復持飲食散擲餘方。施諸神等。惟願  三寶天仙。憐愍於我及諸眾生。受此供養。以
金光明力及諸佛威神。於一念間顯現十方  一切佛剎。如雲遍滿如雨普洽。廣作佛事等  熏眾生。發菩提心同圓種智  (此亦應隨意所陳。未必專誦此語。作
是語已。當持飲食至道場外淨處。布散四方。先作是言)  。

[0962b23]  我今依教供養大乘三寶及吉祥大天。持此  種種飲食。散灑諸方遍施諸神。願諸神明威  權自在。一念普集各受法食。充足無乏身力
勇銳。守護堅強知我所求。願當相與迴此福  利普潤含生。果報自然常受勝樂  (作是呪願竟。即便以食散
擲四方。想無量鬼神悉來受食。爾時或誦前呪。或但云南無室利摩訶天女。以食盡為度。散灑畢迴道場禮  佛)  。

[0962c01]  一心頂禮本師釋迦牟尼佛。

[0962c02]  一心頂禮東方阿閦佛。

[0962c03]  一心頂禮南方寶相佛。

[0962c04]  一心頂禮西方無量壽佛。

[0962c05]  一心頂禮北方微妙聲佛。

[0962c06]  一心頂禮寶華瑠璃佛。

[0962c07]  一心頂禮寶勝佛。

[0962c08]  一心頂禮無垢熾寶光明王相佛。

[0962c09]  一心頂禮金焰光明佛。

[0962c10]  一心頂禮金百光明照藏佛。

[0962c11]  一心頂禮金山寶蓋佛。

[0962c12]  一心頂禮金華焰光相佛。

[0962c13]  一心頂禮大炬佛。

[0962c14]  一心頂禮寶相佛。

[0962c15]  一心頂禮盡金光明經中及十方三世一切諸  佛。

[0962c17]  一心頂禮大乘金光明海十二部經  (三禮)  。

[0962c18]  一心頂禮信相菩薩摩訶薩。

[0962c19]  一心頂禮觀世音菩薩摩訶薩。

[0962c20]  一心頂禮大勢至菩薩摩訶薩。

[0962c21]  一心頂禮金光明菩薩摩訶薩。

[0962c22]  一心頂禮金藏菩薩摩訶薩。

[0962c23]  一心頂禮常悲菩薩摩訶薩。

[0962c24]  一心頂禮法上菩薩摩訶薩。

[0962c25]  一心頂禮盡金光明經內及十方三世一切菩  薩摩訶薩。

[0962c27]  一心頂禮舍利弗等聲聞緣覺賢聖僧。

[0962c28]  普為法界一切眾生。悉願斷除三障。歸命懺  悔  (一拜運想逆順十心)  。

[0963a01]  我比丘  (某甲)  歸命頂禮現在十方一切諸佛。已  得阿耨多羅三藐三菩提者。轉妙法輪。持照
法輪。雨大法雨。擊大法鼓。吹大法螺。建大法  幢。秉大法炬。為欲利益安樂諸眾生故。常行  法施誘進群迷。令得大果證常樂故。如是等
諸佛世尊以身語意。稽首歸誠。至心禮敬彼  諸世尊。以真實慧以真實眼。真實證明真實  平等。悉知悉見一切眾生善惡之業。我從無
始生死以來。隨惡流轉。共諸眾生造業障罪。  為貪嗔癡之所纏縛。未識佛時。未識法時。未  識僧時。未識善惡。由身語意造無間罪。惡心
出佛身血。誹謗正法。破和合僧。殺阿羅漢。殺  害父母。身三語四意三種行。造十惡業。自作  教他。見作隨喜。於諸善人橫生毀謗。斗秤
欺誑以偽為真。不淨飲食施與一切。於六道  中所有父母。更相惱害。或盜窣堵波物。四方  僧物。現前僧物。自在而用。世尊法律不樂奉
行。師長教示不相隨順。見行聲聞獨覺大乘  行者。喜生罵辱。令諸行人心生悔惱。見有勝  己便懷嫉妬。法施財施常生慳惜。無明所覆
邪見惑心。不修善因令惡增長。於諸佛所而  起誹謗。法說非法。非法說法。如是眾罪佛以  真實慧真實眼。真實證明。真實平等悉知悉
見。我今歸命對諸佛前。皆悉發露不敢覆藏。  未作之罪更不復作。已作之罪今皆懺悔。所  作業障應墮惡道地獄旁生餓鬼之中。阿蘇
羅眾及八難處。願我此生所有業障皆得消  滅。所有惡報未來不受。亦如過去諸大菩薩  修菩提行。所有業障悉已懺悔。我之業障今
亦懺悔。皆悉發露不敢覆藏。已作之罪願得  除滅。未來之惡更不敢造。亦如未來諸大菩  薩修菩提行。所有業障悉已懺悔。我之業障
今亦懺悔。皆悉發露不敢覆藏。已作之罪願  得除滅。未來之惡更不敢造。亦如現在十方  世界諸大菩薩修菩提行。所有業障悉已懺
悔。我之業障今亦懺悔。皆悉發露不敢覆  藏。已作之罪願得除滅。未來之惡更不敢造  (懺悔已歸命禮三寶)  。

[0963b10]  我比丘  (某甲)  歸命頂禮十方一切諸佛世尊。初  成正覺未轉法輪。欲捨應身入涅槃者。我皆  頂禮是諸世尊。勸轉法輪請久住世。度脫安
樂一切眾生  (勸請已歸命禮三寶)  。

[0963b14]  我比丘  (某甲)  歸命頂禮十方一切諸佛世尊。我  今隨喜一切眾生三業所修施戒心慧。二乘  菩薩賢聖善根。十方諸佛證妙菩提法。施一
切所有功德。我皆至誠隨喜讚歎  (隨喜已歸命禮三寶)  。

[0963b18]  我比丘  (某甲)  歸命頂禮十方一切諸佛世尊。願  作證知。我從無始至於今日。三業所修一切
諸善。施戒善慧。乃至懺悔勸請隨喜。攝取現  前。迴施法界一切眾生。同證菩提如諸佛等  (迴向已歸命禮三寶)  。

[0963b23]  我比丘  (某甲)  歸命頂禮十方一切諸佛世尊。證  我微誠現前所願。願諸天八部增長威神。常  來護持我此國土。風祥雨順穀果豐登。聖帝
仁王慈臨無際。群臣官屬常守尊榮。萬姓四  民永安富樂。佛法檀越父母師僧。歷世冤親  法界含識。咸生正信發菩提心。六度齊修二
嚴等備。復願我等眾聖冥加。常值大乘及善  知識開我佛慧。願行現前荷負流通。三世佛  法誘化一切。然無盡燈普會眾生同歸祕藏  (發願已歸命禮三寶)  。

[0963c04]  南無佛。南無法。南無僧。南無本師釋迦牟尼  佛。南無四方四佛。南無寶華瑠璃佛。南無大  乘金光明經  (三稱)
南無信相菩薩。南無金光明  菩薩。南無金藏菩薩。南無常悲菩薩。南無法  上菩薩南無第一威德成就眾事大功德天。

[0963c09]  自歸於佛。當願眾生體解大道發無上心。

[0963c10]  自歸於法。當願眾生深入經藏智慧如海。

[0963c11]  自歸於僧。當願眾生統理大眾一切無礙。和  南聖眾。

金光明最勝懺儀

* * *

【經文資訊】大正藏第 46 冊 No. 1946 金光明最勝懺儀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
