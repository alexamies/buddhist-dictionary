佛說華手經卷第三


後秦龜茲國三藏鳩摩羅什奉　詔譯

無憂品第十二

[0140a29]  爾時，佛告彌勒菩薩言：「阿逸多！何等名為真  菩薩心？菩薩心者，不可思量、不可宣示，我今  欲說譬喻證明此心。

[0140b02]  「阿逸多！乃往過去無量  無邊阿僧祇劫，爾時有佛，號曰安王如來、應  供、正遍知、明行足、善逝、世間解、無上士、調御丈
夫、天人師、佛、世尊，是安王佛壽八萬四千歲，  有三大會：初會說法七十億人得阿羅漢；第  二大會九十億人得阿羅漢；第三大會滿百
億人得阿羅漢，諸漏已盡所作已辦，棄捨重  擔逮得己利，盡諸有結正智解脫。

[0140b09]  「時有灌頂  大王名師子德王，大夫人有二太子：一名無  憂、二名離憂，一時俱生。是二王子共戲殿
上，見安王佛大眾圍遶入憙見城。即時無憂  謂離憂曰：『見安王佛從彼來耶？』離憂言：『見。』時  無憂言：『我等可作，如安王佛。』即為離憂而說  偈言：

「『離憂！汝且觀，　　是安王世尊，  
大眾所敬遶，　　安祥從彼來。  
我生如是心，　　欲求無上道，  
度生老病死，　　一切苦眾生。  
貪嫉恚慢故，　　而作眾罪業，  
作眾罪業已，　　輪轉諸惡趣，  
我當求佛道，　　度此等眾生。  
離憂汝亦當，　　發此無上心，  
諸佛甚難值，　　如憂曇鉢華。』

[0140b25]  「爾時，離憂以偈答言：

「『言說無所成，　　世多說不行，  
我不以言說，　　但心行菩提。  
世多言作佛，　　不能如說行，  
是人皆虛言，　　終無實果報。  
若但以言說，　　而能得佛道，  
一切言說者，　　皆應得作佛。』

[0140c03]  「爾時，無憂重說偈言：

「『若如汝發心，　　是則為慳貪，  
畏諸乞求故，　　發心而無言。  
大人請眾生，　　等施財法分，  
一切無所悋，　　但欲成菩提。  
若如是發心，　　名為懈怠者，  
恐不如說行，　　是則為可恥。  
汝疑無上道，　　無量難獨成，  
豫生如是心，　　故不敢發言。』

[0140c12]  「時離憂言：『當共往問安王如來，我等發心誰  為是真？若從佛聞，自當知之。』作是語已，即時  離憂從梯而下，為供養故，持真珠屐及上寶
衣，價直一億，往詣佛所。於時無憂即從殿上  自投而下，身無所損，安隱而立，往詣佛所，脫  身寶衣，解髻明珠，奉安王佛。佛愍受之。

[0140c17]  「離憂  從後來到佛所，時見無憂在佛邊立，即問之  曰：『從何道來？』無憂答言：『我於殿上自投而下，  身無傷損，安立佛所。』

[0140c20]  「離憂即以無價寶衣及  摩尼屐，奉安王佛，而說偈言：

「『我得見世尊，　　而從非道行，  
今當修正道，　　諸佛之所讚。』

[0140c24]  「爾時，無憂又說偈言：

「『若人惜身命，　　猶汝來求道，  
是人為自利，　　不能益眾生。  
我不惜身命，　　願受諸勤苦，  
為利益眾生，　　度眾苦惱者。  
見佛即是道，　　不應更餘求，  
凡夫行正道，　　實墮邪徑中。  
眾生在邪道，　　見是正是邪，  
貪著即魔縛，　　則遠離  正  道。  
我願常值佛，　　常願得出家，  
常淨修梵行，　　世世度眾生，  
常安住善法，　　常持佛法藏，  
以是所持法，　　大利益眾生，  
常發行精進，　　聞法即解義，  
常住於禪定，　　功德故高尊。』

[0141a10]  「阿逸多！是二王子說此偈已，於安王佛所出  家修道。各相謂言：『我先作佛！』

[0141a11]  「時無憂比丘  謂離憂曰：『汝以何行欲先作佛？』離憂答言：『我  發心為一一眾生，於萬億劫受地獄苦而心
無悔，至得阿耨多羅三藐三菩提。我以如是  堅固莊嚴，又以堪忍柔和之心。假使有人從  東方來，持諸糞火、屎尿毒瓶，繫我頭上，我
於爾時，不生瞋恨，不惡眼視亦不呵罵，但作  是念：「我今行忍，為求佛法，生佛智慧，欲令此  人得滅度故。若我瞋恨與彼何異？我是行人
彼非行者，我不應起非行者業。行者之業我  所應起，所謂自斷瞋恨，亦斷無量眾生瞋恨  而為說法。」我為阿耨多羅三藐三菩提故，如  是莊嚴。』

[0141a23]  「爾時，無憂問離憂曰：『汝見是心，以知  是心發莊嚴耶？』離憂答言：『若無是心，則無莊  嚴。若無莊嚴，云何當有菩薩修道？是故當知，
有是心故，菩薩修道出於世間。』

[0141a26]  「無憂比丘語  離憂言：『莫作此說，有是心故，故有莊嚴。所以  者何？心空如幻，念念生滅。若空如幻念念生
滅，是法無相亦無無相。離憂！若有、若無皆名  為見，若有是見皆是邪見，若是邪見即是邪  道，不名菩提，是人遠離菩提之道，無所悕
望。是故當知，有、無等法皆是戲論。戲論法者，  菩薩不應親近修習。何法菩薩所應習近？無  法菩薩所應習近。所以者何？若法可習，是則
非法，是故菩薩於一切法不應樂著。所以者  何？是阿耨多羅三藐三菩提，非著法故。若菩  薩如是得解，亦是非法。所以者何？非得解相
是名菩提。又菩薩如是知、如是觀者，亦墮  非法。所以者何？無解脫相是名菩提。若菩薩  如是修習，我於是法當如是證，即墮非法。所
以者何？無性、無說是名菩提。』

[0141b12]  「爾時，離憂謂無  憂言：『若菩提有，汝當言有；無，應言無。汝以  何故，於阿耨多羅三藐三菩提中都無所說？』

[0141b15]  「無憂答言：『汝善知識！菩提名為非戲論法，汝  莫戲論若有、若無。所以者何？諸有戲論皆非  菩提，若無戲論即是菩提。』

[0141b17]  「時，離憂言：『善知識！  我於汝說不解義趣，謂諸戲論皆非菩提，無  戲論法是即菩提。』

[0141b19]  「無憂答言：『汝善知識！可  共詣佛，請決所疑。』

[0141b20]  「時二比丘俱詣佛所，頂禮  佛足，於一面坐。離憂比丘以先所論，具向佛  說。時，安王佛可無憂言：『善哉，善哉！』既印可
已，告離憂曰：『如無憂言：謂有戲論皆非菩提，  無戲論法是則菩提。所以者何？離諸戲論是  名菩提。云何為離？一切戲論皆悉寂滅。何名
戲論？色陰戲論，受、想、行、識陰戲論；戒品、定  品、慧品戲論；少欲知足、苦行頭陀、易滿易養、  空閑靜處，皆是戲論。是諸戲論從何處起？皆
從憶想分別故起。何謂分別？謂分別色、受、想、  行、識，分別戒品、定品、慧品、少欲知足諸功德  等。若分別色即是非色，是分別中則無戒品、
定品、慧品、少欲知足、行頭陀等，是分別中亦  無色空；又若分別受、想、行識即是非識，是分  別中則無戒品、定品、慧品、少欲知足、行頭陀
等，是分別中亦無識空。能如此知，是慧亦空。  如是空中，無有諸相若一、若異，是名菩提。』

[0141c07]  「爾  時，離憂聞說是法，逮無生忍，又亦得知是菩  提心，以是心故名為菩薩。時二菩薩觀如  是法，信解隨順，八萬歲中常勤精進，經行不
息未曾睡臥，八萬歲中不生貪欲、恚、癡之心。  是二菩薩於此命終，即生下方第千世界妙  肩佛所，俱共出家，自識宿命，精進如前。如是
展轉從一佛所至一佛所，得值六百八千萬  億諸佛世尊，於諸佛法常得出家，精進如前。  然後無憂先得作佛，號上眾嚴；離憂菩薩於  餘佛國，後得作佛，號日上眾。」

[0141c17]  佛告彌勒：「是  二佛法廣宣流布，壽命無量阿僧祇劫。阿逸  多！是名菩薩摩訶薩心，無來無去無所貪著，
無生無滅，無住無動。若有眾生起是心者，則  為希有。」

[0141c21]  爾時，世尊欲明此義而說偈言：

「佛燈出於世，　　萬億劫難值，  
如優曇鉢華，　　時時乃一現。  
深發菩提心，　　正行佛道者，  
如是大菩薩，　　世間亦難遇。  
是故若有人，　　能發此大心，  
斯人當作佛，　　處眾師子吼。  
自在師子吼，　　能轉淨法輪，  
佛神通無礙，　　皆在初心中。  
佛相三十二，　　十八不共法，  
是法及諸相，　　皆在初心中。  
諸佛不虛行，　　象王迴觀法，  
及無見頂相，　　皆在初心中。  
布施持戒忍，　　精進禪智慧，  
此諸波羅蜜，　　皆在初心中。  
如是諸功德，　　及諸餘佛法，  
當知是一切，　　皆在初心中。  
聲聞戒定慧，　　及眾神通力，  
如是等諸法，　　亦在初心中。  
若我本不發，　　無上菩提心，  
今則不能得，　　一切佛智慧。  
尚不能自得，　　況令眾生聞？  
聲聞弟子眾，　　亦不出世間。  
若深行因緣，　　證辟支佛道，  
為世作福田，　　入無餘泥洹。  
是等諸功德，　　亦在初心中。  
世間出世間，　　一切諸樂具，  
當知此等事，　　皆因菩提心。  
汝等觀是心，　　所得之果報，  
無量無數劫，　　不能盡其邊。  
汝等觀是心，　　念念常生滅，  
如幻無所有，　　而得大果報。  
是心屬諸緣，　　無一決定相，  
如是不定心，　　能得大果報。  
是心不在緣，　　亦不離眾緣，  
非有亦非無，　　而能起大果。  
智者知是心，　　能生佛智慧，  
誰當不貴重？　　唯除貪著者。  
若人依止色，　　依受想行識，  
於法作二相，　　以虛誑自縛。  
如人在虛空，　　自謂我有縛，  
是人自繫故，　　常縛果報中。  
是故知心性，　　虛誑無所有，  
不應生疑見，　　是心非定相。  
是心及眾緣，　　皆空無自性，  
若人如是知，　　終不退菩提。  
若法性自空，　　是法即無生，  
一切無生法，　　是名真智種。  
若人如是知，　　我授菩提記，  
不以陰離陰，　　而可得受記。  
若知法無相，　　亦不取此慧，  
如是正智者，　　是名真發心。  
得是堅固心，　　斯人則能忍，  
惡口諸毀辱，　　刀杖等眾苦。  
若人得是忍，　　則無貪恚心，  
自得利不高，　　亦不嫉他人。  
能建於是忍，　　滅有無二邊，  
斯人於世間，　　能行不壞智。  
是故當修此，　　空無性法忍，  
我本亦修集，　　故得成菩提。」

中說品第十三

[0142b24]  爾時，東方過六萬八千阿僧祇界，有世界名  上意，是中有佛，號曰空性，今現在。是空性佛  與月菩薩摩訶薩授阿耨多羅三藐三菩提
記。時月菩薩見大光明、聞大音聲，問空性  佛言：「是為何佛光明、音聲？」

[0142b28]  彼佛答言：「西方去  此，過六萬八千阿僧祇界，有世界名娑婆，佛  號釋迦文，今現在，說菩薩藏經。是為彼佛光  明、音聲。」

[0142c02]  時，月菩薩白空性佛言：「世尊！我欲詣  彼娑婆世界，見釋迦文佛禮事、供養，及見彼  土具足莊嚴大菩薩眾。」

[0142c04]  彼佛答言：「欲往隨意。」  時月菩薩即從坐起，頂禮佛足，遶已欲去。時，  空性佛持白蓮華與月菩薩，作如是言：「汝持
此華與釋迦文，并稱我言，問訊彼佛：少惱、少  病，起居輕利，氣力強耶？」

[0142c08]  時月菩薩如大力士  屈伸臂頃，於彼佛土忽然不現，到此世界。至  王舍城，行詣竹園，頂禮佛足，於一面立，而
白佛言：「空性如來問訊世尊：少病、少惱，起居  輕利，遊步安耶？以此蓮華持與世尊。」

[0142c12]  時佛受  華問月菩薩言：「善男子！彼空性佛少病、少惱，  氣力安不？」

[0142c14]  時月菩薩白世尊曰：「空性如來於  彼世界安隱、無恙。」

[0142c15]  東方去此過于四萬阿僧  祇界，有世界名妙陀羅尼，是中有佛，號名聞  力王，今現在，為智流布菩薩摩訶薩授阿耨
多羅三藐三菩提記。時此菩薩見大光明、聞  大音聲，問名聞力王佛言：「世尊！今此光明及  大音聲，是誰所為？」

[0142c20]  彼佛答言：「西方去此，過于  四萬阿僧祇界，有世界名娑婆，佛號釋迦文，  今現在，為諸菩薩說斷眾生疑令眾歡喜菩薩
藏經。是為彼佛光明、音聲。」

[0142c23]  時，智流布菩薩白  彼佛言：「世尊！我欲往詣娑婆世界見釋迦  文佛禮事、供養，及見彼土具足莊嚴大菩薩  眾。」

[0142c26]  彼佛答言：「欲往隨意。」時智流布既蒙聽許，  頂禮佛足，遶已欲去。時，名聞力王佛即以一  裹赤末栴檀香，而與之曰：「汝持此香與釋迦
文，并以我言，問訊彼佛：少惱、少病，起居輕利，  氣力安耶？」

[0143a01]  時彼菩薩如大力士屈伸臂頃，於  彼佛土忽然不現，到此世界。至王舍城，行詣  竹園，頂禮佛足，於一面立，而白佛言：「名聞力
王佛問訊世尊：少病、少惱，起居輕利，遊步安  耶？以此末香持與世尊。」

[0143a05]  佛受香已，而問之曰：  「名聞力王佛少惱、少病，氣力安不？」

[0143a06]  彼菩薩言：  「名聞世尊於彼世界安隱、無恙。」

[0143a07]  東方去此過  三萬九千阿僧祇界，有世界名月出光，是中  有佛，號曰放光，今現在，為明輪菩薩摩訶薩
授阿耨多羅三藐三菩提記。時，明輪菩薩見  大光明、聞謦欬聲，問放光佛言：「世尊！是為  何佛光明、音聲？」

[0143a12]  彼佛答言：「西方去此，度三  萬九千阿僧祇界，有世界名娑婆，是中有佛，  號釋迦文，今現在，為諸菩薩說斷眾生疑令
眾歡喜菩薩藏經。是為彼佛光明、音聲。」

[0143a15]  時明  輪菩薩白放光佛言：「世尊！我欲詣彼娑婆世  界，見釋迦文佛禮事、供養，及見彼土具足莊  嚴大菩薩眾。」

[0143a18]  彼佛答言：「欲往隨意。」時明輪  菩薩既蒙聽許，頂禮佛足，遶已欲去。彼佛即  以一大蓮華與明輪曰：「汝持此華與釋迦文，
并稱我言，問訊彼佛：少病、少惱，起居輕利，遊  步強耶？」

[0143a22]  時彼菩薩如大力士屈伸臂頃，於彼  佛土忽然不現，到此世界。至王舍城，行詣竹  園，頂禮佛足，於一面立，而白佛言：「放光如來
問訊世尊：少病、少惱，氣力安不？以此蓮華持  與世尊。」

[0143a26]  佛受華已，而問之曰：「放光如來遊步  康耶？」

[0143a27]  明輪答言：「放光世尊於彼世界安隱、無  恙。」

[0143a28]  東方去此度三萬八千阿僧祇界，有世  界名袈裟相，是中有佛，號曰離垢，今現在，  為無邊寶嚴菩薩摩訶薩授阿耨多羅三藐
三菩提記。時，無邊寶嚴菩薩見大光明、聞謦  欬聲，問離垢佛言：「是為何佛光明、音聲？」

[0143b03]  彼佛  答言：「西方去此，過三萬八千阿僧祇界，有世  界名娑婆，是中有佛，號釋迦文，今現在，為諸
菩薩說斷眾生疑令眾歡喜菩薩藏經。是為  彼佛光明、音聲。」

[0143b07]  時，無邊寶嚴菩薩白離垢佛  言：「世尊！我欲往詣娑婆世界，見釋迦文佛禮  事、供養，及欲見彼具足莊嚴大菩薩眾。」

[0143b09]  離垢  佛言：「欲往隨意。」即時，彼佛以一袈裟而與之  言：「汝持此衣與釋迦文，并稱我言，問訊彼佛：
少病、少惱，起居輕利、遊步安耶？」

[0143b12]  時彼菩薩如  大力士屈伸臂頃，於彼佛土忽然不現，到此  世界。至王舍城，行詣竹園，頂禮佛足，於一面
立，而白佛言：「離垢如來問訊世尊：少病、少惱，  氣力安不？持此袈裟以與世尊。」

[0143b16]  佛受衣已，而  問之曰：「離垢如來於彼世界遊步安耶？」

[0143b17]  彼菩  薩言：「離垢世尊於彼世界安隱、無恙。」

[0143b18]  東方去  此過三萬七千阿僧祇界，有世界名蓮華，是  中有佛，號雜華生德，今現在，為無量精進菩  薩摩訶薩授阿耨多羅三藐三菩提記。時無
量精進菩薩見大光明、聞謦欬聲，問雜華生  德佛言：「是為何佛光明、音聲？」

[0143b23]  彼佛答言：「西方  去此過三萬七千阿僧祇界，有世界名娑婆，  是中有佛，號釋迦文；今現在，為諸菩薩說斷
眾生疑令眾歡喜菩薩藏經。是為彼佛光明  音聲。」

[0143b27]  時，無量精進菩薩白雜華生德佛言：「我  欲往詣娑婆世界，見釋迦文佛禮事、供養，及  見彼土具足莊嚴大菩薩眾。」

[0143b29]  彼佛答言：「欲往  隨意。」彼佛即以一大蓮華而與之曰：「汝持此  華與釋迦文，并稱我言，問訊彼佛：少病、少惱，
起居輕利、遊步強耶？」

[0143c03]  時彼菩薩如大力士屈  伸臂頃，於彼佛土忽然不現，到此世界。至王  舍城，詣竹園中，頂禮佛足，於一面立，而白佛
言：「雜華生德佛問訊世尊：少病、少惱，氣力安  不？以此蓮華持與世尊。」

[0143c07]  佛受華已，而問之曰：  「雜華生德如來在彼世界遊步康耶？」

[0143c08]  彼菩薩  言：「雜華世尊於彼世界安隱、無恙。」

[0143c09]  東方去此  過三萬七千阿僧祇界，有世界名一蓋，是中有  佛，號離怖畏，今現在，為網明菩薩摩訶薩授
阿耨多羅三藐三菩提記。時，網明菩薩見大  光明、聞謦欬聲，問離怖畏佛言：「世尊！是  為何佛光明、音聲？」

[0143c14]  彼佛答言：「西方去此，過三  萬七千阿僧祇界，有世界名娑婆，是中有佛，  號釋迦文，今現在，為諸菩薩說斷眾生疑令
眾歡喜菩薩藏經。是為彼佛光明、音聲。」

[0143c17]  時網  明菩薩白離怖畏佛言：「我欲往詣娑婆世界，  見釋迦文佛禮事、供養，及見彼土具足莊嚴  大菩薩眾。」

[0143c20]  彼佛答言：「欲往隨意。」時彼如來  即以百莖五色眾華與網明曰：「汝持此華與  釋迦文，并稱我言，問訊彼佛：少病、少惱，起居
輕利、遊步安耶？」

[0143c23]  時彼菩薩如大力士屈伸臂  頃，於彼佛土忽然不現，到此世界。至王舍  城，行詣竹園，頂禮佛足，却住一面，而白佛言：
「離怖畏佛問訊世尊：少病、少惱，氣力安不？以  此眾華持與世尊。」

[0143c27]  佛受華已，問網明言：「離怖  畏如來在彼世界遊步康耶？」

[0143c28]  網明答言：「離怖  畏世尊於彼世界安隱、無恙。」

[0143c29]  東方去此過三  萬六千阿僧祇界，有世界名上清淨，是中有  佛，號曰智聚，今現在，為智力菩薩摩訶薩授
阿耨多羅三藐三菩提記。時智力菩薩見大  光明、聞大音聲，問智聚佛言：「世尊！是為何佛  光明、音聲？」

[0144a05]  彼佛答言：「西方去此度三萬六千  阿僧祇界，有世界名娑婆，是中有佛，號釋迦  文，今現在，為諸菩薩說斷眾生疑令眾歡喜
菩薩藏經。是為彼佛光明、音聲。」

[0144a08]  時智力菩薩  白智聚佛言：「我欲往詣娑婆世界，見釋迦文  佛禮事、供養，及見彼土具足莊嚴大菩薩眾。」

[0144a11]  智聚佛言：「欲往隨意。」時智聚佛持眾蓮華，  而與之曰：「汝以此華與釋迦文，并稱我言，問  訊彼佛：少惱，少病，氣力輕強耶？」

[0144a13]  時智力菩  薩頂禮佛足遶已而去。餘如上說。

[0144a15]  東方去此過三萬五千阿僧祇界，彼有世界  名曰香聚，是中有佛，號栴檀香，今現在，為離  垢菩薩摩訶薩授阿耨多羅三藐三菩提記。
時離垢菩薩見大光明、聞謦欬聲，問栴檀香  佛言：「世尊！是為何佛光明、音聲？」

[0144a19]  彼佛答言：  「西方去此過三萬五千阿僧祇界，彼有世界  名曰娑婆，是中有佛，號釋迦文，今現在，說菩  薩藏經。」

[0144a22]  時離垢菩薩白栴檀香佛言：「世尊！我  欲往詣娑婆世界，見釋迦文佛禮事、供養，及  見彼土具足莊嚴大菩薩眾。」

[0144a24]  彼佛答言：「欲往  隨意。」彼佛即以末栴檀裹而與之曰：「汝持此  香與釋迦文。」

[0144a26]  時彼菩薩頂禮佛足遶已而去。  餘如上說。

[0144a28]  東方去此過三萬五千阿僧祇界，有世界名  阿竭流香，是中有佛，號大聲眼，今現在，為利  世菩薩摩訶薩授阿耨多羅三藐三菩提記。
時利世菩薩見大光明、聞大音聲，問大聲眼佛  言：「世尊！是為何佛光明、音聲？」

[0144b03]  彼佛答言：「西方  過此三萬五千阿僧祇界，彼有世界名曰娑  婆，是中有佛名釋迦文，今現在，為菩薩說斷
眾生疑令眾歡喜菩薩藏經。是為彼佛光  明、音聲。」

[0144b07]  時，利世菩薩白大聲眼佛言：「世尊！我  欲往詣娑婆世界，見釋迦文佛禮事、供養，及  見彼土具足莊嚴大菩薩眾。」

[0144b09]  彼佛答言：「欲往  隨意。」彼佛以一高大蓮華而與之曰：「汝持此  華與釋迦文，并稱我言，問訊彼佛：少病、少惱，  氣力強耶？」

[0144b12]  時利世菩薩頂禮佛足遶已而去。  餘如上說。

[0144b14]  東方去此度三萬四千阿僧祇界，彼有世界  名無邊聚，是中有佛，號曰寶積，今現在，為重  智菩薩摩訶薩授阿耨多羅三藐三菩提記。
時重智菩薩見大光明、聞大音聲，問寶積佛  言：「世尊！是為何佛光明、音聲？」

[0144b18]  彼佛答言：「西  方去此，過三萬四千阿僧祇界，彼有世界  名曰娑婆，是中有佛，號釋迦文，今現在，為菩
薩說斷眾生疑令眾歡喜菩薩藏經。是為彼  佛光明、音聲。」

[0144b22]  時重智菩薩白寶積佛言：「世  尊！我欲往詣娑婆世界，見釋迦文佛禮事、供  養，及欲見彼大菩薩眾。」

[0144b24]  彼佛答言：「欲往隨  意。」時寶積佛即以一莖五色蓮華，而與之  曰：「汝持此華與釋迦文，并稱我言，問訊彼佛：
少病、少惱，起居輕利、遊步強耶？」

[0144b27]  時彼菩薩頂  禮佛足遶已而去。餘如上說。

[0144b29]  東方去此過于三萬阿僧祇界，彼有世界名  曰眾香，是中有佛，號曰香象，今現在，為寶象  菩薩摩訶薩授阿耨多羅三藐三菩提記。時
寶象菩薩見大光明、聞大音聲，問香象佛言：  「此為何佛光明、音聲？」

[0144c04]  彼佛答言：「西方去此，過  于三萬阿僧祇界，有世界名娑婆，佛號釋迦  文，今現在。是為彼佛光明、音聲。」餘如上說。

總相品第十四

[0144c08]  東方去此過于二  (丹作三)  萬阿僧祇界，彼有  世界名曰廣妙，是中有佛，號曰上眾，今現在，  為智眾菩薩摩訶薩授無上道記。餘如上
說。

[0144c12]  東方去此過三萬二千阿僧祇界，有世界名  雜相，是中有佛，號彌樓肩，今現在，為自在力  菩薩摩訶薩授無上道記。餘如上說。

[0144c15]  東方去此過三萬二千阿僧祇界，有世界名  華蓋，是中有佛，號曰一蓋，今現在，為一寶藏  菩薩摩訶薩授無上道記。餘如上說。

[0144c18]  東方去此度三萬二千阿僧祇界，有世界名  普明，是中有佛，號無閡眼，今現在，為智自  在菩薩摩訶薩授無上道記。餘如上說。

[0144c21]  東方去此過三萬一千阿僧祇界，有世界名  善，是中有佛，號栴檀窟，今現在，為重智菩薩  摩訶薩授無上道記。餘如上說。

[0144c24]  東方去此過三萬一千阿僧祇界，有世界名  善意，是中有佛，號曰妙肩，今現在，為益意菩  薩摩訶薩授無上道記。餘如上說。

[0144c27]  東方去此度三萬一千阿僧祇界，有世界名  寶德，是中有佛，號曰網明，今現在，為智德菩  薩摩訶薩授無上道記。餘如上說。

[0145a01]  東方去此過三萬一千阿僧祇界，有世界名  德樂，是中有佛，號寶華德，今現在，為高華德  菩薩摩訶薩授無上道記。餘如上說。

[0145a04]  東方去此過三萬一千阿僧祇界，有世界名  讚歎，是中有佛，號智華寶明德，今現在，為上  嚴菩薩摩訶薩授無上道記。餘如上說。

[0145a07]  東方去此過三萬一千阿僧祇界，有世界名  眾善，是中有佛，號善出光，今現在，為寶光菩  薩摩訶薩授無上道記。餘如上說。

[0145a10]  東方去此過于三萬阿僧祇界，有世界名安  隱，是中有佛，號滅諸怖畏，今現在，為無怖畏  菩薩摩訶薩授無上道記。餘如上說。

[0145a13]  東方去此過于三萬阿僧祇界，有世界名彌  樓相，是中有佛，號彌樓肩，今現在，為妙肩菩  薩摩訶薩授無上道記。餘如上說。

[0145a16]  東方去此度二萬九千阿僧祇界，有世界名  度一切憂惱，是中有佛，號曰安王，今現在，為  梵音聲菩薩摩訶薩授無上道記。餘如上  說。

[0145a20]  東方去此過二萬九千阿僧祇界，有世界名  法，是中有佛，號曰法積，今現在，為智積菩薩  摩訶薩授無上道記。餘如上說。

[0145a23]  東方去此度二萬八千阿僧祇界，有世界名  安立，是中有佛，號增十光，今現在，為增百光  菩薩摩訶薩授無上道記。餘如上說。

[0145a26]  東方去此過二萬八千阿僧祇界，有世界名  千明，是中有佛，號增千光，今現在，為普明菩  薩摩訶薩授無上道記。餘如上說。

[0145a29]  東方去此度二萬八千阿僧祇界，有世界名  多伽樓香，是中有佛，號曰智光，今現在，為妙  眼菩薩摩訶薩授無上道記。餘如上說。

[0145b03]  東方去此過二萬七千阿僧祇界，有世界名  妙香，是中有佛，號寶出光，今現在，為無邊明  菩薩摩訶薩授無上道記。餘如上說。

[0145b06]  東方去此過二萬七千阿僧祇界，有世界名  明嚴德，是中有佛，號無邊光，今現在，為藥王  菩薩摩訶薩授無上道記。餘如上說。

[0145b09]  東方去此過二萬六千阿僧祇界，有世界名  上善德，是中有佛，號無礙音，今現在，為梵音  聲菩薩摩訶薩授無上道記。餘如上說。

[0145b12]  東方去此過二萬五千阿僧祇界，有世界名  法，是中有佛，號曰網光，今現在，為自在菩薩  摩訶薩授無上道記。餘如上說。

[0145b15]  東方去此過二萬五千阿僧祇界，有世界名  眾華，是中有佛，號曰寶意，今現在，為智香菩  薩摩訶薩授無上道記。餘如上說。

[0145b18]  東方去此過二萬四千阿僧祇界，有世界名  上清淨，是中有佛，號無邊陳  (丹作際)  ，今現在，為
寶陳菩薩摩訶薩授無上道記。餘如上說。

[0145b21]  東方去此過二萬四千阿僧祇界，有世界名  優鉢羅，是中有佛，號無邊自在，今現在，為曇  無竭菩薩摩訶薩授無上道記。餘如上說。

[0145b24]  東方去此過二萬三千阿僧祇界，有世界名  覺意處，是中有佛，號優鉢羅德，今現在，為華  德菩薩摩訶薩授無上道記。餘如上說。

[0145b27]  東方去此過二萬三千阿僧祇界，有世界名  蓮華處，是中有佛，號曰智住，今現在，為寶滿  菩薩摩訶薩授無上道記。餘如上說。

[0145c01]  東方去此過二萬二千阿僧祇界，有世界名  智力，是中有佛，號釋迦文，今現在，為寶牟尼  菩薩摩訶薩授無上道記。餘如上說。

[0145c04]  東方去此過二萬二千阿僧祇界，有世界名  方流布，是中有佛，號智流布，今現在，為無邊  精進菩薩摩訶薩授無上道記。餘如上說。

[0145c07]  東方去此過二萬一千阿僧祇界，有世界名  無邊，是中有佛，號娑  (丹作婆)  羅王，今現在，為  寶娑  (丹作婆)
羅菩薩摩訶薩授無上道記。餘  如上說。

[0145c11]  東方去此過二萬阿僧祇界，有世界名月，是  中有佛，號寶娑羅，今現在，為普守菩薩摩訶  薩授無上道記。餘如上說。

[0145c14]  東方去此過二萬阿僧祇界，有世界名娑呵，  是中有佛，號曰調御，今現在，為調御菩薩摩  訶薩授無上道記。餘如上說。

[0145c17]  東方去此過于二萬阿僧祇界，有世界名一  蓋，是中有佛，號寶行列，今現在為列宿菩薩  摩訶薩授無上道記。餘如上說。

[0145c20]  東方去此過于二萬阿僧祇界，有世界名離  一切憂惱，是中有佛，號不虛稱，今現在，為不  虛名菩薩摩訶薩授無上道記。餘如上說。

[0145c23]  東方去此過萬九千阿僧祇界，有世界名離  憂，是中有佛，號曰德生，今現在，為無邊威德  菩薩摩訶薩授無上道記。餘如上說。

[0145c26]  東方去此過萬八千阿僧祇界，有世界名寂  滅，是中有佛，號流布王，今現在，為勇德菩薩  摩訶薩授無上道記。餘如上說。

[0145c29]  東方去此過萬七千阿僧祇界，有世界名不  虛見，是中有佛，號不虛力，今現在，為不虛嚴  菩薩摩訶薩授無上道記。餘如上說。

[0146a03]  東方去此過萬六千阿僧祇界，有世界名妙  香，是中有佛，號曰香明，今現在，為寶明菩薩  摩訶薩授無上道記。餘如上說。

[0146a06]  東方去此過萬五千阿僧祇界，有世界名梵  音聲，是中有佛，號無闇  (丹作礙)  音聲，今現在，  為無差別嚴菩薩摩訶薩授無上道記。餘如
上說。

[0146a10]  東方去此過萬五千阿僧祇界，有世界名月  光，是中有佛，號名聞力，今現在，為大智菩薩  摩訶薩授無上道記。餘如上說。

[0146a13]  東方去此過萬五千阿僧祇界，有世界名普  明，是中有佛，號須彌頂高王，今現在，為智力  菩薩摩訶薩授無上道記。餘如上說。

[0146a16]  東方去此過萬五千阿僧祇界，有世界名寶  嚴，是中有佛，號寶生德，今現在，為大導師菩  薩摩訶薩授無上道記。餘如上說。

[0146a19]  東方去此過萬四千阿僧祇界，有世界名法，  是中有佛，號曰華上，今現在，為得力菩薩摩  訶薩授無上道記。餘如上說。

[0146a22]  東方去此過萬四千阿僧祇界，有世界名華  住，是中有佛，號曰寶高，今現在，為名德菩薩  摩訶薩授無上道記。餘如上說。

[0146a25]  東方去此過萬四千阿僧祇界，有世界名妙  陀羅尼王，是中有佛，號曰香明，今現在，為陀  羅尼自在王菩薩摩訶薩授無上道記。餘如  上說。

[0146a29]  東方去此過萬三千阿僧祇界，有世界名金  明，是中有佛，號方流布嚴，今現在，為智流布  嚴菩薩摩訶薩授無上道記。餘如上說。

[0146b03]  東方去此過萬三千阿僧祇界，有世界名高  智，是中有佛，號普守增上雲音王，今現在，為  宿王菩薩摩訶薩授無上道記。餘如上說。

[0146b06]  東方去此過萬二千阿僧祇界，有世界名常  明，是中有佛，號無邊明，今現在，為大明菩薩  摩訶薩授無上道記。餘如上說。

[0146b09]  東方去此過萬二千阿僧祇界，有世界名  [火*定]  (丹作定)  光，是中有佛，號無邊慧成，今現在，為德
王明菩薩摩訶薩授無上道記。餘如上說。

[0146b12]  東方去此過萬一千阿僧祇界，有世界名然  燈，是中有佛，號無邊功德智明，今現在，為功  德王明菩薩摩訶薩授無上道記。彼世界
有無量寶池，池中皆有青、黃、赤、白、種種雜色  千葉蓮華，皆悉廣大，從水而出，上高八萬四  千由旬，一一華葉出千光明遍照十方。諸巷
陌中皆悉平正，寶繩連綿以界道側。此諸巷  中皆有寶樹，其樹皆高七千由旬，枝葉廣大  能覆八萬四千由旬。一一樹上皆有八十億
摩尼珠，以為果實。如是諸樹無量無數。蓮  華光明常照世界，釋迦文佛淨光所蔽，悉不  復現。

[0146b23]  時，功德王明菩薩見此大光，問無邊功  德智明佛言：「世尊！是何光明映照此界？」

[0146b24]  彼  佛答言：「西方去此，過萬一千阿僧祇界，有一  世界名曰娑婆，是中有佛，號釋迦文，今現在，  為諸菩薩說斷眾生疑令眾歡喜菩薩藏經，
是其光明。」

[0146b28]  時，功德王明菩薩白無邊功德智  明佛言：「我欲往詣娑婆世界，見釋迦文佛禮  事、供養。」

[0146c01]  彼佛報言：「欲往隨意。」是時，即以一大  蓮華而與之曰：「汝持此華與釋迦文，并稱我  言，問訊彼佛：少病、少惱，起居輕利、遊步康耶？」

[0146c04]  時彼菩薩如大力士屈伸臂頃，於彼佛土忽  然不現，到此世界至王舍城，行詣竹園，頂禮  佛足，却住一面；白佛言：「世尊！無邊功德智明
如來，問訊世尊：少病、少惱，氣力安不？持此蓮  華以與世尊。」

[0146c08]  佛受華已，而問之曰：「無邊功德  智明如來於彼世界少病、少惱，遊步康耶？」

[0146c09]  彼  菩薩言：「無邊功德智明世尊，在彼世界安隱、  無恙。」

[0146c11]  從然燈剎至此中間，有世界名雜相，  是中有佛，號曰上眾，今現在，為那羅延菩薩  摩訶薩授無上道記。餘如上說。

[0146c14]  從雜相剎至此中間，有世界名方流布，是中  有佛，號佛華生德，今現在，為不虛力菩薩摩  訶薩授無上道記。餘如上說。

[0146c17]  從方流布剎至此中間，有世界名金剛住，是  中有佛，號佛華出王，今現在，為寶火菩薩摩  訶薩授無上道記。餘如上說。

[0146c20]  從金剛住剎至此中間，有世界名栴檀窟，是  中有佛，號曰寶像，今現在，為觀世音菩薩摩  訶薩授無上道記。餘如上說。

[0146c23]  從栴檀窟剎至此  中  間，有世界名藥，是中有  佛，號不虛稱，今現在，為不虛嚴菩薩摩訶薩  授無上道記。餘如上說。

[0146c26]  從藥剎至此中間，有世界名藥生，是中有佛，  號無邊功德精進嚴，今現在，為持戒菩薩摩  訶薩授無上道記。餘如上說。

[0146c29]  從藥生剎至此中間，有世界名普莊嚴，是中  有佛，號發意即嚴一切眾生心，今現在，為佛  華手菩薩摩訶薩授無上道記。餘如上說。

[0147a03]  從普莊嚴剎至此中間，有世界名一蓋，是中  有佛，號蓋行列，今現在，為寶行列菩薩摩訶  薩授無上道記。餘如上說。

[0147a06]  從一蓋剎至此中間，有世界名上華光，是中  有佛，號明德王，今現在，為安立菩薩摩訶薩  授無上道記。餘如上說。

[0147a09]  從上華光剎至此中間，有世界名妙莊嚴，是  中有佛，號德王明，今現在，為住諸功德菩薩  摩訶薩授無上道記。餘如上說。

[0147a12]  從妙莊嚴剎至此中間，有世界名無邊德莊  嚴，是中有佛，號度功德邊，今現在，為無邊功  德稱菩薩摩訶薩授無上道記。餘如上說。

[0147a15]  從無邊德莊嚴剎至此中間，有世界名十方  流布，是中有佛，號曰然燈，今現在，為轉諸行  嚴菩薩摩訶薩授無上道記。餘如上說。

[0147a18]  從十方流布剎至此中間，有世界名燈行列，  是中有佛，號曰然燈，今現在，為寶積菩薩摩  訶薩授無上道記。餘如上說。

[0147a21]  從燈行列剎至此中間，有世界名珊瑚牙，是  中有佛，號曰作明，今現在，為德積菩薩摩訶  薩授無上道記。餘如上說。

[0147a24]  從珊瑚牙剎至此中間，有世界名眾善，是中  有佛，號曰無畏，今現在，為寶樂菩薩摩訶薩  授無上道記。餘如上說。

[0147a27]  從眾善剎至此中間，有世界名眾善，是中有  佛，號曰德味，今現在，為得無畏菩薩摩訶薩  授無上道記。餘如上說。

[0147b01]  從眾善剎至此中間，有世界名曰上善，是中  有佛，號曰無畏，今現在，為離怖畏菩薩摩訶  薩授無上道記。餘如上說。

[0147b04]  從上善剎至此中間，有世界名蓮華，是中有  佛，號曰華德，今現在，為智手菩薩摩訶薩授  無上道記。餘如上說。

[0147b07]  從蓮華剎至此中間，有世界名優鉢羅，是中  有佛，號智華德，今現在，為無行行菩薩摩訶  薩授無上道記。餘如上說。

[0147b10]  從優鉢羅剎至此中間，有世界名寶生，是中  有佛，號曰寶積，今現在，為法積菩薩摩訶薩  授無上道記。餘如上說。

[0147b13]  從寶生剎至此中間，有世界名妙月，是中有  佛，號無邊願，今現在，為演華菩薩摩訶薩授  無上道記。餘如上說。

[0147b16]  從妙月剎至此中間，有世界名安住，是中有  佛，號無邊功德王安立，今現在，為曇無竭菩  薩摩訶薩授無上道記。餘如上說。

[0147b19]  從安住剎至此中間，有世界名住林，是中有  佛，號曰寶肩  (丹作首)  ，今現在，為藥王菩薩摩訶  薩授無上道記。餘如上說。

[0147b22]  從住林剎至此中間，有世界名眾香，是中有  佛，號娑羅王，今現在，為益意菩薩摩訶薩授  無上道記。餘如上說。

[0147b25]  從眾香剎至此中間，有世界名華德，是中有  佛，號曰寶明，今現在，為曰得菩薩摩訶薩  授無上道記。餘如上說。

[0147b28]  從華德剎至此中間，有世界名一聚，是中有  佛，號曰寶聚，今現在，為火得菩薩摩訶薩  授無上道記。餘如上說。

[0147c02]  從一聚剎至此中間，有世界名過諸憂惱，是  中有佛，號曰上眾，今現在，為上嚴菩薩摩訶  薩授無上道記。餘如上說。

[0147c05]  從過諸憂惱剎至此中間，有世界名離憂，是  中有佛，號無邊德嚴，今現在，為善思嚴菩薩  摩訶薩授無上道記。餘如上說。

[0147c08]  從離憂剎至此中間，有世界名諸功德處，是  中有佛，號觀世音，今現在，為普守菩薩摩訶  薩授無上道記。餘如上說。

[0147c11]  從諸功德處剎至此中間，有世界名寶明，是  中有佛，號須彌明，今現在，為安住菩薩摩訶  薩授無上道記。餘如上說。

[0147c14]  從寶明剎至此中間，有世界名一切功德莊  嚴，是中有佛，號無邊自在力，今現在，為藥善  菩薩摩訶薩授無上道記。餘如上說。

[0147c17]  從一切功德莊嚴剎至此中間，有世界名覺  意莊嚴，是中有佛，號極高行，今現在，為善思  益意菩薩摩訶薩授無上道記。餘如上說。

[0147c20]  從覺意莊嚴剎至此中間，有世界名無塵垢，  是中有佛，號寶華德，今現在，為益意德菩  薩摩訶薩授無上道記。餘如上說。

[0147c23]  從無塵垢剎至此中間，有世界名雲陰，是中  有佛，號無量神通自在，今現在，為得念菩薩  摩訶薩授無上道記。餘如上說。

[0147c26]  從雲陰剎至此中間，有世界名華網覆，是中  有佛，號隨眾願嚴，今現在，為益意菩薩摩訶  薩授無上道記。餘如上說。

[0147c29]  從華網覆剎至此中間，有世界名列宿，是中  有佛，號高寶蓋，今現在，為無憂菩薩摩訶薩  授無上道記。餘如上說。

[0148a03]  從列宿剎至此中間，有世界名寶華，是中有  佛，號曰上眾，今現在，為自在菩薩摩訶薩授  無上道記。餘如上說。

[0148a06]  從寶華剎至此中間，有世界名普香，是中有  佛，號無量華，今現在，為香象菩薩摩訶薩授  無上道記。餘如上說。

[0148a09]  從普香剎至此中間，有世界名華，是中有佛，  號寶自在，今現在，為離憂菩薩摩訶薩授  無上道記。餘如上說。

[0148a12]  從華剎至此中間，有世界名雜寶相，是中有  佛，號月出德，今現在，為轉諸難菩薩摩訶薩  授無上道記。餘如上說。

[0148a15]  從雜寶相剎至此中間，有世界名眾歸，是中  有佛，號發心即轉法輪，今現在，為轉不退法  輪菩薩摩訶薩授無上道記。餘如上說。

[0148a18]  從眾歸剎至此中間，有世界名多安，是中有  佛，號十方流布，今現在，與智流布菩薩摩訶  薩授無上道記。餘如上說。

[0148a21]  從多安剎至此中間，有世界名金剛，是中有  佛，號拘陵王，今現在，為利益行菩薩摩訶薩  授無上道記。餘如上說。

[0148a24]  從金剛剎至此中間，有世界名藥  (丹作樂)  ，是中  有佛，號曰日燈，今現在，為月  (丹作日)  菩薩摩訶
薩授無上道記。餘如上說。

[0148a27]  從樂剎至此中間，有世界名安隱，是中有佛，  號曰上寶，今現在，為火得菩薩摩訶薩授  無上道記。餘如上說。

[0148b01]  從安隱剎至此中間，有世界名娑婆，是中有  佛，號智生德，今現在，為智德菩薩摩訶薩授  無上道記。餘如上說。

[0148b04]  從娑婆剎至此中間，有世界名純樂，是中有  佛，號安立功德王，今現在為離怖菩薩摩訶  薩授無上道記。餘如上說。

[0148b07]  從純樂剎至此中間，有世界名列宿開，是中  有佛，號無礙眼，今現在，為妙眼菩薩摩訶薩  授無上道記。餘如上說。

[0148b10]  從列宿開剎至此中間，有世界名妙金剛，是  中有佛，號曰無畏，今現在，為臣  (丹作巨)  山菩薩  摩訶薩授無上道記。餘如上說。

[0148b13]  從妙金剛剎至此中間，有世界名月出，是中  有佛，號曰智聚，今現在，為堅力菩薩摩訶薩  授無上道記。餘如上說。

佛說華手經卷第三

* * *

【經文資訊】大正藏第 16 冊 No. 0657 佛說華手經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
