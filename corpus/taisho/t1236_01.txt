聖無能勝金剛火陀羅尼經
西天譯經三藏朝散大夫試鴻臚少卿  傳教大師臣法天奉　詔譯

[0176c19]  如是我聞。一時佛在妙高山寶峯樓閣之中。  以種種金寶而用莊嚴。出無數光周匝照曜  於諸山巖。復有栴檀沈水塗香粖香種種名
花。及諸寶蓋鈴譯如是嚴飾。

[0176c23]  爾時有天龍夜叉阿修羅乾闥婆迦樓羅緊那  羅摩睺羅伽。及持明仙部多頻那夜迦毘舍  左有形無形末怛里眾等。來集會坐可遍五  百由旬。

[0176c27]  復有菩薩摩訶薩七千五百人。苾芻眾一萬  二千五百人。俱來會坐而為聽法。

[0176c29]  爾時會中天龍夜叉阿修羅乾闥婆迦樓羅緊  那羅摩睺羅伽。及持明仙眾部多頻那夜迦  毘舍左。有形無形末怛里眾等。高聲唱言苦
哉苦哉。時釋迦牟尼如來應正等覺而復問  言。汝等云何高聲唱言怖畏苦惱。彼眾等白  言。世尊我被大力聖者恐怖降伏而今來此。
唯願慈悲特垂救護。世尊告言。今此一切最  上廣大曼拏羅中。有菩薩摩訶薩得大地補  處。當紹灌頂法王之位。而能覺悟善惡諸業。
當為安慰汝之心意說是語已剎那之間有菩  薩摩訶薩名金剛手。如金剛山放金色光普  照世界。頂戴寶冠面如滿月。手執金剛棒金
剛橛金剛羂索。具大福力能破諸惡。領五千  金剛族而為眷屬。其名曰金剛難拏大將。金  剛嚩日囉誐囉婆大將。金剛嚩日囉計都
大將。金剛嚩日囉嚩婆娑大將。金剛儞攞嚩  日囉大將。金剛囉怛曩嚩日囉大將。金剛  玉呬也嚩日囉大將。金剛作訖囉嚩日囉  大將。金剛摩訶嚩日囉難拏主。金剛護世
明王。及金剛魔金剛頻那夜迦。金剛曜童子  金剛烏娑多羅迦金剛大惡等。俱來集會大  曼拏羅中。放清淨光照曜一切。能令眾生心
懷歡喜。時金剛手菩薩。偏袒右肩頂禮佛足。  右遶三匝合掌住立。

[0177a24]  爾時世尊勅金剛手菩薩言。今此會中有天  龍夜叉阿修羅及諸部多之類。高聲唱言怖  畏苦惱。汝為安慰令彼快樂。於是金剛手菩
薩即從座起。於天龍阿修羅等部多眾前入  三摩地。名最上金剛器仗光明燈。發大神通  令三千大千世界雷雹閃電如大火焰。是諸
眾生見是事已。即除苦惱怕怖。復有恒河沙  數眾生。見是事已發清淨梵行持戒忍辱心。  一切財寶施金剛手菩薩。皆願隨從聽受妙
法。是時金剛手菩薩。即為天龍夜叉之眾。說  四諦緣生三摩地門十波羅蜜。及本金剛族  大曼拏羅儀則之法。所有梵王天大自在天。
嚩嚕拏俱尸羅。摩嚕多誐嚕拏。那羅延天焰  摩天帝釋天。而得成就者。阿修羅乾闥婆。而  得成就者。乃至諸惡部多大羅叉等。難調伏
者而能調伏。懷惡心者而發善心。懷邪見者  而得正見。懷瞋恚者而起慈悲。懷愚暗者而  能明了。先具強力者而失強力。先能隱身者
而不能隱。他真言能自禁斷。自真言能求圓  滿。住曼拏羅中覺悟調伏。當如是等。

[0177b15]  爾時佛勅金剛手菩薩。汝為宣說無能勝金  剛火大陀羅尼令彼受持。金剛手菩薩。即以  此陀羅尼真實威德之力。放大光明照彼天
人阿修羅等一切賢聖大會之眾。復以陀羅  尼力故。而令日月星宿光明不現。大海涌沸  妙高山王悉皆震動。

[0177b21]  爾時大光焰藏金寶峯中有金剛手童女。變  化自身如大熾焰。即往虛空。至大力菩薩摩  訶薩前。右繞三匝歸命頂禮。住立一面告彼
眾曰。金剛手菩薩說如來三摩地心。汝等當  宜各捨金剛器仗等。求此大陀羅尼法。時世  界主大梵王天人阿修羅等。俱發聲言。如菩
薩勅我今奉行。於是大自在天捨三股叉。那  羅延天捨輪。焰摩天捨杖。俱尾囉天捨棒。帝  釋天捨金剛杵。摩嚕拏天捨羂索。天魔捨其
障難。阿修羅捨其威力。摩嚕多捨其迷著。母  鬼眾離於散亂。龍神眾離於恚毒。夜叉羅剎  緊那羅毘捨左部多沒囉賀摩羅剎娑鳩槃茶
等皆去威力。於菩薩前一心恭敬。金剛手即  說陀羅尼曰。

[0177c06]  曩謨  (引)  囉怛曩  (二合)  怛囉  (二合)  夜  (引)  野曩摩室戰  (二合)  拏嚩日囉  (二合)  播
(引)  拏曳  (引)  摩賀  (引)  藥乞叉  (二  合)  細  (引)  曩  (引)  鉢哆曳  (引)  怛儞也  (二合)  他
(引)  怛他  (引)  誐  多三摩  (引)  地馱囉尼末  (引)  嚩里多  (二合)  以瑟也  (二合引)  彌曀呬嚩日里  (二合)
俱胝羅俱胝播  (引)  嚩迦  俱羅尸契迦閉羅計尸怛致左致祖  (引)  致謨  (引)  吒儞迦里迦  (二合)  致母致嚩致嚩日里  (二合引)  尼
禰愈  (二合)  路隷母俱母俱酥母酥母婆囉娑  囉娑普  (二合)  吒娑普  (二合)  吒娑普  (二合)  吒娑普  (二合)  吒烏儞愈
(二合)  帝  (引)  賓誐隷左致尾左致入嚩  (二  合)  羅賓誐隷薩里嚩  (二合)  禰嚩誐拏鉢囉  (二合)  賀  囉拏摩  (引)  野
(引)  悉地  [木*奈]  (引)  以計酥嚨嚕  (引)  嚩日  羅  (二合)  具  (引)  尼  (引)  涅里  (二合)  荼娑囉鉢囉
(二合)  賀  囉尼囉怛曩  (二合)  怛囉  (二合)  野  (引)  禰迦羅部帝  (引)  嚩日羅  (二合)  馱囉尾濕嚩  (二合引)
娑儞迦  (引)  鉢囉  (二合)  賀哆鉢囉  (二合)  摩里那  (二合)  儞娑嚩  (二合引)  賀

[0177c22]  若此陀羅尼有人聞已。一心讀誦憶念受持。  是人得入一切世間出世間曼拏羅三昧。若  人隨喜恭敬。是人不為禁呪諸毒及一切恐  怖之所惱害。

[0177c26]  爾時佛勅金剛手菩薩說大陀羅尼時。欲色  諸天一切天子。於空界中雨種種殊妙香花  而用供養。復以微妙梵音歌詠讚歎。時大曼
拏羅會一切聖賢苾芻眾等。并大菩薩摩訶  薩。皆大歡喜信受奉行。

聖無能勝金剛火陀羅尼經

* * *

【經文資訊】大正藏第 21 冊 No. 1236 聖無能勝金剛火陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
