大雲輪請雨經卷上
開府儀同三司特進試鴻臚卿  肅國公食邑三千戶賜紫贈司  空謚大鑒正號大廣智大興  善寺三藏沙門不空奉　詔譯

[0484c19]  如是我聞。一時佛住難陀塢波難陀龍王  宮。吉祥摩尼寶藏大雲道場寶樓閣中。與大  苾芻及諸菩薩。摩訶薩眾。復有諸大龍王。其
名曰。難那龍王。塢波難那龍王。娑伽羅龍  王。阿那婆達多龍王。摩那斯龍王。嚩嚕拏龍  王。德叉迦龍王。持國龍王。嚩素吉龍王。目真
隣陀龍王。伊羅跋拏龍王。芬陀利龍王。威  光龍王。吉賢龍王。電鬘龍王。大摩尼髻龍王。  摩尼珠髻龍王。光耀火龍王。帝釋仗鋒龍王。
帝釋幢龍王。帝釋杖龍王。贍部幢龍王。吉祥  龍王。大輪龍王。大蟒蛇龍王。光味龍王。月威  龍王。具吉祥龍王。寂見龍王。善見龍王。善住
龍王。摩尼瓔珞龍王。興雲龍王。持雨龍王。澍  雨龍王。大拍脅聲龍王。小迫愶聲龍王。奮  迅龍王。大撥拏龍王。大項龍王。深聲龍王。大
深聲龍王。大雄猛龍王。塢鉢羅龍王。大步  龍王。螺髮龍王。質怛羅斯那龍王。大名稱龍  王。翳羅業龍王。遍光龍王。驢耳龍王。商佉
龍王。捺度羅龍王。塢波捺度羅龍王。安隱  龍王。臆行龍王。大臆行龍王。大力龍王。呼  嚧拏龍王。阿波羅龍王。藍謨羅龍王。吉哩
弭賒龍王。黑色龍王。帝釋軍龍王。那羅龍王。  塢波那羅龍王。劍謨羅龍王。捺囉弭拏龍  王。端正龍王。象耳龍王。猛利龍王。黃色龍王。
電焰龍王。大電焰龍王。天力龍王。嚩嚕  櫱  蹉  龍王。妙蓋龍王。甘露龍王。河津龍王。琉璃光  龍王。金髮龍王。金光龍王。月幢光龍王。日光
龍王。警覺龍王。牛頭龍王。白色龍王。黑色龍  王。焰摩龍王。妙彌龍王。蝦蟇龍王。僧伽吒  龍王。尼泯馱囉龍王。持地龍王。千頭龍王。寶
髻龍王。不空見龍王。雲霧龍王。蘇屣那龍王。  麌波羅龍王。仁施龍王。調善龍王。宿德龍王。  蛟龍王。蛟頭龍王。持毒龍王。食毒龍王。蓮華
龍王。大尾龍王。騰轉龍王。可畏龍王。善威德  龍王。五頭龍王。波哩羅龍王。古車龍王。嗢怛  羅龍王。長尾龍王。鹿頭龍王。擯  (卑孕反)  比迦龍
王。醜相龍王。馬形龍王。三頭龍王。龍仙龍  王。大威德龍王。那羅達多龍王。恐怖龍王。焰  光龍王。七頭龍王。大樹龍王。愛見龍王。大惡
龍王。無垢威龍王。妙眼龍王。大毒龍王。焰肩  龍王。大害龍王。大瞋忿龍王。寶雲龍王。大雲  施水龍王。帝釋光龍王。波陀樹龍王。雲月龍
王。海雲龍王大香俱牟陀龍王。華藏龍王。赤  眼龍王。大幢旛龍王。大雲藏龍王。雪山龍王。  威德藏龍王。雲戟龍王。持夜龍王。雲龍王。雲
雨龍王。大雲雨龍王。大光龍王。雲聲離瞋恚  龍王。惡瓶龍王。龍猛龍王。焰光龍王。雲蓋龍  王。應祁羅目佉龍王。威德龍王。出雲龍王。
無邊步龍王。蘇師拏龍王。大身龍王。狼腹龍  王。寂靜龍王。勤勇龍王。老烏龍王。烏途羅龍  王。猛毒龍王。妙聲龍王。甘露堅龍王。大散雨  龍王。隱
(於靳反)  震聲龍王。相擊聲龍王。鼓聲  龍王。注甘露龍王。雷擊龍王。勇猛軍龍王。那  羅延龍王。馬口龍王。尾羯吒龍王。有如是等
諸大龍王而為上首。復有八十四俱胝百千  那庾多諸龍王俱來會坐。時彼一切龍王等  從座而起。各整衣服偏袒右肩。合掌向佛即
以種種無量無邊阿僧祇數。微妙香華塗香  末香。華鬘衣服寶幢旛蓋。龍華寶冠真珠瓔  珞。寶華繒綵真珠羅網。覆如來上作眾伎樂。
起大慇重奇特之心。右遶佛已却住一面。

[0485b22]  爾時諸龍心發是願。所有一切諸世界海。微  塵身海。一切諸佛菩薩眾海。遍於一切諸  世界海。已過所有一切四大地水火風微塵
等海。所有一切諸色影像微塵數海。已過無  量不可思議不可宣說阿僧祇數諸身等海。  於一身化作無量阿僧祇諸手雲海。遍滿十
方又於一一微塵分中化出無量供養雲海。  遍滿十方。我等咸皆持以供養一切諸佛菩  薩眾海。無量無數不可思議不可宣說阿僧  祇數無有間斷普賢行願色身雲海。滿虛空
際住。如是菩薩色身雲海。以一切寶眾光明  色一切日月身宮殿道場雲海。以一切寶鬘  雲海。以一切寶光明藏樓閣雲海。以一切
末香樹藏雲海。以一切塗香燒香現一切色  雲海。以一切擊諸音樂聲雲海。以一切香樹  雲海。如是等無量無邊不可思議不可宣說
阿僧祇數。如是一切供養雲海。如是等滿虛  空際住。我等咸皆供養恭敬尊重禮拜一切  諸佛菩薩眾海。

[0485c12]  復以一切莊嚴境界照耀藏摩尼王雲。海滿  虛空際。住我等咸皆供養恭敬尊重禮拜一  切諸佛菩薩眾海。

[0485c15]  復以一切普遍寶雨莊嚴摩尼王雲海。以一  切寶光焰佛決定音樂摩尼王雲海。以一切  佛法平等音聲普遍摩尼寶王雲海。以一切
普門寶焰諸佛化光雲海。以一切眾光明莊  嚴顯現不絕摩尼寶王雲海。以一切光焰順  佛聖行摩尼寶王雲海。以一切顯現如來不  可思議佛剎電光明摩尼王雲海。以一切間
錯寶微塵三世佛身影像示現遍照摩尼王雲  海。如是等滿虛空際住。我等咸皆供養恭敬  尊重禮拜一切諸佛菩薩眾海。

[0485c25]  復以一切寶香間錯華樓閣雲海。以一切無  邊色摩尼寶王莊嚴樓閣雲海。以一切寶燈  香焰光樓閣雲海。以一切真珠妙色樓閣雲
海。以一切華臺樓閣雲海。以一切寶瓔珞莊  嚴樓閣雲海。以一切寶微塵數嚴飾無量莊  嚴示現樓閣雲海。以一切遍滿妙莊嚴樓閣
雲海。以一切門華幢垂鈴羅網樓閣雲海。  如是等滿虛空際住。我等咸皆供養恭敬尊  重禮拜一切諸佛菩薩眾海。

[0486a05]  復以一切妙金寶間雜莊嚴瓔珞寶歡喜藏師  子座雲海。以一切華照耀間雜師子座雲海。  以一切帝青摩尼閻浮檀妙色蓮華藏師子座
雲海。以一切摩尼燈蓮華藏師子座雲海。以  一切摩尼光寶幢妙蓮華藏師子座雲海。以  一切寶莊嚴妙色蓮華藏師子座雲海。以一
切樂見因陀羅蓮華光藏師子座雲海。以一  切無盡光焰威勢蓮華藏師子座雲海。以一  切寶光普照蓮華藏師子座雲海。以一切佛  音聲蓮華光藏師子座雲海。如是等滿虛空
際住。我等咸皆供養恭教尊重禮拜一切諸  佛菩薩眾海。

[0486a17]  復以一切妙香摩尼樹雲海。以一切諸葉周  匝皆如合掌出香氣樹雲海。以一切莊嚴現  無邊明色樹雲海。以一切華雲垂布寶樹雲
海。以一切出於無邊莊嚴藏樹雲海。以一切  寶焰輪電樹雲海。以一切栴檀末菩薩示現  神通身樹雲海。以一切不思議無邊樹神莊
嚴菩提道場寶衣藏日電光明樹雲海。以一  切妙音聲流出意樂音普遍金光樹雲海。如  是等滿虛空際住。我等咸皆供養恭敬尊重  禮拜一切諸佛菩薩眾海。

[0486a27]  復以一切無邊寶色蓮華藏師子座雲海。以  一切周匝摩尼王電藏師子座雲海。以一切  瓔珞莊嚴藏師子座雲海。以一切諸妙寶鬘
燈焰藏師子座雲海。以一切圓音出寶雨藏  師子座雲海。以一切華香蓮華莊嚴寶藏師  子座雲海。以一切佛座現莊嚴摩尼王藏師  子座雲海。以一切闌楯垂瓔珞莊嚴藏師子
座雲海。以一切摩尼寶蜂金末香胎藏師子  座雲海。以一切妙香寶鈴羅網普莊嚴日電  藏師子座雲海。如是等滿虛空際住。我等  咸皆供養恭敬尊重禮拜一切諸佛菩薩眾
海。

[0486b10]  復以一切如意摩尼寶王帳雲海。以一切帝  青寶華蘂一切華莊嚴帳雲海。以一切香摩  尼帳雲海。以一切寶燈焰形帳雲海。以一切
佛神力出聲摩尼寶王帳雲海。以一切華光  焰寶帳雲海。以一切妙鈴普遍出聲焰帳雲  海。以一切無邊色無垢妙摩尼臺蓮華焰帳
雲海。以一切金蘂臺大光寶幢帳雲海。以一  切不思議莊嚴諸光瓔珞帳雲海。如是等滿  虛空際住。我等咸皆供養恭敬尊重禮拜一  切諸佛菩薩眾海。

[0486b20]  復以一切雜妙摩尼寶蓋雲海。以一切無量  光明莊嚴華蓋雲海。以一切無邊色真珠藏  妙蓋雲海。以一切諸佛菩薩慈門音摩尼王
蓋雲海。以一切妙色寶焰華鬘妙蓋雲海。  以一切寶光明莊嚴垂鈴羅網妙蓋雲海。以  一切摩尼樹枝瓔珞蓋雲海。以一切日照明  徹焰摩尼王諸香煙蓋雲海。以一切栴檀末
藏普遍蓋雲海。以一切廣博佛境界電光焰  莊嚴普遍蓋雲海。如是等滿虛空際住我等  咸皆供養恭敬尊重禮拜一切諸佛菩薩眾  海。

[0486c02]  復以一切寶明輪雲海。以一切無間寶焰光  形輪雲海。以一切華雲電光輪雲海。以一  切寶光佛化寶光明輪雲海。以一切佛剎現
入光輪雲海。以一切普門佛境界吼聲寶枝  光輪雲海。以一切佛剎吠瑠璃寶性摩尼王  光輪雲海。以一切無邊眾生色心剎那顯現  光輪雲海。以一切佛願生放悅意聲光輪雲
海。以一切所化眾生會妙音摩尼王光輪雲  海。如是等滿虛空際住。我等咸皆供養恭  敬尊重禮拜一切諸佛菩薩眾海。

[0486c12]  復以一切摩尼藏焰雲海。以一切佛色聲香  味觸光焰雲海。以一切寶焰雲海。以一切佛  法震聲遍滿焰雲海。以一切佛剎莊嚴電光
焰雲海。以一切華樓閣光焰雲海。以一切寶  末光焰雲海。以一切劫數佛出音聲教化眾  生光焰雲海。以一切無盡寶華鬘示現眾生
光焰雲海。以一切諸座示現光焰雲海。如是  等滿虛空際住。我等咸皆供養恭敬尊重禮  拜一切諸佛菩薩眾海。

[0486c21]  復以一切無邊色寶光雲海。以一切普遍摩  尼王寶光雲海。以一切廣博佛剎莊嚴電光  雲海。以一切香光雲海。以一切莊嚴光雲
海。以一切佛化身光雲海。以一切種種寶樹  華鬘光雲海。以一切衣服光雲海。以一切  無邊菩薩諸行名稱寶王光雲海。以一切真
珠燈光雲海。如是等滿虛空際住。我等咸  皆供養恭敬尊重禮拜一切諸佛菩薩眾海。

[0486c29]  復以一切不可思議摩尼寶光輪雲海。以一  切寶焰蓮華光雲海。以一切無邊色摩尼寶  光輪雲海。以一切摩尼真珠色藏雲海。以
一切摩尼妙寶旃檀末香雲海。以一切摩尼  寶蓋雲海。以一切清淨諸妙音聲悅可眾心  寶王雲海。以一切日光摩尼莊嚴雲海。以一
切無邊寶藏雲海。以一切普賢色身雲海。如  是等滿虛空際住。我等咸皆供養恭敬尊重  禮拜一切諸佛菩薩眾海。

[0487a09]  爾時諸龍王等作是願已。遶佛三匝頭面作  禮。得佛聖旨各各還依次第而坐。

[0487a11]  爾時有一龍王名無邊莊嚴海雲威德輪蓋。  三千大千世界主。得不退轉住願力故。為欲  供養恭敬禮拜於如來聽受正法。來此贍部
洲。時彼龍王從座而起。整理衣服偏袒右  臂。右膝著地。合掌向佛。而白佛言世尊我  今欲有少問。如來正遍知唯願聽許。

[0487a17]  爾時世尊告無邊莊嚴海雲。威德輪蓋龍王  言。汝大龍王若有疑者恣聽汝問。吾當為汝  分別解說令汝心喜。作是語已時無邊莊嚴
海雲威德輪蓋龍王即白佛言。唯然世尊云  何能使諸龍王等滅一切苦得受安樂。受安  樂已又令於此贍部洲時降甘雨。生長一切  樹木叢林藥草苗稼皆生滋味。令贍部洲一
切人等悉受快樂。

[0487a25]  爾時世尊聞是語已。即告無邊莊嚴海雲威  德輪蓋大龍王言。善哉善哉汝今為彼諸眾  生等作利益故。能問如來如是等事。汝大龍
王聽善聽極善聽。汝當作意我為汝說。龍王  汝成就一法令一切諸龍除滅諸苦具足安  樂。何者一法所謂行慈。汝大龍王若有天人
行大慈者。火不能燒刀不能害。水不能漂毒  不能中。內外怨敵不能侵擾。安樂眠睡安樂  覺寤。以自福護持其身。以大福而獲威德不
被他凌。於人天中形貌端嚴眾所愛敬。所  行之處一切無礙。諸苦滅除心得歡喜諸樂  具足。大慈力故命終之後得生梵世。汝大龍
王若有天人。修大慈行獲是福利是故龍王。  以慈身業以慈語業以慈意業應當修行。

[0487b10]  復次龍王。有陀羅尼名施一切眾生安樂。汝  諸龍等常須讀誦繼念受持。能滅一切諸龍  苦惱與其安樂。彼諸龍等既得樂已。於贍部
洲即能依時降注甘雨。使令一切樹木叢林  藥草苗稼皆得增長。爾時龍王復白佛言。何  者名為施一切樂陀羅尼句。爾時世尊即說  陀羅尼曰。

[0487b17]  怛儞也  (二合)  他  (一)  馱  (引)  囉抳  (尼貞反)  馱  (引)  囉抳  (二)  嗢跢  (引)  囉抳
(三)  三  (去)  鉢囉  (二合)  底  (丁以反)  瑟恥  (二  合)  跢  (引四)  尾惹嚩野  (一合)  野韈囉拏  (二合五)
薩底也  (二合)  鉢囉  (二合)  底  (同前)  枳孃  (二合引六)  薩  (引)  賀  (引)  枳孃  (二合引)  曩嚩底  (七)
嗢答播  (二合引)  娜  [寧*頁]  尾嚧  (引)  賀  [寧*頁]  (八)  阿  鼻灑左  [寧*頁]  (九)  阿鼻嚩野  (二合引)
賀囉  (十音)  輸  (上)  婆  (去引)  嚩底  (十一)  阿惹麼底  (十二)  曀呬禁婆  (引)  路  (引)  底  (十三)  嚩
(引)  賀  (引)  訶囉訖禮  (二合)  餉度曩  (十四)  播  (引)  跛戍  (引)  馱野  (十五)  沫  (引)  巘  (引)
[寧*頁]  哩  (引)  賀迦達摩多  (引十六)  秫  (詩聿反)  馱  (引)  路  (引)  迦  (十七)  尾底銘囉賀囉惹  素
(十八)  耨佉捨麼曩  (十九)  薩嚩母馱  (引二十)  嚩路  (引)  迦曩  (引)  地瑟恥  (二合)  帝  (二十一)  鉢囉
(二合引)  枳孃  (二合引)  曩  (引)  霓娑嚩  (二合)  賀  (二十二)

[0487c02]  佛告龍王。此陀羅尼句一切諸佛加持。汝等  常須受持讀誦。成一切義利得入法門。是名  施一切樂句。

[0487c05]  復次龍王。有大雲所生加持莊嚴威德藏變  化智幢降水輪吉祥金光。毘盧遮那一毛端  所生種性如來名號。汝等亦復憶念受持。持
彼如來名號者。一切諸龍種姓族類。一切龍  王眷屬徒眾。并諸龍女生龍宮者。所有苦惱  悉皆除滅與其安樂。是故龍王應當稱彼如  來名號。

[0487c12]  南無毘盧遮那藏大雲如來

[0487c13]  南無性現出雲如來

[0487c14]  南無持雲雨如來

[0487c15]  南無吉祥雲威如來

[0487c16]  南無大興雲如來

[0487c17]  南無大風輪雲如來

[0487c18]  南無大雲閃電如來

[0487c19]  南無大雲勇步如來

[0487c20]  南無須彌善雲如來

[0487c21]  南無大雲如來

[0487c22]  南無大雲輪如來

[0487c23]  南無大雲光如來

[0487c24]  南無大雲師子座如來

[0487c25]  南無大雲蓋如來

[0487c26]  南無大善現雲如來

[0487c27]  南無雲覆如來

[0487c28]  南無光輪普遍照耀十方雷震聲起雲如來

[0487c29]  南無十方大雲清涼雷聲深隱奮迅如來

[0488a01]  南無布雲如來

[0488a02]  南無虛空雨雲如來

[0488a03]  南無疾行雲如來

[0488a04]  南無雲垂出聲如來

[0488a05]  南無雲示現如來

[0488a06]  南無廣出雲如來

[0488a07]  南無擊雲如來

[0488a08]  南無雲支分如來

[0488a09]  南無如著雲衣如來

[0488a10]  南無雲苗稼增長如來

[0488a11]  南無乘上雲如來

[0488a12]  南無飛雲如來

[0488a13]  南無雲名如來

[0488a14]  南無散雲如來

[0488a15]  南無大優鉢羅華雲如來

[0488a16]  南無大香身雲如來

[0488a17]  南無大涌雲如來

[0488a18]  南無大自在雲如來

[0488a19]  南無大光明雲如來

[0488a20]  南無大雲施如來

[0488a21]  南無大雲摩尼寶藏如來

[0488a22]  南無雲聲藏如來

[0488a23]  南無雲族如來

[0488a24]  南無雲攝受如來

[0488a25]  南無散壞非時雲雹如來

[0488a26]  南無大雲高響如來

[0488a27]  南無大發聲雲如來

[0488a28]  南無大降雨雲如來

[0488a29]  南無族色力雲如來

[0488b01]  南無大雲并雨水如來

[0488b02]  南無流水大雲如來

[0488b03]  南無大雲滿海如來

[0488b04]  南無陽焰旱時注雨雲如來

[0488b05]  南無無邊色雲如來

[0488b06]  南無一切差別大雲示現贍部檀飛雲威德  月光焰雲如來應供正遍知三藐三佛陀

[0488b08]  爾時世尊說是如來名已。告無邊莊嚴海雲  威德輪蓋龍王言。汝大龍王。此等如來名號。  汝等一切諸龍若能受持稱名禮敬者。一切
諸龍所有苦難。皆悉解脫普獲安樂。得安樂  已即能於此贍部洲。降注甘雨令一切藥草  叢林樹木苗稼悉皆增長。

[0488b14]  爾時三千大千世界主無邊莊嚴海雲威德輪  蓋龍王。復白佛言世尊我今啟請如來說陀  羅尼句。令於未來末世之時。於贍部洲亢旱
不降雨處。誦此陀羅尼。即當降雨。飢饉惡  世多饒疾疫。非法鬪諍人民恐怖。妖星變怪  災害相續。有如是等無量苦惱。以佛威神加
持皆得除滅。唯願世尊以大慈悲愍諸眾生。  為說陀羅尼句。警覺諸龍悉令受持。能使諸  天歡喜踊躍。能摧一切諸魔遮止眾生災害
逼惱。能作息災吉祥之事。能除妖星變怪。如  來所說五種雨障亦皆消滅。即令此贍部洲  雨澤以時。唯願如來為我等說。

大雲輪請雨經卷上

* * *

【經文資訊】大正藏第 19 冊 No. 0989 大雲輪請雨經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
