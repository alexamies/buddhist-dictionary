佛說灌頂摩尼羅亶大神呪經卷第八
東晉天竺三藏帛尸梨蜜多羅譯

[0517c06]聞如是。一時佛在舍衛國祇樹給孤獨園。與千二百五十比丘俱。佛愍念世間天下人民。為諸邪魅鬼神所惱。佛便結是摩尼羅亶大
神呪經。於是世尊便舉過去七佛名字以為經證。第一維衛佛。第二式佛。第三隨葉佛。第四拘樓秦佛。第五拘那含牟尼佛。第六迦葉佛。今我第七釋迦文佛。

[0517c13]佛告阿難我今又舉是八大菩薩。颰陀和菩薩。羅隣竭菩薩。憍曰兜菩薩。那羅達菩薩。須深彌菩薩摩訶薩。和和菩薩。因互達菩薩
和輪調菩薩。是為八菩薩。及五百開士。佛告賢者阿難。此諸菩薩有大誓願。於我滅後五濁世中。救諸厄人。若為邪神惡鬼所持。皆當
一心呼其名字。即不違本願為人作護。令諸小魔自然消滅。

[0517c21]佛又告賢者阿難。我十大弟子各有威德。智慧齊等悉皆第一。我今結之各現其威神護諸四輩。佛言阿難。舍利弗大目揵連。大迦
葉須菩提。富樓那阿那律。迦旃延優波離。羅睺羅阿難。若四輩弟子為邪惡所中者。皆當呼其名號為人除憂。去諸厄難萬事吉祥。佛
告阿難有諸天子常樂佛法。於閑靜時來到我所。我為說法各得道迹。亦作誓願於我滅後護諸四輩。不令邪惡得其便也。四天大王。
提頭賴吒天。毘樓勒天。惟睒門天。毘沙門天。忉利天鹽摩羅天。兜率陀天不憍樂天。化應聲天化自在天。梵眾妙天梵輔祿天摩
訶梵天。水行梵天水微梵天。水無量梵天水應梵天。約淨天遍淨天。淨明天守妙天。微妙天廣妙天。極妙天福愛天。愛勝天近際天。普
觀天快見天。無結愛天色究竟天。淨光天普等天。是為三十三天。各現威神為四輩弟子。作大擁護辟除凶惡。

[0518a10]佛告阿難我今說是三十五龍王名字。其所居處各在異國。齊心等意以其所翫龍宮珍寶摩尼雜珠。以奉獻我。我為諸龍說其因緣
業報之事。各於我所得法眼淨建大誓願。於未來世佛法滅時。在所國土城邑聚落。護諸四輩令離危厄。不為邪橫之所侵害。使萬事吉祥。

波覽摩龍王　　阿梨伽龍王
因陀羅龍王　　娑伽婁龍王
思普陀龍王　　修陀利龍王
婆修只龍王　　波利沙龍王
得叉迦龍王　　伽婁盧龍王
阿梨伽龍王　　沙梁瞿龍王
阿婆盧龍王　　波利伽龍王
修婆睺龍王　　那栗陀龍王
須彌弗龍王　　苾闍陀龍王
質多斯龍王　　那某旨龍王
質多勒龍王　　思利那龍王
只利彌龍王　　難婁陀龍王
阿那俱龍王　　慢陀俱龍王
氷伽婁龍王　　伽多俱龍王
達婆婁龍王　　阿勒叉龍王
思羅婆龍王　　茫伽婁龍王
毘大都龍王　　跋陀羅龍王
摩根陀龍王

[0518b06]佛告阿難是諸龍王不可稱數。我今為汝及諸四輩。略說三十五龍王名字上首者也。若有厄難恐怖之日。令諸弟子演其名字。至
心呼者立在左右。辟除邪惡萬事吉祥。

[0518b10]佛語阿難我昔遊化諸國土中。有諸神王強梁難化不受教者。我悉降伏令其受道。既受道已皆作誓願。我滅之後後五濁世時。護佛
弟子不令諸邪雜魅小鬼求人長短。若有厄難恐怖之日。皆當一心呼其名號。我今說之灌頂神名一切善聽。

[0518b16]大神將軍摩醯首羅

[0518b17]大神將軍墮沙俗羅

[0518b18]大神將軍金毘羅

[0518b19]大神將軍半耆羅

[0518b20]大神將軍和耆羅

[0518b21]大神將軍摩尼跋陀羅

[0518b22]大神將軍波提羅

[0518b23]大神將軍摩和羅

[0518b24]大神將軍羅剎陀羅

[0518b25]大神將軍鳩摩和羅

[0518b26]大神將軍修摩乾羅

[0518b27]大神將軍波迦羅

[0518b28]大神將軍因輪無羅

[0518b29]大神將軍因持羅

[0518c01]大神將軍和林羅

[0518c02]大神將軍波耶越羅

[0518c03]大神將軍宋林羅

[0518c04]大神將軍檀特羅

[0518c05]大神將軍式叉羅

[0518c06]大神將軍健陀羅

[0518c07]大神將軍乾頭羅

[0518c08]大神將軍彌佉羅

[0518c09]大神將軍乾朱羅

[0518c10]大神將軍摩油羅

[0518c11]大神將軍阿須輪羅

[0518c12]大神將軍隨沙門羅

[0518c13]大神將軍隨孫羅

[0518c14]大神將軍曼提羅

[0518c15]大神將軍母阿宿提

[0518c16]大神將軍母設婁陀

[0518c17]大神將軍女薩遮摩

[0518c18]大神將軍女毘藍婆

[0518c19]大神將軍女持瓔珞

[0518c20]佛告阿難是諸大神及神母女等三十三王。若四輩弟子橫遭難者呼其名字。令人得福萬事吉祥。

[0518c23]佛告阿難又有六萬二十四鬼師。亦皆誓願於未來世五濁亂時。在所國土城邑聚落。護諸四輩不令小鬼之所得便。使獲吉利。我
今說之其名如是。

[0518c27]東方四鬼師怛署陀

[0518c28]鬼師疾佉　鬼師修涅多羅　鬼師不輪鬼師迦毘羅

[0519a01]南方四鬼師怛署陀

[0519a01]鬼師斯睺　鬼師婆斯睺　鬼師傷伽　鬼師賴遮

[0519a03]西方四鬼師怛署陀

[0519a04]鬼師嘻利　鬼師嘻羅只　鬼師輪波羅浮睺鬼師氷和和利

[0519a06]北方四鬼師怛署陀

[0519a07]鬼師陀羅尼　鬼師陀羅多升　鬼師復度伽　鬼師波盧毘多

[0519a09]上方四鬼師怛署陀

[0519a10]鬼師浮摩　鬼師修浮摩　鬼師波由鬼師夜摩

[0519a12]下方四鬼師怛署陀

[0519a13]鬼師根頭波　鬼師修摩　鬼師根陀鬼師修利耶

[0519a15]佛告阿難。我以略說諸佛名字菩薩羅漢諸天龍善神及二十四鬼師名字如是。今當又說四山河海。川谷井泉有諸精魅。喜行毒
惡以害萬姓。汝當正心誦是摩尼大神呪經。并說山海精魅名字。若有行毒害萬姓者。各使攝毒不復害人。

[0519a21]佛告阿難國土之中。四山河海有二精魅鬼。我今說之其名如是。

[0519a23]一名深沙　二名浮丘　國中魅鬼　山中魅鬼　林中魅鬼　草中魅鬼　墓中魅鬼　塚中魅鬼　地上魅鬼　地下魅鬼　水邊魅鬼水中魅鬼
空中魅鬼　市中魅鬼　死人魅鬼　生人魅鬼　飽死魅鬼　餓死魅鬼渴死魅鬼　道中魅鬼　道外魅鬼　堂中魅鬼　堂上魅鬼　堂外魅鬼　簷邊魅鬼　四壁魅鬼
火中魅鬼　火邊魅鬼　身中魅鬼身外魅鬼　飯時魅鬼　噎時魅鬼　金銀魅鬼　坐時魅鬼　臥時魅鬼　赤色魅鬼黑色魅鬼　有長魅鬼　身短魅鬼　有大魅鬼
有小魅鬼　中適魅鬼　白色魅鬼　黃色魅鬼　青色魅鬼　斑色魅鬼　紅色魅鬼紫色魅鬼　厭人魅鬼　夢中魅鬼　朝起魅鬼　步行魅鬼　飛行魅鬼

[0519b09]佛語阿難是諸山精溪瀆之中人間作害若人知其名者喚其名不能害人吾故說是四十九鬼今吾更說汝一心聽。

[0519b12]佛告阿難　有問人魂鬼　擊人魄鬼　喜鬪[口*爭]鬼　大語言鬼　有大笑鬼　有大戲鬼相扠打鬼　相搏撮鬼　遮生門鬼　噉人精鬼
食人血鬼　屠人肉鬼　喫人骨鬼拍人骨鬼　噉人五藏鬼　食人腸鬼　抽人筋鬼　縮人脈鬼　壞人胎鬼　使難產鬼喜瞋惱鬼　喜恚恨鬼　持刀行鬼　持杖行鬼
有汗傴鬼　有仰行鬼　有叉腰鬼有反倒鬼　有頸行鬼　有破髓鬼　碎身塵鬼　有疑阻鬼　有懸頭鬼　有五掣鬼有鍾心鬼　有寒戰鬼　有熱悶鬼　有沙中鬼
有崗堆間鬼　有健行鬼　有舉手鬼有摩頭鬼　有白頭鬼　有赤頭鬼　有黃頭鬼　有斷頭鬼　有吐火鬼　有憙燒人鬼有血光鬼

[0519b27]佛告阿難若人疾厄。為此諸鬼所嬈害者。當說其名字即當攝毒不能為害。還其處所隱匿不現。

[0519c01]佛告阿難又四十九山精之鬼我今說之。令諸四輩離諸邪惡。不復遭惱百病除愈。怨害不生得吉祥福。佛語阿難山精之中五等精
魅。我今說之其名如是。

[0519c05]青色山精　赤色山精　白色山精　黃色山精　黑色山精　高大山精　卑小山精　廣大山精　無頭山精　無手山精　無脚山精龍頭山精
蛇頭山精　馬頭山精　狗頭山精　虎頭山精　人頭山精　猨頭山精鳥頭山精　銜火山精　火殃山精　蛇形山精　龍形山精　男形山精　女形山精　三脚山精
六手山精　九頭山精　三頭山精四眼山精　四十九眼山精　三眼山精聚會山精　歌樂山精　喜歡山精　愁憂山精　悲哭山精　跛脚山精　喑啞山精　歎吒山精
相拘牽山精　鬪[口*爭]山精　吐青毒山精　吐赤毒山精　吐白毒山精　吐黑毒山精　吐黃毒山精　兩頭共身山精　龜形山精

[0519c20]佛言是為四十九山精之鬼。若四輩為山精鬼所害者。呼其名字即便攝毒不得為害。

[0519c22]佛言阿難國土四方山精雜魅。惡鬼伴侶水中雜精。我今更說諸精魅鬼。

[0519c24]火中魅鬼　水中魅鬼　水邊魅鬼　飄風之鬼　東方青色鬼　為惡夢鬼　為變怪鬼鳥鳴怪鬼　百狩變怪鬼　有狐鳴鬼　有烏鳴鬼　鼠鳴怪鬼
南方赤氣溫鬼　白氣溫鬼　青氣溫鬼　黑氣溫鬼　黃氣溫鬼五注之鬼　青色注鬼　白色注鬼　赤色注鬼　黃色注鬼　黑色注鬼　墜床死鬼喜為縣官鬼

[0520a03]金慢鬼　薜荔鬼　慳貪鬼　勤苦鬼　病瘦鬼　痛痒鬼　思想鬼　身中鬼　隆殘鬼絆繼鬼　有顛狂鬼　有癡聾鬼　呻吟鬼[口*弟]
哭鬼　困病鬼　虛耗鬼　嫉妬鬼籬間鬼　籬上鬼　門邊死鬼　戶邊死鬼魍魎鬼　北方黑色鬼　熒惑鬼　游光鬼詐稱鬼　斷人毛髮鬼　飲人血鬼　怨家鬼故氣神鬼
蜚尸鬼　伏尸鬼　有樹上鬼　有樹下鬼　溝澗死鬼　屋上鬼　屋頭鬼　呪咀鬼　宮舍鬼　軍營鬼　停傳鬼獄死鬼　囚死鬼　水死鬼　溺水死鬼　火死鬼
有客死鬼　有未葬鬼　有兩舌鬼有惡口鬼　酒死鬼　有陷死鬼　有復連死鬼　市死鬼　道路死鬼　有渴死鬼　有凍死鬼　有兵死鬼　有藥死鬼　鎮死鬼血死鬼
有碓死鬼　捕擣死鬼　有鬪死鬼有絞死鬼　有自刺死鬼　有恐死鬼強死鬼　迮殺死鬼　斷頭鬼　剪人毛髮鬼　有騎乘鬼　駕車鬼

[0520a22]佛言阿難中央及水中諸雜魅鬼我今更說。

[0520a23]步行魅鬼　逢忤魅鬼　山神魅鬼　樹神魅鬼　石神魅鬼　土神魅鬼　風神魅鬼　海邊魅鬼　海中魅鬼　橋梁魅鬼　宅中魅鬼雜破器魅鬼
溝渠魅鬼　道中魅鬼　道外魅鬼　湖中魅鬼　夷國魅鬼　蠻國魅鬼羗國魅鬼　虜國魅鬼　中國魅鬼　越國魅鬼　百國魅鬼　百狩魅鬼　馬行魅鬼百虫魅鬼
溪中魅鬼　谷中魅鬼　門中魅鬼　戶中魅鬼　竈中魅鬼　竈上魅鬼竈四邊魅鬼　注池魅鬼　廁中呪術魅鬼遮道魅鬼　遮虫魅鬼　不臣屬鬼　祇人頭鬼　帳中魅鬼
屏風間鬼　梁上魅鬼室中魅鬼　使人嘔吐鬼　噉屎尿鬼　客忤魅鬼　凶注魅鬼

[0520b08]佛言阿難是為六萬四十九鬼。汝當一心為萬姓故。誦持是摩尼羅亶灌頂章句摩訶神呪。急難之日當齋戒一心。思念十方一切諸
佛。過去七佛八大菩薩。十大弟子五百開士。三十三天諸大龍王。善神將軍及鬼神等。正心一意莫念東西南北之事。亦復莫念家室
之事。觀是諸佛菩薩羅漢。諸天龍神善鬼神等。觀念是已呼是諸鬼神為人作護。喚其名字即攝毒氣。還其所止不能為害。即便獲得吉祥之福。

[0520b18]佛告阿難若有善男子善女人等須習誦是摩尼羅亶灌頂大神呪時。有此事行不生誹謗何者是耶。願聞其事生信誹謗。唯願天尊
說是諸事。佛言阿難有人聞是大神呪經。不生誹謗有四事因緣。一者從過去佛聞。二者從善知識受。三者直信不毀。四者作菩薩道
欲度群生。生誹謗者又有四事。一者不從佛聞。二者不從師受三者無專信心。四者無菩薩意。以是因緣故生誹謗。有如是人不應授
與。佛語阿難若人信樂。有前四事行不生誹謗汝當為說大神呪經傳度與人。若有四事莫授與之。令彼前人獲無量罪。佛說是語竟。阿難唯諾受天尊教。

[0520c02]佛語阿難我既說是摩尼羅亶大神呪經甚深微妙灌頂章句十二部典。不可妄授持與人也。若有信心欲受之者。師當一心如法度與。
師師相承受是章句。法應七歲授與一人。不得輕慢深妙神呪諸佛菩薩羅漢真人。又為諸天善鬼神等之所守護。不得輕度授與人
也。若有受者當如上法。然後乃授是經法也。

[0520c09]爾時眾中有一居士。名曰善可問阿難言。佛滅度後出千歲時。若有善男子善女人等疾急苦惱。欲讀誦是大神呪時法則云何。阿難
言善可居士。若人欲讀神呪經者。香花供養十方諸佛。過去七佛菩薩羅漢。及諸天子善鬼神輩。佛昔教授得法淨眼已。各自作
誓。於未來世千歲之外。魔道興盛佛法欲滅。山海魅鬼人間惡魔。欲吐惡毒害四輩時。我當遊入聚落之中。護僧伽藍四輩弟子。世尊
爾時許可讚善。善鬼神等皆悉胡跪。作是誓願佛即可之。鬼神又言當為一切出家之人作大檀越。若有大嚫我者我即施僧。是故我
護檀越施主。唯願世尊勅諸弟子。法食之時施餘䴵果。佛亦許可。阿難語居士言。此諸善神誓願如此。常護佛法四輩弟子。若有善男
子善女人等有疾急之日。欲行讀是灌頂章句大神呪時。應當如是案上科法。散眾名花燒種種香。然于燈明施雜䴵果。蘇油石蜜得
飲食已。是諸善神為人作護。當讀誦是摩尼羅亶。大神呪經。便逮獲得吉祥果報。佛說經竟。比丘比丘尼優婆塞優婆夷諸天龍善神
不可稱數。阿難頭面禮佛足。四輩亦然歡喜無量頂受奉行。

灌頂經卷第八

* * *

【經文資訊】大正藏第 21 冊 No. 1331 佛說灌頂經
【版本記錄】CBETA 電子佛典 2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，北美某大德提供
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
