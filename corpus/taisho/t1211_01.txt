甘露軍茶利菩薩供養念誦成  就儀軌一卷
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

歸命金剛手　　密主大菩薩  
能說最上乘　　令速證菩提  
甘露軍茶利　　能摧諸魔障  
以慈慧方便　　現大忿怒形  
成大威日輪　　照曜無邊界  
修行者暗暝　　速得悉地故  
流沃甘露水　　洗滌藏識中  
熏習雜種子　　速集福智聚  
獲圓淨法身　　故我稽首禮  
我今依密言　　微妙理趣教  
說甘露儀軌　　阿闍梨先擇  
修密言弟子　　淨信三寶者  
愛敬於大乘　　渴仰瑜伽教  
好修菩薩行　　其心不怯弱  
求學相應門　　捨身命及財  
無厭倦悋惜　　族姓具諸根  
多聞護正法　　愛樂六度行  
愍念諸有情　　常被大誓甲  
盡度無邊界　　一切有情類  
令疾證菩提　　阿闍黎若見  
如是法器人　　方便而勸誘  
先當為演說　　微妙菩薩道  
善巧般若理　　速疾菩提路  
然與授三歸　　令發菩提心  
次授與三世　　無礙三種戒  
菩薩之律儀　　方引入輪壇  
授與本所尊　　持明諸灌頂  
應示曼茶羅　　告令三昧耶  
從今至成佛　　勿捨菩提心  
恭敬阿闍梨　　等同一切佛  
猶若執金剛　　於諸同學處  
深敬不輕慢　　從師受金剛  
及受金剛磬　　為求悉地故  
乃至菩提場　　常持不應捨  
親對灌頂師　　具受本尊教  
決定無疑謬　　然後勇進修

[0042c07]  修瑜伽者。從師受得本尊儀軌已。當於閑靜  處或於山林幽谷。諸教所說勝上之處。建立  淨室。或於精舍若於塔中。淨治其地以瞿摩
夷塗拭。又白檀香塗曼茶羅。或方或圓隨  意大小。以諸名花散於壇上。塗香燒香飲食  燈明閼伽。隨力所辦陳設莊嚴。當於室中安
本尊像。面向西。瑜伽者面向東。全身委地  作禮奉獻己身。諸佛菩薩攝受為主宰。密言  曰。

[0042c16]  唵薩嚩怛他  櫱  多布惹  (引)  鉢囉  (二合)  襪  多  曩夜多麼  (二合)  南儞哩夜  (二合)  多夜弭薩
嚩怛他  櫱  多室者  (二合)  地底  (丁以反下同)  瑟綻  (二  合)  擔  (引)  薩嚩怛他多  櫱  訖穰  (二合)  喃阿
(引)  尾捨  覩

[0043a01]  誦此密言作是思惟。盡十方一切世界微塵  剎土諸佛大海會。皆有自身。於一一聖眾前  捨身奉事。由密言加持故。蒙諸聖眾皆悉攝
受。又應五輪著地作禮。復想自身遍禮一切  如來及菩薩足。密言曰。

[0043a06]  唵薩嚩怛他  (引)  孽多播  (引)  娜滿娜南迦  路弭

[0043a08]  由此密言加持故。能令瑜伽者。不起于座遍  至十方。真實敬禮一切塵剎海會諸佛如來。  次應右膝著地。合掌當心閉目運心。遍觀
虛空有無量無邊塵剎海會諸佛菩薩。集會  降赴瑜伽者所。又想己身對一一諸佛菩薩  前。持種種塗香粖香花鬘燒香天妙飲食燈
明寶炬。奉獻一切諸佛菩薩。不起此座。愍  念盡無餘有情界漂流六趣。由自心虛妄分  別。迷於真理作諸不善。感招異熟種種苦果
觀於人天趣耽著五欲求不得苦。於諸天  趣作變易苦。以妙覺花開敷菩提心。觀於寒  氷地獄。以焚香氛馥。遠離寒氷之苦。於餓
鬼趣中。以天妙加持飲食。願彼等充飽。遠離  慳悋之業。觀於修羅傍生趣色無色界。心器  矯誑嗔恚之心更互殘害。及耽著三昧味。以
我般若燈明。悉除彼等惑纏。則於佛海會前。  虔誠發露三世之障。隨喜一切佛菩薩聲聞  緣覺。隨喜三世福德智慧資糧。則觀無量
無邊界雜染世界中一切有情類。皆證無上  正等菩提。又想己身於一一諸佛菩薩前。請  轉無上法輪。久住於世莫入涅槃。瑜伽者即
結跏趺坐。或半加隨意而坐。修瑜伽者不  應執著外淨。常以勝義自性清淨法水。洗滌  身心如理相應。誦清淨密言三遍。

[0043b03]  唵娑嚩  (二合)  婆  (引)  嚩  秫  鐸  (引)  薩嚩達莫  (引)  娑嚩  (二合引)  婆  (引)  嚩  秫
度憾

[0043b05]  如金剛頂瑜伽經中說。

身口意金剛　　菩提心為先  
淨心為澡浴　　利樂修行者

[0043b08]  即取塗香塗二手。合掌當心。即結如來部三  麼耶契。如未敷蓮合掌。即以進力附忍願  上節。以禪智各附進力側。結成印已誦密言。
入瑜伽作意。觀一切如來遍滿虛空願加持。  我又想從印流出無量光明。照觸盡無餘一  切有情。速證平等真如。以此佛三昧耶契。
速證瑜伽。願一切有情證得究竟大菩提。密  言曰。

[0043b16]  曩莫三曼多沒馱南  (引)  唵怛他  (引)  櫱  妬  納婆  (二合)  嚩野娑嚩  (二合引)  訶  (引)

[0043b18]  由誦結契作意。等同如來。當獲具相三十  二。無見頂相三身圓滿。以此契安於頂上。  隨便解散。

[0043b21]  次結蓮華部三麼耶印　又芙蓉合掌當自  心前。檀慧禪智並竪。餘六度散開。屈如八  葉蓮華。結成印已誦密言。入甚深大悲瑜伽
三麼地。觀滿虛空界觀自在菩薩。與無量持  蓮華者。願加持我。復起此觀。從印流出無量  光明。照觸六趣有情根本藏識中雜染種子。
獲得自他平等無緣大悲。速得如幻三摩  地。隨類六趣示現種種身。四無礙解脫。具六  十四種梵音。圓音頓應一切有情。以成佛道。  密言曰。

[0043c02]  曩莫劍麼攞播拏曳唵鉢納謨  (二合)  納  婆  (二合)  嚩  (引)  也娑嚩  (二合引)  訶  (引)

[0043c04]  由此印密言加持故。等同觀自在菩薩。當獲  十地十自在三種意生身。以此契安於自口  上解散。

[0043c07]  次結金剛部三昧耶印　二手相背。檀慧禪  智互相叉。結印成已誦密言。入菩提心三摩  地。觀遍滿虛空界金剛手菩薩與軍荼利。無
量忿怒眾集會。願加持我。復想從印流出無  量光明照觸一切有情不定趣異生趣向二  乘。速成大菩提。密言曰。

[0043c13]  曩莫三滿跢嚩日囉  (二合)  赧  (引)  唵嚩日  盧  (二合引)  納婆  (二合)  嚩  (引)  也娑嚩  (二合)
訶  (引)

[0043c15]  由誦結契作意。不久當得金剛薩埵身口意  金剛。能說密教令輪。以作盡無餘有情上  中下悉地。速疾頓證悉地。因便以此印當自  心前解散。

[0043c19]  復作是念。盡無餘世界中。有無量無邊有情。  雖發無上菩提之心。雖積集福德智慧資糧。  闕瑜伽智慧方便加持妙法。退失善根諸魔
得便。云何為彼引入解脫輪。為一一有情。說  三密瑜伽微妙大乘。速疾頓獲世間出世間  殊勝悉地果報。發如是心。則成被大誓莊嚴
甲冑。則結金剛明王最勝印。內縛忍願並  申。以進力二度屈如鉤。當忍願初節背。如  三股金剛杵形。禪智並申直附忍願側。密  言曰。

[0044a09]  唵嚩日囉  (二合)  [口*垠]  儞  (二合)  鉢囉  (二合)  捻  (引)  跛  跢  (二合引)  也娑嚩
(二合引)  訶

[0044a11]  以此印額左右肩心喉等五處。頂上散。由結  此印誦密言作意。則成被金剛甲冑。身同金  剛明王威光赫奕。無量無邊金剛族使者
侍。一切障難及不善心有情無能侵害。上於  虛空界乃至下風輪際。所有空行地居下毘  那夜迦等類。皆起慈心。不能為障礙修密言  行菩薩。

[0044a18]  次應結金剛輪菩薩印誦密言。以入曼荼  羅者受得三世無障礙三種菩薩律儀。由入  曼荼羅。身心備十微塵剎世界微塵數三
麼耶無作禁戒。或因屈伸俯仰發言吐氣  起心動念。廢忘菩提之心退失善根。以此印  契密言殊勝方便誦持作意。能除違犯愆咎。
三昧耶如故倍加光顯。能淨身口意故。則成  入一切曼荼羅。獲得灌頂三麼耶。應結契誦  七遍。二手內相叉。進力並伸。直忍願纏進
力初節前。各以峯相拄。禪智並伸直當心。  誦密言曰。

[0044a29]  曩莫悉底哩也  (四合)  地尾  (二合)  迦  (引)  南  (引)  怛他  (引)  孽跢  (引)  南  (引)
闍尾囉爾尾囉爾摩訶斫  訖囉  (二合)  嚩日哩  (二合)  娑跢娑跢娑囉帝  娑囉帝怛囉  (二合)  以怛囉  (二合)  以尾馱麼  儞  (三)
畔惹儞怛囉  (二合)  麼底悉馱  (引)  儗哩  (二合)  怛囕  (二合引)  娑嚩  (二合)  訶

[0044b06]  誦密言時作是觀念。盡虛空界遍法界三界  生死六趣有情。速得入金剛界大曼荼羅。等  同金剛薩埵大菩薩。次應身前想於下界風
輪。想憾字黑色漸引形如半月。遍相稱如風  輪。當思真實句。所謂一切法離諸因緣。

[0044b11]  次應於風輪上想鑁字。白色光明。漸引圓滿。  大小如本水輪。當思真實句。所謂一切法自  性離言說。又於水輪上想鉢囉  (二合)
字門。變  成金龜放金色光明。漸引廣大無量由旬。當  思真實義。所謂一切法勝義不可得以為方  便。又於空中想欠字門。變成毘盧遮那如來。
當思真實義。所謂一切法如虛空。佛身色如  素月光。首戴金剛寶冠。瓔珞嚴飾身。被天妙  輕衣結菩提勝印。深起悲愍。一切有情被貪
瞋癡煩惱火焚燒。積集無量不善極惡之業。  想毘盧遮那佛。遍身流注甘露八功德水。色  如珂靈。淋灕六趣一切有情煩惱之火。盈
滿金輪龜背為大香乳海故。當結成就海  印。十度內縛仰右旋。誦此密言曰。

[0044b25]  唵尾麼  [口*路]  (引)  捺地吽

[0044b26]  為成就變化蓮華故。當觀囕字門。流散赤焰  而成火輪。其形三角。漸引量同水輪。忽然之  間。從金龜背踊出八葉大蓮華。金剛為莖。
廣大無量由旬。於花臺中觀阿字門。當思真  實義。所謂一切法本不生。從阿字門法界等  流。踊出蘇彌盧山王。為成就妙高山故。當
結成就寶山王印。十度內相交為拳。相合  竪。密言曰。

[0044c05]  唵阿者攞吽

[0044c06]  由此印密言三麼地故。便成蘇彌盧山王四  寶所成。七重金山周匝圍遶。山間有八功德  水。山王傍出四跳。四天王等天各住本方。無
量眷屬衛護金剛峯寶樓閣。其山縱廣八萬  四千由旬。其地平正。為令堅密牢固如金剛  下至空際。應結金剛橛印。戒從慧方背間
入掌。忍入願力間亦然。方願峯從檀戒進忍  間向外出。餘度各以峯相柱。結成已誦密  言。想印成金剛橛。流散無量威猛火焰。以
大指向地釘之。一誦一釘至三遍便止。即成  堅固地界。密言曰。

[0044c17]  唵枳里枳里嚩日囉  (二合)  嚩日哩  (二合)  [口*勃]  (引)  滿馱滿馱吽癹吒  (半音)

[0044c19]  由此印密言加持故。設於念誦處道場地中。  不依法除一切過患不祥。感招種種障難。由  此印加持故成金剛座。天魔及諸障者不為
惱害。少用功力速疾獲大成就。隨心大小稱  壇場地應知次結方隅金剛牆印。

[0045a04]  准前橛印。開禪智竪之。側如牆形。應觀印  成金剛杵。從印流出無量熾盛金剛火焰。右  旋印遶身三轉。稱壇大小即成金剛堅固之
城。密言曰。

[0045a08]  唵薩囉薩囉嚩日囉  (二合)  鉢囉  (二合)  迦  (引)  囉吽癹吒  (半音)

[0045a10]  由結印誦密言作意加持故。一切諸佛尚不  違越。何況諸餘難調者。毘那夜迦及毒蟲利  牙爪者而能侵凌。

[0045a13]  瑜伽者又應於須彌山頂觀大寶殿。其殿無  價摩尼所成。四方正等具足四門。其門左右  有吉祥幢。軒楯周環。遍垂珠鬘瓔珞。鈴鐸
繒旛種種間錯。而為莊嚴彌布殿中。微風搖  激出和雅音。復於殿外四角及諸門角。以半  滿月等金剛寶而鈿飾之。寶柱行列垂妙天
衣。周布香雲普雨雜華。復於其外有無量劫  樹行列。諸天競奏眾妙音樂。寶瓶閼伽天妙  飲食。摩尼為燈。作此觀已而誦此偈。

以我功德力　　如來加持力  
及以法界力　　普供養而住

[0045a24]  說此偈已。即結大虛空庫藏印。十度金剛縛。  進力蹙如寶。禪智並申逼忍願。檀慧戒方  合如幢。結是印誦密言。想從印流出如上供
具樓閣等。真言曰。

[0045a28]  唵誐誐曩三婆嚩嚩日囉  (二合)  縠  (引)

[0045a29]  以此密言印加持故。縱觀不成。皆成真實廣  大供養。由此法爾所成故。

[0045b02]  又於寶樓閣中央觀阿字兩邊觀吽  (引)  字  是甘露軍荼利法身種子字。

[0045b04]  次於東方觀吽  (短聲)  字。是降三世法身種子。  又於南方觀怛  [口*洛]  (二合)  字。是忿怒金剛藏法
身種子。又於西方觀紇唎  (二合)  字。是金剛軍童  子法身種子。次於北方觀惡字。是金剛揭抳  (古譯名金剛童子法身種子)  。

[0045b09]  即結金剛因菩薩印。為令成就教令輪曼荼  羅故。普令一切有情冥然入金剛界等曼荼  羅故。

[0045b12]  瑜伽者則同入一切曼荼羅故。得受一切灌  頂故。約事業所建立一切曼荼羅。成吉祥清  淨不增不減。一切如來稱讚故。應結金剛因
契及誦密語。二手各作金剛拳。進力檀慧互  相鉤結。印安於自口上誦三遍。則成入金  剛界等教令輪一切曼荼羅。次安於頂上。則
成受一切灌頂。復以印按於所建立事相。及  觀所成等曼荼羅上。則真實如金剛薩埵親  建立輪壇。誦此密語曰。

[0045b21]  唵縛日囉  (二合)  斫羯囉  (二合)  吽弱吽鑁斛

[0045b22]  次結金剛寶車輅印。

[0045b23]  十度內相叉仰掌。進力側相柱。以禪智各捻  進力根下。想金剛使者駕御金剛寶車。乘空  而往至於妙喜世界。誦密言三遍真言曰。

[0045b26]  唵覩嚕覩嚕吽

[0045b27]  由此密語印加持故。七寶車輅至阿閦如來  妙喜世界大集會中。請本尊甘露軍荼利菩  薩。并諸大忿怒菩薩眷屬。無量諸供養菩薩
圍遶乘此車輅。

[0045c02]  次結請車輅印　准前印。以禪智向身撥忍  願。誦密言三遍密語曰。

[0045c04]  曩莫悉底哩也  (四合)  地尾  (二合)  迦  (引)  南  (引)  怛佗  孽跢  (引)  南  (引)  唵嚩日朗
(二合)  儗  (妍以反)  儞  也  (曩也反二合)  迦哩灑  (二合)  也娑嚩  (二合引)  訶

[0045c07]  由此印密言加持故。眾聖從本土來。至道  場空中而住。

[0045c09]  次結請本尊三昧耶降道場印　十度內相叉  作拳。禪度入掌。以智度向身招之。誦密言  曰。

[0045c12]  唵嚩日囉  (二合)  特嘞  (二合)  曀係曳  (二合)  呬  婆誐鑁阿密哩  (二合)  哆軍拏哩娑嚩  (二合引)  訶
(引)

[0045c15]  由此密言印加持。菩薩不越本誓願故。即赴  集會於道場。

[0045c17]  次應辟除諸魔作障難者。當用降三世威怒  眼印密言。於兩目瞳人上。觀呬  (引)  字變為  日輪。流出無量威光。於一一光道上。有種
種金剛火焰猛利杵。顰眉怒目右旋顧視菩  薩大眾。由此金剛威怒眼視。諸魔隱在大  眾中者。皆悉退散。以此瞻覩。本尊及聖眾咸  皆歡喜。

[0046a04]  次結上方金剛網印　准前牆印。以禪智各  捻進力下節。結印成已。觀印為金剛杵。又從  印流出無量金剛杵。一一杵皆流出無邊威
焰。相續成網。頂上旋印三匝。誦此密語  曰。

[0046a09]  唵尾塞普  (二合)  囉捺囉  (二合)  乞叉  (二合)  嚩  日囉  (二合)  半若攞吽癹吒  (半音)

[0046a11]  由此網印密言加持故。即成金剛堅固不壞  之網。

[0046a13]  次結火院密縫印　以左手掩右手背。竪禪  智。結印成已。當作此觀從印流出金剛熾盛  火焰。誦密言三遍。右遶身三匝。想於金剛牆
外。火焰圍遶。誦此密語曰。

[0046a17]  唵阿三磨  [口*垠]  儞  (二合)  吽癹吒  (半音)

[0046a18]  又結大三昧耶印　十度內相叉為拳。並竪  忍願。屈進力如鉤。在忍願兩邊如三股杵  形。以禪智附進力側。右旋印三匝誦密言三
遍。護於火院界外。誦密語曰。

[0046a22]  唵賞羯  [口*禮]  摩訶三麼琰娑嚩  (二合引)  訶  (引)

[0046a23]  由此印密言加持故。如金輪王等佛頂經說。  若有人誦持頂輪王等佛頂。五百由旬內修  餘部密言者。請本所尊念誦。聖者不降赴。亦
不與悉地。由一字頂輪威德攝故。若結此大  界。設隣近持誦頂輪王人。不能阻礙。不奪  威力。所持餘部密言皆速得成就。

[0046a29]  次結獻華座印　二手芙蓉合掌。禪智各捻  檀慧甲為臺。餘度如金剛。印成觀印為金剛  蓮華。又想從印流出無量金剛蓮華座。奉獻
本尊及聖眾等。誦此密語曰。

[0046b04]  唵嚩日囉  (二合)  味  (引)  囉也娑嚩  (二合引)  訶  (引)

[0046b05]  由結此印誦密言故。本尊及營從。則真實各  受得座已。

瑜伽者應辦　　閼伽二新器  
商佉或金銀　　雜寶及熟銅  
下至瓦木等　　充滿盛香水  
時華汎於上　　二手捧當額  
即思惟本尊　　軍茶利身色  
瑩如碧頗梨　　威光逾劫焰  
赫奕佩日輪　　嚬眉笑怒容  
芽牙上下現　　千目視不瞬  
晃曜咸如日　　千手各操持  
金剛諸器仗　　首冠金剛寶  
龍瓔虎皮裙　　無量忿怒眾  
金剛及諸天　　圍遶作侍衛  
觀念分明見　　住於曼荼羅  
復觀閼伽水　　流出霔本尊  
及聖眾二足　　能以一渧水  
成閼伽雲海　　普遍諸佛剎  
應誦後密言

[0046b24]  曩謨囉怛曩  (二合)  怛囉  (二合)  夜也曩謨嚩日囉  (二合)  矩  [口*路]  (二合引)  馱  (引)
也唵婀蜜哩  (二合)  跢  軍拏里訶娑訶娑遏者吽癹吒  (半音)  娑嚩  (二合引)  訶  (引)

[0046b28]  由獻閼伽香水故　速獲清淨妙法身。

[0046b29]  次結金剛塗香印　加持塗香奉獻本尊及  諸聖眾。其印以左手握右手腕。舒右手五度  揚掌。如施無畏勢。結印成已誦密語。思惟
從印流出塗香雲海。遍至一切世界盡虛空  界法界。遍滿一切微塵佛剎大海會聖眾前。  皆有自身持塗香器。供養一一尊而成廣大  供養。誦此密語曰。

[0046c07]  唵巘馱莽里儞嚩囉泥鉢囉  (二合)  底儗唎  (二合)  恨拳  (二合)  娑嚩  (二合)  訶  (引)

[0046c09]  由結印誦密言作意。速獲五分法身。能除一  切有情煩惱炎熱。

[0046c11]  次結金剛花印　加持諸花奉獻本尊及諸  聖眾。下至一花。皆成無量雲海。周遍供養  一切聖眾。若無花但結此印奉獻。其印以二
手十度內相叉。圓屈進力峯相柱。禪智附  進力側。結印成已兼誦密語。復應思惟從印  流出種種花雲海。周遍一切世界虛空界法
界。遍滿一切微塵佛剎海會大眾前而成廣  大供養。誦此密語曰。

[0046c19]  唵莽  (引)  囉  (引)  馱  [口*禮]  嚩日囉  (二合)  馱  [口*禮]  娑  嚩  (二合引)  訶  (引)

[0047a01]  由結此印誦密言加持故。速獲三十二相。能  令一切有情菩提心花開發。

[0047a03]  次結金剛焚香印　加持焚香奉獻本尊及聖  眾。以二手背相合。進力峯側相柱。禪智各  捻進力側。結印成已即作是觀。從印流出焚
香雲海。周遍一切世界盡虛空界法界。遍滿  氛馥。供養一切微塵剎土大海會。一一聖眾  前皆有自身。持種種和合香燒焯供養。誦此  密語曰。

[0047a10]  唵度  (引)  麼式契矩嚕嚩日哩  (二合)  抳娑嚩  (二合引)  訶  (引)

[0047a12]  由結此印誦密言加持故。速獲無礙智。

[0047a13]  次結金剛飲食印　奉獻本尊及聖眾。以二  手合芙蓉掌。結印成已誦密語。又應思惟從  印流出無量飲食雲海。周遍一切世界盡虛
空界法界。遍滿一切微塵剎土佛大海會一  一聖者前。成就無限廣大供養。若以此印加  持世間微少飲食。而成天甘露食雲海。周遍  奉獻一切聖者。誦此密語曰。

[0047a20]  唵麼攞麼攞冥伽莽里儞鉢囉  (二合)  底儗  哩  (二合)  恨拏  (二合)  嚩日哩  (二合)  抳娑嚩  (二合引)  訶

[0047a23]  由結此印誦密語故。速證三解脫味得法喜  禪悅食。

[0047a25]  次結金剛燈印　奉獻本尊及聖眾。其印以  右手作拳舒忍度。以禪押進甲。禪峯捻忍中  文側。右旋照。即作是觀從印流出無量金剛
燈雲海。周遍一切世界盡虛空界法界。遍滿  一切微塵剎土佛海會大眾前。成廣大供養。  以此印加持一燈。便成無量金剛燈雲海。能
周遍供養照曜一切佛剎聖眾海會。誦此密  語曰。

[0047b04]  唵入嚩  (二合引)  攞  (引)  莽  (引)  里儞捻跛式  契娑嚩  (二合)  訶  (引)

[0047b06]  由此密語印加持故。速獲如來淨五眼　次  結普供養印　供養本尊及聖眾。二手十度  初分相交。結印成已誦密語。思惟從印流出
種種供養雲海。天妙伎樂歌舞嬉戲等。天  妙衣服飲食燈明閼伽賢瓶劫樹寶幡幢蓋  諸寶等類。一切人天所有受用之物。眾多差
別供養具。如大乘契經所說供養之具。周遍  一切世界盡虛空遍法界一切微塵剎土諸  佛海會。一一聖眾前皆有真實供養。誦此密  語曰。

[0047b16]  曩莫薩嚩沒馱  冐  地薩怛嚩  (二合引)  南  (引)  薩  嚩他  (引平)  欠嗢娜誐  (二合)  帝娑頗  (二合)
囉呬  [牟*含]  誐誐曩劍  (平)  娑嚩  (二合)  訶  (引)

[0047b19]  供養已。了了觀想本尊兼諸眷屬。即誦此讚  讚揚聖者無量功德。

[0047b21]  麼訶麼邏  (引)  也戰拏  (引)  也尾儞也  (二合)  邏  (引)  惹  (引)  也娑  (引)  馱吠訥難  (上)
跢曩麼迦  (引)  夜也曩麼悉帝  (二合)  嚩日囉  (二合)  播拏曳

[0047b24]  讚歎本尊已。然後布字令自身成本尊三麼  地。二手金剛縛仰安臍下。閉目澄心定慮。起  大慈心於一切有情。願諸眾生速證本尊三
麼地。威德熾盛壽命神通等同聖者。即於自  頂上想唵字。赤色具大光明照曜十方。次觀  婀字當心。色如珂雪內外照曜如大月輪。又  觀蜜哩  (二合)
字於兩肩上。色如虹霓遍照一  切世界。又觀帝字於臍輪。色如皓素光明  潤澤。照於無邊世界一切惡趣。次觀吽字於  兩髀。其色如黃金光明照觸無間惡趣。次觀
頗字安兩脛。其色如玄雲照觸諸脩羅速令  悟正道。次觀吒字安二足掌。素色其形如  半月。流出光明照觸諸外道。令捨邪見網歸
信於三寶。由此布字三摩地。自身變成本  尊次說本尊身相應觀。四面四臂。右手執金  剛杵左手滿願印。二手作羯麼印身佩威光
焰鬘住月輪中。青蓮華色坐瑟瑟盤石。正  面慈悲。右第二面忿怒。左第三面作大笑  容。後第四面微怒開口。即結本尊羯麼印智
押慧度甲。餘如三股形慧手亦如之。右押左  交臂。

[0047c16]  密言曰。

[0047c17]  唵婀蜜哩  (二合)  帝吽癹吒  (半音)

[0047c18]  由此密語印加持自身。等同甘露尊。隨意所  樂觀念四臂八臂。乃至兩臂千臂。住本尊瑜  伽三麼地。益須歷然分明。

[0048a03]  次結金剛部母莽莫鷄印　二手內相叉。忍  願檀慧禪智並伸。如三股金剛杵形。結印成  已當誦此密言曰。

[0048a06]  曩謨囉怛曩  (二合)  怛囉  (二合)  夜也曩麼室戰  (二  合)  拏嚩日囉  (二合)  播拏曳麼訶藥乞叉  (二合)
細  曩跛怛曳怛儞也  (二合)  他唵矩蘭馱哩  滿馱滿馱吽癹吒  (半音)  娑嚩  (二合引)  訶  (引)

[0048a10]  如前印自身五處。由部母印加持故。速得悉  地現前。一切魔障悉皆遠離。人間所有怨敵  不善心者。皆得摧壞。發大慈心向瑜伽者。忽
見惡夢或不祥事現。誦一百八遍。一切皆得  消散獲大吉祥。瑜伽者即觀此聖者在本尊  前坐蓮華臺。頭冠瓔珞如天女形。左手持五
股金剛杵。右手施無畏勢。即想從部母口  中。流出金字本尊密言。行列具有光明。入瑜  伽者口。於舌上右旋如華鬘。作如是觀行已。  頂上解散此印。

[0048a20]  次結本尊三昧耶印檀慧相交入掌。並屈戒  方。押叉間。忍願並申。進力屈如鉤。柱忍願  初節後如三股金剛杵形。禪智並申。押戒方
背處於忍願間。誦此密言曰。

[0048a24]  曩謨囉怛曩  (二合)  怛囉  (二合)  夜也曩麼室戰  (二合)  拏麼賀嚩日囉  (二合)  俱  [口*路]  (二合引)
馱  (引)  也  唵戶嚕戶嚕底瑟吒  (二合)  底瑟咤  (二合)  滿馱滿馱賀曩賀曩阿蜜哩  (二合)  帝吽  癹吒  (半音)  娑嚩
(二合引)  訶

[0048a29]  當誦七遍了了分明觀本尊。及自身為本所  尊。由此印密言加持故。聖者不越本誓授與  悉地。即捻珠安於兩手中。如未敷蓮合掌
捧戴。誦金剛語菩薩密言加持七遍。密言曰。

[0048b04]  唵嚩日囉  (二合)  愚  (上)  呬也  (二合)  若  (引)  跛三  麼曳吽

[0048b06]  由此密言加持念珠。即誦密言一遍移一珠。  即為以誦密言一千遍。以二手大指頭指。  當心搯珠。餘三指散直。左手引珠右手搯
珠。如轉法輪相。念誦一百八遍或一千遍。  若不滿一百八遍即不充祈願遍數。念誦之  時心不間斷。觀身為本尊。誦之時不應出  聲。不緩不急。至娑嚩  (二合)
訶字珠齊畢。  數限滿已還捧念珠加持安置。

[0048b14]  又結本尊三麼耶印誦密言七遍。然後結  部母印誦七遍。想從自口中。却流出本所持  密言。金字行列入部母口。兼所持本尊密言
遍數。及功德付與部母。收掌守護終不散  失。然後結金剛縛定印。入本尊密言字輪  實根三麼地。即於兩目瞳人上觀囕字。色
如燈焰。微屈頸閉目。以心慧眼照了心道。當  於胸臆內觀想圓滿菩提心月輪。秉現在於  身器。了了分明離外散動。由智慧定水澄淨。
得菩提心月影於中現。良久心專注一緣。即  於圓明上。以心蜜言右旋一一字布列。意  誦乃至三五遍。即觀初唵字一切法本來無
所得。與義相應時。但心緣理不緣於字。一道  清淨遍周法界。即入第二阿字門。即觀一切  法本不生。既觀已即入第三蜜哩  (二合)  字門。
一切法我不可得。即成平等真如自性成就  恒沙功德。次應入第四帝字門。一切法真如  不可得。諦觀已。內有微細能緣所緣因緣法
義。即入第五吽字門。一切能所不可得因  無所得故果亦無所獲。次入第六頗字門。一  切法果不可得。由果無所得故即成究竟圓
滿法身。一切無漏法諸所依止。即觀第七吒  字門。一切法本不可得。由一切法無諍故  一切法本不可得。由一切法無所得故一切
法本不生。由一切法無生故一切法我不可  得。由一切法無我故一切法真如不可得。由  一切法真如無所得故一切法因不可得。由
一切法因無所得故一切法果不可得。由一  切法果無所獲故即一切法離諍。由一切  法無諍故。獲得清淨無戲論實相三麼地。周
而復始。由一念清淨心相應故。獲得無礙般  若波羅蜜。無始時來一切障業報障煩惱  障一時頓滅。十方一切諸佛及本尊現前。不
久當獲得隨意所樂世間出世間悉地成就。  現生證初歡喜地菩薩。後十六大生證無上  正等菩提。則從定出。二手金剛合掌。運心觀
本尊及聖眾。以微妙讚歎聲調讚揚功德。又  以五種供養如前運心而獻之。又獻閼伽心  中所求悉地啟白聖眾。唯願聖者不越本誓
大悲弘願。授與我悉地。則以火院密縫印密  言。左轉解前諸結界。則結車輅印想本尊及  眷屬乘車輅。向外撥忍願。奉送聖眾還歸本  土妙喜世界。密言如前。

[0049a15]  又結前金剛部母印以智度向外擲。誦此密  語曰。

[0049a17]  唵嚩日囉  (二合)  孽縒孽縒婆誐鑁阿  蜜哩  (二合)  跢軍拏里娑嚩婆嚩南  (引)  補曩  囉  (引)  誐麼曩
(引)  也那娑嚩  (二合引)  訶

[0049a20]  又結三部印誦密言三遍。結護身印已。禮佛  菩薩隨意經行。讀誦大乘經典。以福迴施一  切有情。心中所求悉地。當願眾生速疾獲得。
瑜伽者喫食時以部主密言印。加持自身五  處然後喫食。寢息時以部母印密言。加持自  身五處。便易及諸穢處。用嗚樞瑟摩金剛
心密言印加持五處。諸魔不得其便。速得成  就。烏樞瑟摩心密言曰。

[0049a28]  唵俱路  (二合)  馱曩吽弱

甘露軍茶利菩薩供養念誦成就儀軌一  卷

* * *

【經文資訊】大正藏第 21 冊 No. 1211 甘露軍荼利菩薩供養念誦成就儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
