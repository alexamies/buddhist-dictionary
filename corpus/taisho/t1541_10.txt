眾事分阿毘曇論卷第十
尊者世友造

宋天竺三藏求那跋陀羅  共菩提耶舍譯

千問論品第七之三

[0674c08]  禪、無量、無色、三摩提、定、菩提品、根、入、陰、界。

[0674c08]  禪  者，謂四禪。問：云何四？答：謂初禪、二禪、三禪、  四禪。

[0674c11]  問：此四禪，幾色、幾非色？答：禪所攝身口業，此  是色，餘非色。一切不可見，一切是無對。

[0674c13]  問：禪，幾有漏、幾無漏？答：一切應分別。禪，或有  漏、或無漏。云何有漏？謂禪所攝有漏五陰。云
何無漏？謂禪所攝無漏五陰。一切是有為。若  有漏，彼有報；若無漏，彼無報。一切從因緣生  世所攝。禪所攝身口業，是色所攝，餘是名所
攝。禪所攝心意識，是內入所攝，餘是外入所  攝。一切是智知。若有漏，斷智知及斷；若無  漏，非斷智知及不斷。一切是應修，一切不
穢污，一切是果及有果，一切是不受。禪所攝  身口業，是四大造，餘非四大造。一切是有上。  禪，若有漏，彼是有；若無漏，彼非有。禪所攝身
口業及心不相應行，因不相應，餘因相應。

[0674c25]  善五處少分攝四禪，四禪亦攝善五處少分。  不善處所不攝、無記處所不攝、漏處所不攝。  或有漏處攝非禪，作四句。有漏處攝非禪者，
謂禪所不攝有漏五陰。禪攝非有漏處者，謂  無漏四禪。有漏處攝亦禪者，謂有漏四禪。非  有漏處攝亦非禪者，謂禪所不攝無漏五陰  及無為。

[0675a03]  或無漏處攝非禪，作四句。無漏處攝非禪者，  謂禪所不攝無漏五陰及無為。禪攝非無漏  處者，謂有漏四禪。無漏處攝亦禪者，謂無漏
四禪。非無漏處攝亦非禪者，謂禪所不攝有  漏五陰。一切或過去或未來或現在，一切若  有漏，是色界繫；若無漏，是不繫。

[0675a09]  問：禪，幾學、幾無學、幾非學非無學？答：一切應  分別。禪，或學、或無學、或非學非無學。云何
學？謂禪所攝學五陰。云何無學？謂禪所攝無  學五陰。云何非學非無學？謂禪所攝有漏五  陰。禪，若有漏，彼修斷；若無漏；彼不斷。禪所
攝身口業及心不相應行，非心非心法非心  相應。禪所攝受陰想陰，彼相應行陰，是心法  心相應，心意識即心也。

[0675a16]  問：禪，幾心隨轉非受  相應？答：作四句。心隨轉非受相應者，謂心隨  轉身口業，心隨轉心不相應行及受。受相應
非心隨轉者，謂心意識。心隨轉亦受相應者，  謂想陰，彼相應行陰。非心隨轉亦非受相應  者，謂除心隨轉心不相應行，若餘心不相應
行。如受，想行亦如是，除其自性。三非覺非觀，  一分別。初禪，或覺隨轉非觀相應，作四句。覺  隨轉非觀相應者，謂覺隨轉身口業，覺隨轉
心不相應行，及覺相應觀。觀相應非覺隨轉  者，謂覺。覺隨轉亦觀相應者，謂覺觀相應心  心法。非覺隨轉亦非觀相應者，謂除覺隨轉  心不相應行，若餘心不相應行。

[0675a29]  問：禪，幾見非見處？答：作四句。見非見處者，謂  禪所攝盡智、無生智，所不攝無漏慧。見處非  見者，謂見所不攝有漏四禪。見亦見處者，謂
世俗正見。非見亦非見處者，謂見所不攝無  漏四禪。一切非身見因身見亦非彼因。禪所  攝身口業及思，此是業非業報，餘非業亦非  業報。

[0675b07]  問：禪幾業非業隨轉？答：作四句。業非業隨轉  者，謂思業。業隨轉非業者，謂受陰想陰識陰，  若思所不攝業隨轉行陰。業亦業隨轉者，謂
業隨轉身口業。非業亦非業隨轉者，謂除業  隨轉心不相應行，若餘心不相應行。

[0675b12]  禪所攝身口業，是造色色非可見色，餘非造  色色亦非可見色。禪所攝身口業，是造色色  非有對色，餘非造色色亦非有對色。一切是
甚深難了、難了甚深。  一切是善亦善因，一切非不善亦非不善因，  一切非無記亦非無記因，一切是因緣緣亦  有因。

[0675b19]  問：禪，幾次第非次第緣緣？答：一切應分別。初  禪，或次第非次第緣緣，作三句。次第非次第  緣緣者，謂未來現前必起心心法。次第亦次
第緣緣者，謂過去現在心心法。非次第亦非  次第緣緣者，謂除未來現前必起心心法，若  餘未來心心法，及身口業心不相應行。如初  禪，第二第三禪亦如是。
第四禪，或次第非次第緣緣，作三句。次第非  次第緣緣者，謂未來現前必起心心法，及無  想正受已起當起。次第亦次第緣緣者，謂過
去現在心心法。非次第亦非次第緣緣者，謂  除未來現前必起心心法，若餘未來心心法，  除次第心不相應行，若餘心不相應行及身  口業。

[0675c04]  禪所攝身口業心不相應行，是緣緣緣非有  緣，餘者是緣緣緣亦有緣。一切是增上緣緣  及有增上。禪，若有漏，彼隨流非流；若無漏，彼
非流亦非隨流。

[0675c07]  無量者，謂四無量。問：云何四？  答：謂慈悲喜捨。

[0675c09]  問：此四無量，幾色、幾非色？答：無量所攝身口  業，此是色，餘非色。一切是不可見，一切是無
對，一切是有漏，一切是有為，一切是有報，一  切從因緣生世所攝。無量所攝身口業，此是  色所攝，餘是名所攝。無量所攝心意識，是內
入所攝，餘是外入所攝。一切是智知，一切是  斷智知及斷，一切是應修，一切不穢污，一  切是果及有果，一切是有上，一切是不受。無
量所攝身口業，是四大造，餘非四大造。一切  是有。無量所攝身口業及心不相應行，因不  相應，餘因相應。

[0675c20]  善五處少分攝四無量，四無量亦攝善五處  少分。不善處所不攝、無記處所不攝、漏處所  不攝、無漏處所不攝。有漏五處少分攝四無
量，四無量亦攝有漏五處少分。一切或過去  或未來或現在，一切是善，一切是色界繫，一  切是非學非無學，一切是修斷。無量所攝身
口業、心不相應行，非心非心法非心相應；受  陰想陰，彼相應行陰，心法心相應，心意識即  心也。

[0675c29]  問：無量，幾心隨轉非受相應？答：一切應分別。  慈，或心隨轉非受相應，作四句。心隨轉非受  相應者，謂心隨轉身口業，心隨轉心不相應
行及受。受相應非心隨轉者，謂心意識。心隨  轉亦受相應者，謂想陰，彼相應行陰。非心隨  轉亦非受相應者，謂除心隨轉心不相應行，
若餘心不相應行。如慈，悲、喜、捨亦如是。如受，  想行亦如是，除其自性。

[0676a08]  問：無量，幾覺隨轉非觀相應？答：一切應分別。  慈心，或覺隨轉非觀相應，作四句。覺隨轉非  觀相應者，謂覺隨轉身口業，覺隨轉心不相
應行及覺相應觀。觀相應非覺隨轉者，謂覺，  若覺不相應觀相應心心法。覺隨轉亦觀相  應者，謂覺觀相應心心法。非覺隨轉亦非觀
相應者，謂除覺隨轉身口業，若餘身口業，除  覺隨轉心不相應行，若餘心不相應行，及覺  不相應觀，及非覺觀相應心心法。如慈，悲、捨  亦如是。
喜，或覺隨轉非觀相應，作四句。覺隨轉非觀  相應者，謂覺隨轉身口業，覺隨轉心不相應  行及覺相應觀。觀相應非覺隨轉者，謂覺。覺
隨轉亦觀相應者，謂覺觀相應心心法。非覺  隨轉亦非觀相應者，謂除覺隨轉身口業，若  餘身口業，除覺隨轉心不相應行，若餘心不  相應行，及非覺觀相應心心法。

[0676a25]  無量，或見亦見處、或見處非見。見亦見處者，  謂世俗正見，餘是見處非見。一切非身見因  身見亦非彼因。無量所攝身口業及思，是業
非業報，餘非業亦非業報。

[0676a29]  問：無量，幾業非業隨轉？答：作四句。業非業隨  轉者：謂思業。業隨轉非業者：謂受陰想陰識  陰：若思所不攝業隨轉行陰。業亦業隨轉者：
謂業隨轉身口業。非業亦非業隨轉者：謂除  業隨轉心不相應行：若餘心不相應行。

[0676b05]  無量所攝身口業：是造色色非可見色：餘非  造色色亦非可見色。

[0676b07]  無量所攝身口業：是造色色非有對色：餘非  造色色亦非有對色。一切是甚深難了、難了  甚深。

[0676b10]  一切是善亦善因，一切非不善亦非不善因，  一切非無記亦非無記因，一切是因緣緣亦  有因。

[0676b13]  問：無量，幾次第非次第緣緣？答：作三句。次第  非次第緣緣者，謂未來現前必起心心法。次  第亦次第緣緣者，謂過去現在心心法。非次
第亦非次第緣緣者，謂除未來現前必起心心  法，若餘未來心心法，及身口業心不相應行。

[0676b18]  無量所攝身口業、心不相應行，緣緣緣非有  緣，餘緣緣緣亦有緣。一切是增上緣緣及有  增上，一切隨流非流。

[0676b20]  無色者，謂四無色。問：云  何四？答：謂空入處、識入處、無所有入處、非  想非非想入處。

[0676b23]  問：此四無色，幾色、幾非色？答：一切是非色，一  切不可見，一切是無對。一有漏，三分別。空處，
或有漏、或無漏。云何有漏？謂空處所攝有漏  四陰。云何無漏？謂空處所攝無漏四陰。如空  處，識處、無所有處亦如是。一切是有為。

[0676b28]  問：無色，幾有報、幾無報？答：一切應分別。空處，  或有報、或無報。云何有報？謂善有漏空處。云
何無報？謂無記無漏空處。如空處，識處、無所  有處亦如是。非想非非想處，或有報、或無報。  云何有報？謂善非想非非想處。云何無報？謂  無記非想非非想處。

[0676c05]  一切從因緣生世所攝，一切是名所攝。無色  所攝心意識，是內入所攝，餘是外入所攝。一  切是智知。一斷智知及斷，三分別。三若有
漏，彼斷智知及斷；若無漏，非斷智知及不  斷。

[0676c10]  問：無色，幾是應修、幾是不應修？答：一切應分  別。空處，或應修、或不應修。云何應修？謂善空
處。云何不應修？謂無記空處。如空處，識處、無  所有處、非想非非想處亦如是。

[0676c14]  問：無色，幾穢污、幾不穢污？答：一切應分別。無  色，或穢污、或不穢污。云何穢污？謂隱沒。云何
不穢污？謂不隱沒。一切是果及有果，一切是  不受，一切非四大造，一切有上。一是有，三分  別。三若有漏，彼是有；若無漏，彼非有。無色所
攝心不相應行，因不相應，餘因相應。或善處  攝非無色，作四句。善處攝非無色者，謂善色  陰，無色所不攝善四陰及數滅。無色攝非善
處者，謂無記四無色。善處攝亦無色者，謂善  四無色。非善處攝亦非無色者，謂不善五陰，  無記色陰，無色所不攝無記四陰，及虛空、非
數滅。不善處所不攝。或無記處攝非無色，作  四句。無記處攝非無色者，謂無記色陰，無色  所不攝無記四陰，虛空及非數滅。無色攝非
無記者，謂善四無色。無記處攝亦無色者，謂  無記四無色。非無記處攝亦非無色者，謂善  五陰及數滅。或漏處攝非無色，作四句。漏處
攝非無色者，謂一漏處及二漏處少分。無色  攝非漏處者，謂漏處所不攝四無色。漏處攝  亦無色者，謂二漏處少分。非漏處攝亦非無
色者，謂色陰，漏處所不攝四陰，及無為。

[0677a06]  或有漏處攝非無色，作四句。有漏處攝非無  色者，謂有漏色陰，無色所不攝有漏四陰。無  色攝非有漏處者，謂三無色少分。有漏處攝
亦無色者，謂一無色及三無色少分。非有漏  處攝亦非無色者，謂無漏色陰，無色所不攝  無漏四陰，及無為。

[0677a12]  或無漏處攝非無色，作四句。無漏處攝非無  色者，謂無漏色陰，無色所不攝無漏四陰，及  無為。無色攝非無漏處者，謂一無色及三無
色少分。無漏處攝亦無色者，謂三無色少分。  非無漏處攝亦非無色者，謂有漏色陰，及無  色所不攝有漏四陰。一切或過去或未來或  現在。

[0677a19]  問：無色，幾善幾無記？答：一切應分別。無色，或  善、或無記。云何善？謂無色所攝善四陰。云  何無記？謂無色所攝無記四陰。一無色界繫，
三分別。三若有漏，彼無色界繫；若無漏，彼不  繫。一非學非無學，三分別。  空處，或學、或無學、或非學非無學。云何學？
謂空處所攝學四陰。云何無學？謂空處所攝  無學四陰。云何非學非無學？謂空處所攝有  漏四陰。如空處，識處、無所有處亦如是。

[0677a28]  問：無色，幾見斷、幾修斷、幾不斷？答：一切應分  別。空處，或見斷、或修斷、或不斷。云何見斷？
謂空處隨信行、隨法行人無間忍等斷。彼云  何斷？謂見斷二十八使，彼相應空處，彼所起  心不相應行。  云何修斷？謂空處學見迹修斷。彼云何斷？謂
修斷三使，彼相應空處，彼所起心不相應行  及不穢污有漏空處。云何不斷？謂無漏空處。  如空處，識處、無所有處亦如是。
非想非非想處，或見斷、或修斷。云何見斷？謂  非想非非想隨信行、隨法行人無間忍等斷。  彼云何斷？謂見斷二十八使，彼相應非想非  非想處，彼所起心不相應行。
云何修斷？謂非想非非想處學見迹修斷。彼  云何斷？謂修斷三使，彼相應非想非非想處，  彼所起心不相應行，及不穢污有漏非想非  非想處。

[0677b16]  無色所攝心不相應行，非心非心法非心相  應；受陰想陰彼相應行陰，心法心相應，心意  識即心也。

[0677b19]  問：無色，幾心隨轉非受相應？答：作四句。心隨  轉非受相應者，謂心隨轉心不相應行及受。  受相應非心隨轉者，謂心意識。心隨轉亦受
相應者，謂想陰，彼相應行陰。非心隨轉亦非  受相應者，謂除心隨轉心不相應行，若餘心  不相應行。如受，想行亦如是，除其自性。一切  非覺隨轉非觀相應。

[0677b26]  問：無色，幾見非見處？答：一切應分別。空處，或  見非見處，作四句。見非見處者，謂空處所攝  盡智無生智，所不攝無漏慧。見處非見者，謂
見所不攝有漏空處。見亦見處者，謂五見、世  俗正見。非見亦非見處者，謂見所不攝無漏  空處。如空處，識處、無所有處亦如是。非想非
非想處，或見亦見處、或見處非見。見亦見處  者，謂五見、世俗正見，餘見處非見。四無色，  幾身見因？廣說如苦集諦。

[0677c06]  問：無色，幾業非業報？答：一切應分別。空處，或  業非業報，作四句。業非業報者，謂報所不攝  思業。業報非業者，謂思所不攝報生空處。業
亦業報者，謂報生思業。非業亦非業報者，謂  除業業報空處，若餘空處。如空處，乃至非想  非非想處亦如是。

[0677c12]  問：無色，幾業非業隨轉？答：作三句。業非業隨  轉者，謂思業。業隨轉非業者，謂受陰想陰識  陰，若思所不攝業隨轉行陰。非業亦非業隨
轉者，謂除業隨轉心不相應行，若餘心不相  應行。一切非造色色非可見色，一切非造色  色非有對色，一切是甚深難了、難了甚深。

[0677c18]  問：無色，幾善因非善？答：作三句。善因非善者，  謂善報生四無色。善亦善因者，謂善四無色。  非善亦非善因者，謂除善報生四無色，若餘
無記四無色。一切非不善亦非不善因。

[0677c22]  問：無色，幾無記非無記因？答：一切應分別。無  色，或無記亦無記因、或非無記亦非無記因。  無記亦無記因者，謂無記四無色。非無記亦
非無記因者，謂善四無色。一切因緣緣及有  因。

[0677c27]  問：無色，幾次第非次第緣緣？答：一切應分別。  空處，或次第非次第緣緣，作三句。次第非次  第緣緣者，謂未來現前必起心心法空處，過
去現在阿羅漢最後命終心心法空處。次第  亦次第緣緣者，謂除過去現在阿羅漢最後  命終心心法空處，若餘過去現在心心法空
處。非次第亦非次第緣緣者，謂除未來現前  必起心心法空處，若餘未來心心法空處，及  心不相應行。如空處，識處、無所有處亦如是。
非想非非想處，或次第非次第緣緣，作三句。  次第非次第緣緣者，謂未來現前必起心心  法非想非非想處，過去現在阿羅漢最後命
終心心法非想非非想處，及滅盡正受已起  當起。次第亦次第緣緣者，謂除過去現在阿  羅漢最後命終心心法非想非非想處，若餘
過去現在非想非非想處。非次第亦非次第  緣緣者，謂除未來現前必起心心法非想非  非想處，若餘未來心心法非想非非想處，除  次第心不相應行，若餘心不相應行。

[0678a17]  無色所不攝心不相應行，緣緣緣非有緣，餘  緣緣緣及有緣。一切是增上緣緣及有增上。

[0678a19]  問：無色，幾流幾隨流？答：一切應分別。空處，或  隨流非流，作三句。隨流非流者，謂除流，若餘
有漏空處。流亦隨流者，謂三流少分。非流亦  非隨流者，謂無漏空處。如空處，識處、無所有  處亦如是。非想非非想處，或流亦隨流、或隨
流非流。流亦隨流者，謂三流少分，此是流亦  隨流，餘隨流非流。

[0678a26]  三摩提定者，謂四三昧修。問：云何四？答：謂有  三昧修廣修習住現法樂轉，有三昧修廣修  習知見轉，有三昧修廣修習慧分別轉，有三
昧修廣修習漏盡轉。

[0678b01]  問：此四三昧修，幾色、幾非色？答：三昧修所攝  身口業是色，餘非色。一切是不可見，一切是  無對。一有漏，一無漏，二分別。
住現法樂三昧修，或有漏、或無漏。云何有漏？  謂住現法樂三昧修所攝有漏五陰。云何無  漏？謂住現法樂三昧修所攝無漏五陰。
慧分別三昧修，或有漏、或無漏。云何有漏？謂  慧分別三昧修所攝有漏五陰。云何無漏？謂  慧分別三昧修所攝無漏五陰。

[0678b10]  一切是有為。一有報，一無報，二分別。三若  有漏，彼有報；若無漏，彼無報。一切從因緣生  世所攝。三昧修所攝身口業，是色所攝，餘是
名所攝。三昧修所攝心意識，是內入所攝，餘  是外入所攝。一切是智知。一是斷智知及  斷，一非斷智知及不斷，二分別。二若有漏，
斷智知及斷；若無漏，非斷智知及不斷。一  切是應修，一切不穢污，一切是果及有果，一  切是不受。三昧修所攝身口業，是四大造，餘
非四大造。一切是有上。一是有，一非有，二分  別。二若有漏，彼是有；若無漏，彼非有。三昧  修所攝身口業及心不相應行，因不相應，餘  因相應。

[0678b23]  善五處少分攝四三昧修，四三昧修亦攝善  五處少分。不善所不攝、無記所不攝、漏所不  攝。

[0678b26]  或有漏處攝非三昧修，作四句。有漏處攝非  三昧修者，謂三昧修所不攝有漏五陰。三昧  修攝非有漏處者，謂一三昧修及二三昧修
少分。有漏處攝亦三昧修者，謂一三昧修及  二三昧修少分。非有漏處攝亦非三昧修者，  謂虛空及數滅、非數滅。

[0678c03]  或無漏處攝非三昧修，作四句。無漏處攝非  三昧修者，謂虛空及數滅、非數滅。三昧修攝  非無漏者，謂一三昧修及二三昧修少分。無
漏處攝亦三昧修者，謂一三昧修及二三昧  修少分。非無漏處攝亦非三昧修者，謂三昧  修所不攝有漏五陰。

[0678c09]  一切或過去或未來或現在，一切是善。一  色界繫，一不繫，二分別。住現法樂三昧修，若  有漏，色界繫；若無漏，不繫。慧分別三昧修，
或欲界繫、或色界繫、或無色界繫、或不繫。云  何欲界繫？謂慧分別三昧修所攝欲界繫五  陰。云何色界繫？謂慧分別三昧修所攝色界
繫五陰。云何無色界繫？謂慧分別三昧修所  攝無色界繫四陰。云何不繫？謂慧分別三昧  修所攝無漏五陰。

[0678c17]  一無學，一非學非無學，二  分別。住現法樂三昧修，或學、或無學、或非學  非無學。云何學？謂住現法樂三昧修所攝學
五陰。云何無學？謂住現法樂三昧修所攝無  學五陰。云何非學非無學？謂住現法樂三昧  修所攝有漏五陰。慧分別三昧修，或學、或無
學、或非學非無學。云何學？謂慧分別三昧修  所攝學五陰。云何無學？謂慧分別三昧修所  攝無學五陰。云何非學非無學？謂慧分別三  昧修所攝有漏五陰。

[0678c26]  一修斷，一不斷，二分別。  二若有漏，彼修斷；若無漏，彼不斷。三昧修所  攝身口業及心不相應行，非心非心法非心
相應。三昧修所攝受陰想陰，彼相應行陰，心  法心相應，心意識即心也。

[0679a01]  問：三昧修，幾心隨  轉非受相應？答：一切應分別。住現法樂三昧  修，或心隨轉非受相應，作四句。心隨轉非受
相應者，謂心隨轉身口業，心隨轉心不相應  行及受。受相應非心隨轉者，謂心意識。心隨  轉亦受相應者，謂想陰，彼相應行陰。非心隨
轉亦非受相應者，謂除心隨轉心不相應行，  若餘心不相應行。如住現法樂三昧修，知見  三昧修、漏盡三昧修亦如是。  慧分別三昧修，或心隨轉非受相應，作四句。
心隨轉非受相應者，謂心隨轉身口業，心隨  轉心不相應行及受。受相應非心隨轉者，謂  心意識。心隨轉亦受相應者，謂想陰，彼相應
行陰。非心隨轉亦非受相應者，謂除心隨轉  身口業，若餘身口業，除心隨轉心不相應行，  若餘心不相應行。如受，想行亦如是，除其自  性。

[0679a18]  一無覺無觀，三分別。住現法樂三昧修，或覺  隨轉非觀相應，作四句。覺隨轉非觀相應者，  廣說如喜心。知見三昧修亦如是。意分別三
昧修，廣說如慈心。

[0679a22]  問：三昧修，幾見非見處？答：一切應分別。住現  法樂三昧修，或見非見處，作四句。見非見處  者，謂住現法樂三昧修所攝盡智無生智，所
不攝無漏慧。見處非見者，謂見所不攝有  漏住現法樂三昧修。見亦見處者，謂世俗正  見。非見亦非見處者，謂見所不攝無漏住現  法樂三昧修。
知見三昧修，或見亦見處、或見處非見。見亦  見處者，謂知見三昧修所攝世俗正見，餘見  處非見。  慧分別三昧修，或見非見處，作四句。見非見
處者，謂慧分別三昧修所攝盡智無生智，所  不攝無漏慧。見處非見者，謂見所不攝有漏  慧分別三昧修。見亦見處者，謂世俗正見。非
見亦非見處者，謂見所不攝無漏慧分別三  昧修。

[0679b09]  漏盡三昧修所攝慧，是見非見處，餘非見亦  非見處。

[0679b11]  一切非身見因身見亦非彼因。三昧修所攝  身口業及思，此是業非業報，餘非業亦非業  報。

[0679b14]  問：三昧修，幾業非業隨轉？答：一切應分別。住  現法樂三昧修、知見三昧修、漏盡三昧修，廣  說四句，如禪修多羅中分別。慧分別三昧修，
廣說四句，如聖種修多羅中分別。

[0679b18]  三昧修所攝身口業，是造色色非可見色，餘  非造色色亦非可見色。三昧修所攝身口業，  是造色色非有對色，餘非造色色亦非有對
色。一切是甚深難了，難了甚深。

[0679b22]  一切是善亦善因，一切非不善亦非不善因，  一切非無記亦非無記因，一切是因緣緣及  有因。

[0679b25]  問：三昧修，幾次第非次第緣緣？答：一切應分  別。三昧修，或次第非次第緣緣，作三句。次第  非次第緣緣者，謂未來現前必起心心法。次
第亦次第緣緣者，謂過去現在心心法。非次  第亦非次第緣緣者，謂除未來現前必起心  心法，若餘未來心心法，及身口業心不相應  行。

[0679c03]  三昧修所攝身口業，是緣緣緣非有緣，餘是  緣緣緣亦有緣。一切是增上緣緣及有增上。  一隨流非流，一非流亦非隨流，二分別。二若
有漏，彼隨流非流；若無漏，非流亦非隨流。

[0679c06]  菩  提品者，謂七覺支。問：云何七？答：謂念覺支  乃至捨覺支。

[0679c09]  問：此七覺支，幾色幾非色？答：一切非色，一切  不可見，一切是無對，一切是無漏，一切是有  為，一切是無報，一切從因緣生世所攝，一切
是名所攝，一切是外入所攝，一切是智知，一  切非斷智知及不斷，一切是應修，一切不穢  污，一切是果及有果，一切是不受，一切非四
大造，一切是有上，一切非有，一切因相應。

[0679c16]  善二處少分攝七覺支，七覺支亦攝善二處  少分。不善處所不攝、無記處所不攝、漏處所  不攝、有漏處所不攝。無漏二處少分攝七覺
支，七覺支亦攝無漏二處少分。一切或過去  或未來或現在，一切是善，一切是不繫。

[0679c21]  問：覺支，幾學幾無學？答：一切應分別。念覺支，  或學、或無學。云何學？謂學意思惟相應念覺  支。云何無學？謂無學意思惟相應念覺支。如
念覺支，餘一切亦如是。

[0679c25]  一切是不斷，一切是心法心相應。一心隨轉  非受相應，六心隨轉亦受相應。一切心隨轉  想行相應，除其自性。

[0679c27]  問：覺支，幾覺隨轉非觀  相應？答：一切應分別。念覺支，或有覺有觀、或  無覺有觀、或無覺無觀。云何有覺有觀？謂
有覺有觀意思惟相應念覺支。云何無覺有  觀？謂無覺有觀意思惟相應念覺支。云何無  覺無觀？謂無覺無觀意思惟相應念覺支。如
念覺支，擇法、精進、猗、定、捨覺支亦如是。  喜覺支，或有覺有觀、或無覺無觀。云何有覺  有觀？謂有覺有觀意思惟相應喜覺支。云何
無覺無觀？謂無覺無觀意思惟相應喜覺支。

[0680a08]  亦非見亦非見處，一分別。擇法覺支所攝盡  智無生智，所不攝無漏慧，是見非見處，餘非  見亦非見處。

[0680a11]  一切非身見因身見亦非彼因，一切非業亦  非業報，一切是業隨轉非業，一切非造色色  非可見色，一切非造色色非有對色，一切是
甚深難了、難了甚深。

[0680a15]  一切是善亦善因，一切非不善亦非不善因，  一切非無記亦非無記因，一切是因緣緣亦  有因。

[0680a18]  問：覺支，幾次第非次第緣緣？答：一切應分別。  念覺支，或次第非次第緣緣，作三句。次第非  次第緣緣者，謂未來現前必起念覺支。次第
亦次第緣緣者，謂過去現在念覺支。非次第  亦非次第緣緣者，謂除未來現前必起念覺  支，若餘未來念覺支。如念覺支，  餘一切亦如是。一切是緣緣緣亦有緣，一
切是增上緣緣及有增上，一切非流亦非隨  流。

眾事分阿毘曇論卷第十

* * *

【經文資訊】大正藏第 26 冊 No. 1541 眾事分阿毘曇論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
