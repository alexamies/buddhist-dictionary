十二緣生祥瑞經卷下


西天譯經三藏朝散大夫試鴻臚  少卿傳法大師臣施護奉　詔譯

[0847c06]  ![T16p0847_01.gif](/cb_tripitaka_web/figures/T/T16p0847_01.gif)

[0847c18]  注  云：「有支順轉，積日逆流，黑白月餘，如經  廣說。」

[0847c20]  爾時眾會，無量人天，白世尊言：「烏鳥鳴吟，時  來不定，如何了知？願佛演說。」

[0847c22]  爾時世尊告諸大眾：「若復有人，於十二支，審  諦觀察，了知憂喜。若無明支日，烏鳴於右，妻  女見喜；烏鳴在左，行人必來。

[0847c25]  「於行支日，右鳴安吉、左鳴獲財。

[0847c26]  「於識支日，右鳴所望必得遂意；左鳴所望皆  不成就。

[0847c28]  「於名色支，右鳴得財、左鳴囹圄。

[0847c29]  「於六入支，右鳴驚怖、左鳴諍訟。

[0848a01]  「於觸支日，右鳴驚怖、左鳴家人至。

[0848a02]  「於受支日，右鳴稱意；左鳴獲信，散失財物。

[0848a03]  「於愛支日，右鳴安樂、左獲善信。

[0848a04]  「於取支日，右鳴苦辛、左獲安吉。

[0848a05]  「於有支日，右鳴人問、左鳴安吉。

[0848a05]  「於生支日，右  鳴所求和合遂意；左鳴得信，財物破散。

[0848a07]  「於老死支，右鳴無患；左鳴破壞、財物少許。」

[0848a07]  爾  時世尊告眾會言：「若復有人，於無明支，烏鳴  北方，必獲來信。

[0848a10]  「於行支日，烏鳴北方，有喜事獲。

[0848a11]  「於識支日，鳴北安吉，諧和遂意。

[0848a12]  「於名色支，北方鳴時，聞悅意事。

[0848a13]  「於六入支，烏鳴北方，獲路遠事，財寶去遙，必  非和合。

[0848a15]  「於觸支日，烏鳴北方，有諍訟起。

[0848a16]  「受支日鳴，北方安吉。

[0848a17]  「愛支北鳴，遠離繫縛。

[0848a18]  「取支北鳴，卒事獲信。

[0848a19]  「有支北鳴，衣物必獲。

[0848a20]  「生支北鳴，人來問事。

[0848a21]  「老死北鳴，一切安吉。」

[0848a22]  時諸大眾白世尊言：「心齶上眴，云何了知？」

[0848a23]  爾時世尊告大眾曰：「若復有人，於十二支，憶  念不忘，悉皆了達。若無明支，  齶  上眴動，大聖者至。

[0848a26]  「行支日眴，家長安和。

[0848a27]  「識支齶眴，聖者必來。

[0848a28]  「名色支眴，多獲財物。

[0848a29]  「六入支眴，心起煩惱。

[0848b01]  「觸支齶眴，適意慶快。

[0848b02]  「受支日眴，有驚怖事。

[0848b03]  「愛支日眴，增長家財。

[0848b04]  「取支日眴，中一人夭。

[0848b05]  「有支日眴，聖者來至。

[0848b06]  「生支日眴，盜賊必至。

[0848b07]  「老死支眴，家內和合。

[0848b08]  「若復有人，觀十二支，了知憂喜。於無明支，心  上眴動，諍訟煩惱。

[0848b10]  「行支日眴，獲於財物。

[0848b11]  「識支心眴，有驚怖事。

[0848b12]  「名色心眴，父母歡喜。

[0848b13]  「六入支眴，於所求事，和合現前。

[0848b14]  「觸支心眴，父母驚怖。

[0848b15]  「受支心眴，南行禳之，乃可宜吉。

[0848b16]  「愛支心眴，獲大憂惱。

[0848b17]  「取支心眴，有惡人至。

[0848b18]  「有支心眴，有憂悲事。

[0848b19]  「生支心眴，必大怖畏。

[0848b20]  「老死支日心上眴動，老者必卒。」

[0848b21]  爾時大眾復白佛言：「此十二支，有此祥瑞，於  日用事，未能了知，復云何行，唯願宣說。」

[0848b23]  爾時世尊告大眾言：「若復有人，於無明支及  行支日，聚會筵設、修飾田宅、問事見貴、洗頭  等吉；澡浴作衣，宜勿用之。

[0848b26]  「於行支日，求事聽法、習學弧矢、收伏冤賊、澡  浴親貴、皆宜善用；洗頭有患，作衣退敗，慎勿  用之。

[0848b29]  「於識支日，王受灌頂、伏冤收軍、修營聚落、州  府舍宅、成就皆吉，洗髮咽項、造衣宜用；澡浴  驚怖，切宜慎之。

[0848c03]  「若名色支，諸所作事、及常住事、剃除髮爪、財  物收藏、皆善宜用；洗頭色變，澡浴驚怖，若作  衣時，獲喜速破。

[0848c06]  「六入支日，王受灌頂、修治聚落、圓滿成就、他  人勿拜、遷動新宅、財物遠離、收護獲罪；若澡  浴時，父母驚怖，若洗頭時，名稱無怖。

[0848c09]  「於觸支日，作善不成、惡事害人、罪犯速成。於  取支日，一切所為、父母驚怖、澡浴作衣、愛人  非久，必有血光，作衣未浴，宜勿著之。

[0848c12]  「於受支日，所求事喜、交易布施、修治精舍、吉  慶宜用；洗頭驚怖，獲不遂意，若作衣時，所希  非難，宜對友人著之前吉。

[0848c15]  「於愛支日，資具珍寶、宜收護吉；輕微急速行  用大憂，洗頭髮敗，作衣滿足。

[0848c17]  「於取支日，小兒剃髮、所為輕事、皆宜用之；師  度弟子、剃除髭髮、服藥和合、送客嫁娶、吉慶  富貴、澡浴獲財、作衣逢喜。

[0848c20]  「於有支日，結識交友、及一切事、諍訟遠離，洗  頭勿用，作衣澡浴，皆宜吉慶。

[0848c22]  「於生支日，修飾舍宅及鞍馬庫藏、見貴臣主、  皆吉宜用；澡浴遠行，亦宜用之，及洗頭喜，作  衣非久，宜當日著。

[0848c25]  「老死支日，所起惡事、富者財散、作於利益及  論義事、遠離諸非、洗頭速獲、飲食多美、澡  浴心惱、作衣長久。」

[0848c28]  於是眾會白世尊言：「足眴地動，烏吟犬吠，油  火鼠傷，善惡未了，願為演說。」

[0849a01]  爾時世尊告大眾言：「若復有人，於十二支，憶  念審察，當知善惡。所以者何？於無明支日，足  眴有喜。

[0849a04]  「於行支日，足眴主事不吉勿用。

[0849a05]  「識支名色，此日諍論。

[0849a06]  「六入支日，足眴人卒。

[0849a07]  「觸、受、愛支，此三足眴，諍論事起。

[0849a08]  「於取支日，足眴人卒。

[0849a09]  「於有支日，足眴獲衣。

[0849a10]  「生支足眴，賊難病怖。

[0849a11]  「老死支日，若足眴時，獲悲惱事。

[0849a12]  「復次，觀察十二有支，於無明支日，足眴動時，  有劫盜至；家犬吠時，人來問遠；衣燒無事；若
鼠嚙衣，危難來至；若有烏鳴，家人來問；衣油  污時，人卒獲信；若地動時，王恩普降。

[0849a16]  「於行支日，足眴動時宜出行吉；若犬吠時，有  少王事；若有烏鳴，善信必至；及見血光、衣  燒獲喜；鼠嚙衣時，獲大富貴；衣油污時，財物
多獲；若地動時，飢饉劫殺，外國來侵。

[0849a19]  「於識支  日，足眴動時，有非人至；有犬吠時，有賊盜至，  及獲財物；有烏鳴吟，諍訟事起；若衣燒時，而
有所得；若鼠咬衣，財失却得；油污衣時，父母  驚怖；有地動時，二王吞併。

[0849a23]  「名色支日，足眴獲  財，不求自至；犬吠人卒；若烏鳴吟，有愛人至；  衣鼠傷時，財失却來；衣燒有喜；衣若油污，
大人思念；有地動時，有冤賊起，除剪國靜。

[0849a27]  「六入支日，若足眴時，友人遠至，家長安吉；犬  吠諍訟；烏鳴人來，作和合事；鼠傷衣服，有人
水沒而卒；若衣燒損，諍訟獲財；衣若油污，有  驚怖事；有地動時，老者卒矣。

[0849b02]  「於觸支日，若足眴時，喜事得聞；家犬吠時，盜  賊來至；烏鳴驚怖；衣鼠損時，獲於財物；衣火
傷時，表於人卒；衣油污時，獲眷屬喜；地動諍  論。

[0849b06]  「於受支日，足眴動時，出行宜吉；家犬吠時，有  聖者至；衣鼠傷時，必得見主；衣火傷時，有少
事起；油污衣時，得不可意；有地動時，遠信必  至。

[0849b10]  「於愛支日，足眴獲財；犬非時吠，必有瞋訟；若  烏鳴吟，聞於子信；鼠傷衣時，必有人卒；火傷
衣時，得於財物；衣油污時，有吉慶事；有地動  時，冤賊必起，及有使命，從東而來。

[0849b14]  「於取支日，足眴獲罪，人卒有信；犬非時吠，有  諍訟事；烏鳴吟時，有眷屬卒；衣鼠傷時，有飢  饉至；衣火損時，必有所獲；衣油污時，散失
財物；有地動時，即外處來侵。

[0849b17]  「於有支日，足眴  動時，賊來聞信；犬吠非時，土地不寧；若烏鳴  吟，必獲於財；衣鼠傷時，家賊必至；衣火損
時，獲美飲食；衣油有喜，地動豐熟。

[0849b21]  「於生支日，足眴動時，遠乘速至；犬非時吠，有  喜悅事；烏鳴吟時，無事安和；鼠傷衣服，廣得  財物；火損衣時，什物增長；衣油污時，有喜
必來；若地動時，有軍兵至。

[0849b24]  「老死支日，足眴動  時，諍論事虛；犬吠非時，友人遠至；烏鳴吟  時，有諍訟事；衣鼠損時，財物散失；火傷衣
時，有囹圄難；衣油點染，諍論事至；有地動  時，難處東方。」

[0849b29]  爾時世尊復告大眾：「若復有人，於此緣生十  二有支，思念不忘，必能了遠憂喜等事。若  無明支日，宜護財物。

[0849c03]  「於行支日，收捨財物。

[0849c04]  「於識支日，宜學藝能。

[0849c05]  「名色支日，為眷屬吉。

[0849c06]  「六入支日，結識事吉。

[0849c07]  「若觸支日，宜破冤事。

[0849c08]  「於受支日，宜嫁娶事。

[0849c09]  「於愛支日，奉王命事行禁非法。

[0849c10]  「於取支日，宜知上事。

[0849c11]  「老死支日，起非法業，正行勿用。」

[0849c12]  時諸大眾白世尊言：「此十二支，於卜問時，云  何行之？」

[0849c14]  爾時世尊告眾會言：「若復有人，於無明支日，  欲求卜問，獲於財物、鞍馬皆吉、眷屬聚會、不  永勿用。

[0849c17]  「於行支日，宜卜問事，出行食飲、思子念友、說  法皆吉。

[0849c19]  「於識支日，若卜問時，事勿動喜、結識知友、不  起煩惱、事說成就、災難息除。

[0849c20]  「名色支日，若卜  問時，有怖煩惱、事散遍普、骨肉離別。

[0849c22]  「六入支日，行卜問時，獲財禮事、及妻室悅、女  男分貴。

[0849c24]  「於觸支日，卜問有諍，賊怖憂惱、非理患難、眷  屬不和。

[0849c26]  「於受支日，求卜問事，多獲財寶、飲食衣物、妻  室悅意、莊嚴具足。

[0849c28]  「於愛支日，求卜問事，心思搆畫、虛妄所求、  皆非成就。

[0850a01]  「於取支日，求卜問事，見者歡喜、稱讚護持、座  兼所乘、財獲多喜。

[0850a03]  「於有支日，求卜問事，獲怖王法、破壞憂惱、骨  肉離散。

[0850a05]  「於生支日，求卜問事，獲大財物、一切諧和、圓  滿成就、朋友歡喜、珍重稱讚。

[0850a06]  「於老死支，求  卜問事，虛妄善惡、破壞星散、無有精華、事  虛大憂、貪瞋數起。」

[0850a09]  爾時世尊，說是法已，告諸大眾：「若復有人，審  諦觀察十二緣生，了達善惡憂喜得失，應畫  轉輪圖寫分明；謂從無明，乃至老死，月日分
位，次第羅列，鼠牛虎兔龍蛇馬羊猴雞犬豕，  十二相狀，本形輪轉，次第為人解說。」

[0850a13]  時諸大  眾，聞佛所說，踊躍歡喜，信受奉行。

十二緣生祥瑞經卷下

* * *

【經文資訊】大正藏第 16 冊 No. 0719 十二緣生祥瑞經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jaero Chen 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
