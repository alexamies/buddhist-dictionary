佛說善樂長者經
西天譯經三藏朝奉大夫試光祿卿  明教大師臣法賢奉　詔譯

[0902c23]  如是我聞。一時佛在迦毘羅城。與大眾俱。是  時有一釋種長者。名曰善樂住在本處。而彼  長者信重三寶。歸依佛歸依法歸依僧。唯信
佛法僧不復信於諸餘外道。唯求佛法僧善  解苦集滅道。見真實理獲大果報。而當非大  即證菩提。時彼長者於所見色忽然不見。

[0902c29]  爾時善樂長者遙向世尊作是願言。我佛世  尊大慈大悲。願施我眼目施我眼光明施我  眼清淨除我眼昏暗。發是願已又作是言。我
今歸依佛歸依善逝。

[0903a04]  爾時世尊以清淨天耳過於人耳。遙聞彼長  者發願言已。即告尊者阿難言。阿難汝今持  我祕密神呪。往彼釋種善樂長者處。與作救
拔護持令得寂靜安樂。乃至與彼四眾亦作  利益安樂故。

[0903a09]  爾時世尊為善樂長者等。說此清淨眼祕密  大神呪曰　怛  [寧*也]  (切身下同)  他  (引一)  呬里彌里企里  (二)  呬係
(引)  多  (三)  忽喻忽喻  (四)  忽夜  (引)  尾底  (五)  忽盧忽  盧忽盧  (六)  訥訥訥訥盧  (七)  以此清淨眼祕密神
呪句力。眼得清淨除去昏暗除去翳障。乃至  除去風毒眼病黃毒眼病。痰毒眼病癊毒眼  病。無痛無腫無惱無苦無諸眵淚。如是等病
皆悉消除。復以戒真實力修行真實力苦。行  真實力祕密神呪真實力緣生法真實力。苦  法真實力集法真實力。滅法真實力道法真
實力。須陀洹真實力斯陀含真實力。阿那含  真實力阿羅漢真實力。緣覺真實力菩薩真  實力。佛真實力法真實力聖眾真實力。以如
是等真實力故。眼得清淨除去昏暗除去翳  障。所有風毒眼病黃毒眼病。痰毒眼病癊毒  眼病。皆不能侵。無痛無腫無惱無苦無諸眵  淚等。

[0903a26]  佛告阿難此祕密神呪。是過去六正等正覺  同共宣說。所謂尾鉢尸如來正等正覺。室棄  如來正等正覺。尾說部如來正等正覺。訖囉
葛忖陀如來正等正覺。葛那葛牟尼如來正  等正覺。迦葉波如來正等正覺。我今第七釋  迦牟尼如來正等正覺亦如是說。乃至四大
天王。謂持國天王增長天王。廣目天王多聞  天王。及帝釋天主娑婆界主大梵天王等。皆  亦隨喜宣說。

[0903b06]  佛告阿難。我未見彼天界梵界及諸魔界。乃  至沙門婆羅門等界。若有人持誦此祕密大  神呪三遍者。有諸病苦而能侵害。所有昏暗
內外翳障等。乃至天所作病龍所作病。夜叉  所作病阿脩羅所作病。迦樓羅所作病乾闥  婆所作病。鳩盤茶所作病必隷多所作病。富
單那所作病羯吒富單那所作病。毘舍左所  作病羅剎所作病。羯枯陀所作病  [口*大]  多拏所  作病。星曜所持乃至中毒。及諸邪呪法等悉
皆消除。又復阿難如是祕密大神呪法。若有  患者日念三遍。是人眼得清淨如前見物此。  如是清淨眼祕密大神呪有大力故。眼得如
是清淨。除去昏暗及內外瞖障。乃至風毒障  黃毒障痰毒障。痰毒障等皆悉消除。無痛無  苦無諸眵淚。又復清淨戒真實力修行真實
力。五通仙真實力賢聖真實力聖藥真實力。  祕密句真實力緣生法真實力。苦法真實力  集法真實力。滅法真實力道法真實力。須陀
洹真實力斯陀含真實力。阿那含真實力阿  羅漢真實力。緣覺真實力菩薩真實力佛真  實力。以如是等真實力故。眼得清淨。

[0903b27]  爾時世尊復說祕密神呪曰。

[0903b28]  那謨  (引)  沒馱寫  (一句)  婆誐嚩都  (引)  悉殿覩滿怛囉  (二合)  鉢那莎  (引)  賀  (二)

[0903c01]  佛告阿難此祕密大神呪。若人日日三時。與  前神呪同共依法誦念。是人所有眼病悉皆  消除。

[0903c04]  爾時尊者阿難白佛言世尊。我今承佛聖旨  持此祕密大神呪。往彼善樂長者處廣為宣  說。與彼善樂長者及四眾等作大利益。佛說
是經已尊者阿難及諸大眾。聞佛所說皆大  歡喜信受奉行。

佛說善樂長者經

* * *

【經文資訊】大正藏第 21 冊 No. 1380 佛說善樂長者經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
