文殊師利菩薩根本大教王經  金翅鳥王品一卷
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0325c10]  爾時釋迦牟尼佛。復觀淨居天宮。告文殊師  利童真菩薩言。文殊師利於汝大教中。一切  如來之所稱讚隨喜。順大真言行。令一切有
情入三昧耶壇故。通學地水火風空五種由  知此故。通達一切有情語言不思議境界。成  得金翅鳥王真言行。以神通悟此通達方便。
一切世間出世間法皆得成就。乃至一切傍  生及諸金翅鳥王身法悉皆通達。是故於菩  薩大眾中。金翅鳥王與無量金翅鳥圍繞。從
座而起往詣於文殊師利大菩薩前。頭面禮  足長跪合掌。而白文殊師利言。我住大菩薩  位。於此教王利益安樂諸有情故。說過去百
種法。唯願大菩薩隨喜許說。文殊師利菩  薩言。為有情利益故汝今說之。時金翅鳥王  以佛威神力故。從座而起歡喜踊躍。文殊師
利言。汝應宣說過去百種法并其深密法要。

[0325c26]  爾時金翅鳥王即說真言曰。

[0325c27]  曩莫三滿多沒馱  (引)  南  (引一)  阿鉢囉  (二合)  底  (二)  賀  多  (三)  捨薩那南  (引四)
怛儞野  (二合)  他  (五)  唵捨句娜  (六)  摩賀  (引)  捨句娜  (七)  尾旦多  (八)  跛乞叉  (二合九)  薩  嚩跛曩
(十)  誐那迦  (十一)  佉佉佉呬佉呬  (十二)  三摩  野  (十三)  摩奴薩摩  (二合)  囉  (十四)  吽底瑟姹  (二合十五)
冒  (引)  地薩怛舞  (二合十六)  枳孃  (二合)  跛野底  (十七)  娑嚩  (二合引)  賀  (引十八)

[0326a05]  爾時金翅鳥王說真言已。次當宣說過去百  種法。召龍調龍捉龍。或有被龍嚙及不嚙者。  皆令神著說過去未來一切事。召蛇罰謫蛇
取毒戲劇。不為毒中召一切毒。或纔稱意念。  或意作法。持誦者受齋戒三日不食。或不食  十二日。於河岸側。五色粉建立六肘曼茶羅。
畫八枚八葉蓮花。中央畫佛作說法相。佛右  以粉畫大聖文殊師利菩薩。作合掌瞻仰佛  相。佛左畫那羅延天。四臂持四種幖幟器仗。
近那羅延。畫金翎鳥王。作極可畏恐怖形。近  金翅鳥王。畫阿盧拏天。於大聖文殊後。畫  無慧菩薩及善財童子須菩提。合掌而住。如
是名為中壇。次壇東外院。以白灰撚畫金剛  杵。左邊以炭末畫劍。北邊以黃畫棒。西邊  以赤畫羂索。如是外院置曼茶羅。畫已。四邊
應以三甜食而供養之。於其壇上散種種花  及種種塗香末香。及置閼伽賢瓶滿盛香水。  燒安悉香。誦根本真言請一切聖眾。對此
壇前應作護摩爐。以無煙炭燃火以佉陀羅  木投之。於一切有情起大慈心。作龍座而坐  (帖膝坐也)  用蛇刺木榅三甜  (酪蜜酥也)  投於爐中一千八
遍。即成就相見即有眾蛇來集。即獻閼伽。當  知真言法成。應誦真言作是願言。願真言法  得悉地。即誦根本真言發遣。以閼伽水隨誦
真言。濺灑所有供養食飲花香。擲於河水中。  從此已後所作。鉤召禁止一切毒類。隨誦成  就。

[0326b03]  又法欲令兩人相憎。取白  [疊*毛]  花和毒藥。護摩  二十一遍彼即相憎。

[0326b05]  又法欲摧毀怨家。取蛇皮一枚誦真言一  遍。投於火中二十一遍即彼怨摧滅。

[0326b07]  又法取鳥翅護摩二十一遍。彼怨人狂走  猶如烏跳。

[0326b09]  又法若令男女互相敬愛者。以白芥子和酥  護摩二十一遍即相敬順。

[0326b11]  又法欲令王敬愛者。以乳粥護摩二十一遍  即得隨意。

[0326b13]  又法加持土塊投於火中火即不熱。若欲解  加持草投火即解。

[0326b15]  又法誦真言七遍加持江河泉。一切魚不被  網。

[0326b17]  又法彈指誦真言。能召諸魚。

[0326b18]  又法若一切患疾病者。加持水二十一遍。灌  於頂上病即得瘥。

[0326b20]  又法加持棒二十一遍。擊一切門門即自開。

[0326b21]  又法即以棒盛於青色袋中。當軍陣前遙示  他敵。彼軍即散。

[0326b23]  又法加持衣襟二十一遍。閃爍他敵。彼軍所  有一切刀杖弓弩。悉自破壞皆禁止不能動。  若欲解誦真言一遍解之即解。

[0326b26]  又法取蛇頭加持灰塞其口。稱彼人名誦真  言二十一遍彼人即瘂。

[0326b28]  又法若被毒箭中者。加持水遙濺其箭即  出。

[0326c01]  又法欲得破他真言。誦此真言彼即無效。若  欲得解即解。

[0326c03]  又法加持塼二十一遍。擲彼枷杻禁縛者。即  解枷杻破。

[0326c05]  又法若欲降雨。依前壇法建立作供養。及作  護摩爐取苦練木燃火。以白芥子護摩一  千八遍即降甘雨。若要多即更作護摩。乃至
千億皆得隨意。

[0326c09]  又法取蓽茇加持二十一遍。手執隨方揮處。  諸惡霜雹即移他處。

[0326c11]  又法若屋宅被火燒。作前法火災即移諸處。

[0326c12]  又法若雨雪。亦作此法准前知之。

[0326c13]  又法以泥蛇加持二十一遍。作是言嚙某乙。  即隨處分嚙彼人也。

[0326c15]  又法以炭粉作蛇亦准前法。若解彼。誦真言  云令解即解。

[0326c17]  又法若欲召蛇。以白芥子加持七遍。擲於四  方蛇即來應結界。以水灑之即成發遣。

[0326c19]  又法加持土塊二十一遍。擲於龍池中即龍  來。

[0326c21]  又法加持土擲於水中。龍即涌出。持誦者立  於龍背上皆得自在。

[0326c23]  又法若被蛇毒中者。以泥作四箇金翅鳥。誦  真言以水灑彼身上。擲金翅鳥於四方。彼即  各銜蛇將來。修行者作是言。汝飲彼人毒。
即消散便能起立。

[0326c27]  又法以小豆加持一百八遍。散擲四方即龍  來化作蜂形。語云螫某人。其蜂即螫。一切持  誦者無能解。其本作法人加持水灑之。即解
其毒消散。

[0327a02]  又法取弓加持箭射四方。即有蛇纏箭却來。  行者作是言。飲此毒。其被嚙人即起立。其箭  不應用鐵鏃者知之。

[0327a05]  又法若有被毒箭中者。加持水箭上其箭  即出。

[0327a07]  又法以蟻封泥作四箇鼠狼。加持水灑彼身  上。其鼠狼即去銜蛇來。行者作是言飲其  毒。毒即解被嚙人即起立。

[0327a10]  又法加持炭。於地上畫蛇。以閼伽木為杖鞭  之。其畫蛇即去銜蛇而來。即自飲其毒。被  嚙人死者即起。

[0327a13]  又法加持幢蓋。拂被毒中死者即却活。

[0327a14]  又法加持樂器彈擊吹之。所有被毒中死者  即活。

[0327a16]  又法若欲召龍蛇者。以土染為五色畫曼茶  羅。拍掌誦真言。即龍蛇從四方來入壇中。不  應怖畏。護身結頂髻不敢為害。

[0327a19]  又法用此真言加持眼。視瞋忿人。剎那頃即  倒地。彼即變為蛇。欲令解則解。

[0327a21]  又法如是誦真言。若有中毒人及不著毒者。  皆使神驗而得自在。

[0327a23]  又法取供養那羅延天萎花。誦真言加持一  百八遍。擲於四衢路或擲人家。花化為蛇便  能嚙人。若加持水灑之。其被嚙人毒即解。

[0327a26]  又法加持自手。經六月不被諸毒所傷。

[0327a27]  又法加持自身作是言。蛇嚙彼人即嚙。

[0327a28]  又法加持頭冠瓔珞諸具。帶在身上能護己  身。不被一切毒中。

[0327b01]  又法若被毒中死者。於彼身邊誦真言。或以  泥塗或以水灑。或以扇扇或意誦真言。其中  毒死者即活。

[0327b04]  又法若羸瘦者。加持大莽嬰和酥。燒薰彼人  即得肥充圓滿。

[0327b06]  又法以摩奴沙骨作末。烏鴟及梟。燒誦真言。  句中加彼名即彼喪亡。

[0327b08]  又法誦真言。加持摩難那藥  (於上藥中用者是也)  和糠燒。  令彼癲狂。

[0327b10]  又法以白芥子和。燒誦真言加彼人名。即被  難治瘧所困。

[0327b12]  又法以薏苡人和猫兒糞。燒誦真言加持。令  彼人互相憎。

[0327b14]  又法以髑髏末乾蝦蟇末乾魚末。知蜜。燒  誦真言加持令彼人斷命。

[0327b16]  又法以牛膽人骨。和酥燒摧怨家。

[0327b17]  又法以魚卵酒  [疊*毛]  花中子。相和誦真言加持。  若人離別在遠。稱彼名不久即歸來。

[0327b19]  又法以蓽荳磑破作末。以鷄肉及鷄子。和擣  為丸如酸棗大。燒稱彼名即成鉤召。

[0327b21]  又法以蘿蔔子擣。和油麻油燒。此是鉤召速  疾香法。

[0327b23]  又法以安悉香和酥。燒稱彼人名治一切病。

[0327b24]  又法以油麻和白芥子。護摩七夜。稱彼人名  即得敬愛順伏。

[0327b26]  又法鹽芥子相和。護摩一千八十遍。日三時  滿七日得大人敬愛。

[0327b28]  又法取髑髏細擣為末。加持一千八十遍。塗  手觸前人即得敬愛。

[0327c01]  又法取尸陀林灰。加持一百八遍。散彼人身  上即患重瘧。後若發心懺悔。以此真言加持  即解。

[0327c04]  又法以鼠狼毛白芥子蛇皮。相和作末。稱前  人名加持一百八遍燒。一切人共憎彼人。若  欲解加持油麻燒。却令成敬愛獲得財寶。

[0327c07]  又法以油麻粳米酥相和。燒誦真言加持。得  女人敬愛。

[0327c09]  又法以大麥油麻蝦蟇膏脂也。於龍池側作  護摩三夜。天即降大雨。

[0327c11]  又法泥作金翅鳥形。安自手合掌中。入水可  至胸。於中夜時稱彼人名。念誦一百八遍即  成敬愛。

[0327c14]  又法以粳米於尸林中散却拾取。每取一粒  誦真言一遍。打金翅鳥心上。即得官榮祿并  眷屬總得。

[0327c17]  又法以鼠狼毛及鼠毛  [疊*毛]  花中子。和燒念誦。  一切鬼神皆敬愛。隨意驅使悉能成辦。

[0327c19]  又法以毒婆羅得。和蜜燒皆得敬愛。

[0327c20]  又法以赤鷄子髑髏末。以赤芥子油和燒即  成敬愛。

[0327c22]  又法以波羅奢蘭香子摩難那藥花。和燒即  成敬愛。

[0327c24]  又法以茴香子天木蝦蟇糞等。和燒即成敬  愛。

[0327c26]  又法以大麥油麻茅屋蔞草。和牛尿燒即成  敬愛。

[0327c28]  又法以雌黃烏舌自身嚕地囉。和燒稱彼人  名即成瘂。

[0328a01]  又法以人髮牛肉和油麻燒。令他有病。

[0328a02]  又法以烏翅梟翅苦練油。相和燒稱彼惡人  名。即成驅擯。彼不自由即當遠去。

[0328a04]  又法以安悉香酥。和三果漿。燒念誦。一切  人皆敬愛。

[0328a06]  又法以零陵香天竺桂蘇合香。此三種和燒  念誦。令一切人隨順皆奉教命。

[0328a08]  又法以酥合白檀龍腦并安善那藥。燒念誦  貴人歡喜。

[0328a10]  又法於那羅延像前。坐摩訶莽娑。先設八遍  護摩奉獻。然後誦真言一千八遍。三夜作法  所求皆得。

[0328a13]  又法於尸林中。以尸林灰作彼人形。燒大虫  肉為香。坐茅薦上誦一千遍。所求皆得求者  皆將來。所處分皆行。

[0328a16]  又法以  [疊*毛]  花和糠烏翅。護摩剎那令彼驅逐。

[0328a17]  又法於尸林中以優曇鉢木然火。致劫波羅  為座。燒蛇皮其家食無有盡也。

[0328a19]  又法以尸林中骨擣為末。和白芥子護摩一  千八遍稱彼人名。百由旬內皆令召來。於諸  色欲染觸過。

[0328a22]  又法以白檀香。刻作展翊金翅鳥王形。一切  龍瓔珞嚴具。其嘴及爪極令銳利。作恐怖可  畏形。立於蓮花臺上。作向下視勢。或以別木
或於牆壁上畫亦得。其匠須受八戒。倍酬其  價直。當令歡喜。其大小可一搩量。對此像前  作一切事業。一切所求無不成就。

[0328a28]  又法欲求增益者。以尾嚩木作金翅鳥王像。  對前念誦所求皆得。

[0328b01]  又法欲求敬愛者。以優曇鉢木作像。對前念  誦即成敬愛。

[0328b03]  又法欲求子及牛群者。以夜合木作像。

[0328b04]  又法欲求財者。以末度迦木作像。

[0328b05]  又法以猪肉護摩。果報成就。

[0328b06]  又法若求官位。以馬肉護摩。

[0328b07]  又法以黑娑羅鳥肉。護摩求吉祥福。

[0328b08]  又法求聲名普聞。并求女人求田地。燒大蟲  肉護摩。

[0328b10]  又法求論理得勝者。亦同大蟲肉莽娑護摩。  即成就。

[0328b12]  又法求鬪戰得勝。以大蟲肉護摩。決定剋勝。

[0328b13]  又法求大力王敬愛。以象肉護摩便得敬伏。

[0328b14]  又法若有憍寵傲慢有勢及宰臣。以馬香草  (此云婆羅門參)  護摩即得敬伏。

[0328b16]  又法令彼斷命。燒象毛稱彼名護摩。

[0328b17]  又法以珠麼那木。刻作金翅鳥像。於此像前  念誦即彼斷命。

[0328b19]  又法於金像前念誦。成增益法。

[0328b20]  又法於銀像前念誦。求名稱普聞。

[0328b21]  又法以烏翅護摩。能損害彼。

[0328b22]  又法以鵰翎護摩。能作殺害。

[0328b23]  又法以梟翅護摩。能令相憎。

[0328b24]  又法以孔雀羽護摩。足財寶。

[0328b25]  又法以野鷄翎護摩。多饒妻妾。

[0328b26]  又法以雀兒翅護摩。多子息。

[0328b27]  又法若求金。應燒鳥翎。

[0328b28]  又法以鴟翅護摩。能令彼昏迷。

[0328b29]  又法以狗肉護摩。能令他斷命。

[0328c01]  又法以水牛肉護摩。成鉤召。

[0328c02]  又法欲損害彼。用大蟲肉護摩。

[0328c03]  又法欲息災。以鹿毛護摩。

[0328c04]  又法欲摧壞城。燒羖羊毛護摩。

[0328c05]  又法欲令人相憎。以人上毛護摩。

[0328c06]  又法欲令損害彼。亦用人毛護摩。兼能摧壞  怨家。

[0328c08]  如是等法三時七日護摩。若纔憶念我。能除  一切毒。若常念誦能作一切事。世尊若有於  此大教王。修此真言時三時念誦。我常為除
一切災禍。常當隨彼人後。爾時金翅鳥王說  自手印。

[0328c13]  以二大母指相縈繞。二手如屈翅勢。結此  印即成身印。此是大摩醯首羅先已曾說。  一切諸龍若見此印。悉皆消融不敢違命。此
即印低下餘指來去招。即成召龍印真言曰。

[0328c17]  唵弱

[0328c18]  此印真言能調伏龍。亦能調伏難調伏者。又  以二手合掌如未敷蓮華。二大母指入。便  各握為拳相合。此印名調伏天上人間諸龍
印。能成辦一切。又說印二手合掌。二無名  指外叉在中指背。二大指相並微屈如口。二  頭指各鉤無名指。二小指相並竪。用根本真
言。此名金翅鳥王通光印。亦名驚怖諸龍印。

[0328c25]  我所說一切真言中修行法。世間金翅鳥經  中軌則。皆用此真言印。成助辦事。愍念一切  有情故。說此根本教王。常當於此勝教求成
就。皆於有情作殊勝利益事。當於未來末法  時。用此護持佛法。擁護國王及國界。令諸  有情皆得安樂。此法門應須揀擇法器。淨信
三寶者。住菩提心深愍有情者。孝順父母忠  敬國王。尊重和上阿闍梨。諸根圓備深信真  言法。現世成就無疑者。深生渴仰勤求此法。
不惜身命者。阿闍梨若見如是等人慇懃求  請。則令辦曼茶羅資具。則為建立如前所說  曼荼羅。令弟子清淨齋戒。授與三歸菩提心
戒。引入曼茶羅。擲花著佛菩薩及那羅延金  翅鳥王諸天等。是人堪為法器。應合得聞。合  受此法。若擲花不著聖眾。於此法亦無成就
分。既得著已。則於此壇前以根本真言。加持  香水三遍。作是誓言。受此法後。輒不得向  未入曼茶羅者說。於阿闍梨不應輕慢背恩。
若能今生不趣此誓。悉地現前。來生當得生  大聖文殊宮中。若漏泄背恩。則必夭壽多招  災難。當來墮于惡趣。既發如是誓已。令飲誓
水。從阿闍梨一一決擇受持讀誦。不應以少  過愆作損害法。凡所作法。為多人利益匡護  國界護持佛法。發如是心者。少用功力速疾
成就。獲得無量廣大功德。此法甚深極須珍  敬。此法一切金翅鳥法中。為王最為殊勝。

[0329a22]  若欲調伏一切竪子。用鹿肉燒火。

[0329a23]  若欲令人相憎。以  [薰*鳥]  鶘翅毛燒火。

[0329a24]  若欲調伏竪子。取雉翅毛燒火。

[0329a25]  若欲喚遠人。燒水牛肉即得。一日三時時別  一千八遍即得成就。

文殊師利菩薩根本大教王經金翅鳥王品  一卷

* * *

【經文資訊】大正藏第 21 冊 No. 1276 文殊師利菩薩根本大教王經金翅鳥王品  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
