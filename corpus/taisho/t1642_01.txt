金剛針論
法稱菩薩造

西天譯經三藏朝散大夫  試鴻臚少卿傳教大師臣  法天奉　詔譯

[0169b08]  如婆羅門言。眾典之內。四圍陀正。又於此  中念為其正。又此念中能所詮正。又於此中  能詮為正。唯此最上無法過此。世若無此業
云何作。由此能詮。若愛若恚從此而生。如一  切姓婆羅門上。今此言詮亦復如是。

[0169b13]  此理不然。所以者何。彼婆羅門何姓何命。復  云何知。行業云何。如何得此婆羅門名。又此  圍陀。云何稱正。帝釋元因。云何傍生傍生云
何。生於月天。日天元因。復生傍生。風天火  天水天元因。展轉往來。云何如是。

[0169b18]  又彼妄執。天中死已復生天中。人中死已復  生人中。傍生亦然。四圍陀內作此說者。皆非  正理。此命是何。何因名命。婆羅門等亦復如  是。

[0169b22]  又汝外道婆羅門言。正典所說。婆囉帝山產  七禽獸。那娑囉陀及別鹿迦陵惹哩山。彼  山所有鸚鵡鷺  [斯/鳥]  鵝鹿之類。生在人中俱嚕
乞曬  (二合此云福地)  。從彼死已生在婆羅門中。解四圍  論。

[0169b27]  此等禽獸鹿鵝鴛鴦。出生人中。彼獸之命。是  婆羅門非婆羅門。所以者何。彼命若是而非  禽獸。彼命若非彼生婆羅。此言非理。

[0169c01]  婆羅門執。四圍陀論是萬法本。亦號真如。非  於餘姓而許受食。

[0169c03]  於首陀處數數受利。正違自宗。何名淨行。由  此亦非真婆羅門。

[0169c05]  又四圍陀婆羅門法。妄執正命及於正法婆  羅門種。亦復非理。云何正法。種姓間雜。何名  最上。所以者何。非最間雜。其事云何。

[0169c08]  且如父名那洛乞叉。其子乃名兵誐羅仙。又  如父名阿誐悉帝。其子亦名阿誐悉帝  (二合)  。又  如父名布沙野  (二合)
左。其子乃名嬌尸迦。又如  其父名俱舍子。其子名為僧薩多  (二合)  誐。又如  父名迦癡那。其子亦名迦癡那。又如父名婆左  虞臘麼  (二合)
。其子乃名嬌怛麼。又如父名迦  羅舍  (引)  。其子乃名訥嚕  (二合)  拏左哩野  (二合)  。又如  父名底逸底哩。其子乃名底帝哩  [口*女]
(尼所引)  迦。  又如父名捺囉  (二合)  [牟*含]  。子名仙覺。又如母名野  鹿採魚人生。其子乃名嚩野  (二合)  僧子覺乞曬  (二合引)
。父首陀姓其子乃名尾濕  (二合)  彌怛覽  (二合)  。  母是氈陀羅。子名嚩瑟姹  (二合)  。母名烏哩  嚩  (二合)
尸。天所生女非婆羅門。如上所說。何因  固執言婆羅門人間最上。又如所執戌嚕  (二合)  底經正亦非理。是故所有婆羅門法。道理  亦非。

[0169c24]  又如所執。婆羅門法。新肉紫礦及鹽等物。  戌陀應受。汝婆羅門。勿宜受之今何不爾。

[0169c26]  又如彼計。乳賣婆羅門行虛空墮落非婆羅  門。食肉墮空非理亦爾。是故應知。買賣乳肉  婆羅門。非戌陀之法。由此當知。一切非食肉
乳等人及非買賣。皆總得名婆羅門邪。是故  應知。乳肉計賣非婆羅門。妄執非法。

[0170a02]  又世間姓妄執最上。亦非正法。如剎帝利。毘  舍戌達各執最上。應皆總名婆羅門姓。

[0170a04]  又執苦身名婆羅門。諸有苦身一切總應名  婆羅門。

[0170a06]  又彼妄執殺婆羅門而獲罪重。害彼眷屬獲  罪亦爾。復執彼從淨天口生。剎帝利姓彼天  身上。毘舍首陀身足而生。若殺於彼故獲重  罪。

[0170a10]  彼執非理。所以者何。應殺餘姓其罪非有。害  餘眷屬非有亦然。由是妄執不契正理。

[0170a12]  又彼所執。破壞彼行。破壞檀行。及彼受施。若  智若身皆獲重罪。

[0170a14]  此不應然。所以者何。身智之中何者得名號  婆羅門。應首陀等皆有身智。悉應得名婆羅  門邪。

[0170a17]  又彼妄執。解四圍陀及彌  [牟*含]  婆。并僧佉論  尾世史迦。乃至諸論皆悉了達。名婆羅門。

[0170a19]  此理亦非。如首陀等。亦解彼論曉了彼義。應  皆得名婆羅門邪。

[0170a21]  若修苦行名婆羅門。彼首陀等亦能行之。應  亦得名婆羅門邪。

[0170a23]  解諸術數名婆羅門。彼採魚人及諸樂人。了  解術數種種差別。亦可得名婆羅門邪。

[0170a25]  是故應知。行非婆羅門。業非婆羅門。檀行受  者非婆羅門。

[0170a27]  彼剎帝利毘舍首陀。亦能行之。應皆得名婆  羅門邪。是故應知。非族非業非行非生。乃至  於德名婆羅門。

[0170b01]  彼因何立日如軍那花。亦似白月。離一切染  善修勝行。威儀無缺戒行具足。善伏諸根除  斷煩惱。無我無人離諸執著。及貪瞋癡悉皆
遠離。如是乃名真婆羅門。

[0170b05]  又離愛染乃至畜生。不生貪著修清淨行。名  婆羅門。

[0170b07]  是故得知此速骨嚕  (二合)  大仙所說。此婆羅門  非姓非業非德非行。亦非工巧。如旃陀羅。善  四圍陀工巧藝能德行具足。應可得名婆羅
門邪。是故應知。非命非姓非智非身。亦非業  行名婆羅門。

[0170b12]  又如首陀。苦行修學解四圍陀。獲五通仙。汝  婆羅門云何奉事此下種姓。又彼仙道四姓  皆得。云何餘姓名非最上。

[0170b15]  又如帝釋。往修善業得生彼天。本下種姓。彼  經正文作如是說。此婆伽晚及於帝釋。彼下  種姓。如是徵詰。一准於前。又彼所說。大自
在天。及於天后口中。生彼帝釋諸天及器世  間。非從世間生大自在及生天后。本能生末  非末生本。是故此言違彼正說。本下種姓。云
何妄執從彼而生。故知非理。又如首陀命終  生彼大自在天。汝婆羅門。云何奉事彼下種  姓。

[0170b24]  又如汝說。婆羅門法。服氣餌藥苦行絕食。名  婆羅門。

[0170b26]  彼首陀等亦能行之。此應得名婆羅門邪。

[0170b27]  又彼所執。於首陀處手中受食經於一月。現  身變為首陀之身。後報生中決定作狗。

[0170b29]  又婆羅門娶首陀女以為其妻。父母家神皆  悉遠離。死入地獄。

[0170c02]  此執非理。婆羅門姓與彼首陀有何差別。

[0170c03]  如迦癡那大仙。從於鹿胎而生。苦行修學乃  證仙道。此仙豈可從婆羅門而乃生邪。

[0170c05]  如嚩野  (二合)  娑大仙。從採魚女之所生故。苦  行修學而成仙道。此仙豈是婆羅門姓。是故  妄執不契正理。

[0170c08]  又如嚩斯瑟吒  (二合)  大仙。從於烏哩嚩  (二合)  尸天  女所生。苦行修學乃獲仙道。此仙豈是婆羅  門生。

[0170c11]  又如鹿角大仙。生於鹿胎。修習苦行而成仙  道。此仙豈是婆羅門邪。

[0170c13]  又如尾濕嚩  (二合)  彌怛嚕  (二合)  大仙。從於旃陀羅  家女之所生。此仙豈是婆羅門耶。是故應知。
調伏諸根不執我人。勤修梵行遠離染欲。永  息諸惑。由此方名真婆羅門。而非從彼族姓  而生。如何妄執。婆羅門姓世間最上。戒行清
潔族姓無雜。以此妄執非最為最。是故當知。  彼婆羅門。非姓非命非族非行非業非生名  婆羅門。

[0170c21]  又如多人本下種姓。持戒修福而得生天。何  因族姓乃生天邪。

[0170c23]  又如汝宗迦癡曩大仙。尾野  (二合)  娑大仙。嚩尸  瑟吒  (二合)  大仙。覺善大仙。尾濕嚩  (二合)  大仙。彌怛  囉
(二合)  大仙。曩囉那大仙。此等大仙皆從下姓  種族而生。苦行修因乃獲仙道。何故妄執種  姓非雜世間最上。是故虛言應非信受。

[0170c28]  又如彼執。婆羅門姓梵王口生。剎帝利姓梵  天臂生。毘舍種姓梵天髀生。從於梵足乃生  首陀。是故虛妄多作是執。又執苦行堅守其
志名婆羅門。應採魚人染師皮作及首陀等。  堅志苦行。應皆總名婆羅門邪。

[0171a04]  又執彼形編其髻髮。腰帶索繫手執木杖。衣  素儉食名婆羅門。餘戌陀等亦能行之。應此  總名婆羅門邪。又執四姓皆從梵生。如何父
一子姓乃別。應可首陀乃至餘族一父所生  子姓應殊。此既不爾。彼云何然。

[0171a09]  又婆羅門從一梵天口中而生。姊妹兄弟自  相交契。世所呵厭。汝能行之。云何清淨。是  故妄執非淨稱淨。如一父母而生四子非可
別姓。如何妄執。此婆羅門。此剎帝利。此是  毘舍。此是首陀。云何一父子姓各別。是故四  姓妄執差別。

[0171a15]  非如象馬牛羊駝鹿師子虎狼形足各異。此  是牛跡乃至象跡可分差別。又如一樹出生  花果。可無有異。非餘花卉。生處不同非可令
同。汝今四姓道理亦然。若婆羅門若剎帝利  乃至首陀。皆從一父之所生故。云何妄執四  姓差別。

[0171a21]  復有天王名喻地瑟致  (二合)  囉。虔恭合掌來詣  仙人吠娑波灑頭面禮足而白大仙。云何  得名婆羅門德。復云何名婆羅門相。差別之
相復有幾種願今演說令我了解。

[0171a25]  時彼仙人吠娑波灑。乃告王言。忍辱精進靜  慮般若。此乃名為婆羅門德。遠離貪瞋及諸  殺害一切有情。是名第一婆羅門相。於他所
有一切財物而非貪受。是名第二婆羅門相。  遠離暴惡性行溫和。不封我人。捨離繫縛及  諸欲染。是名第三婆羅門相。於人天女乃至
傍生恒離染著。是名第四婆羅門相。又復  成熟一切有情恒起悲愍。調伏諸根清淨最  勝。是名第五婆羅門相。如是五種悉皆具足。
名婆羅門。若封彼我非具五相。皆名首陀。仙  人復告喻地瑟恥  (二合)  囉言。非族非姓及修苦  行成婆羅門。彼旃陀等具足五相。亦得名為
真婆羅門。由如是理。彼婆羅門亦名首陀。首  陀亦名真婆羅門。

[0171b10]  彼喻地瑟恥  (二合)  囉白仙人言。彼婆羅門行不殺  行獲果清淨。此乃少分名婆羅門。

[0171b12]  仙人復告喻地瑟恥  (二合)  囉言。此四姓別。皆由  過去宿業因緣。猶如世間胎生有情。一切皆  從穢處根生。有何差別。是故戒行復修德
業。名婆羅門。乃至首陀修於德行。成婆羅  門。

[0171b17]  若婆羅門不修德業。此亦得名下劣首陀。

[0171b18]  又此五根能起惡業。恒應調伏。猶如大海沈  溺有情。應求濟度令超彼岸。爾時喻地瑟恥  (二合)  囉王。聞仙所說。了解踊躍。以此所聞迴施
一切無邊有情。悉令曉悟。非為自身及貪己  命。我今日夜修習忍辱。遠離眷屬及於嫉妬。  一切欲境更不耽著。趣求解脫恒修淨行。

[0171b24]  仙人復告喻地瑟恥  (二合)  囉言。不殺有情遠離  貪瞋清淨無比。如是名為婆羅門行。調伏諸  根。布施忍辱。真實梵行。悲念愍護一切有
情。修習智慧。如是名為婆羅門行。離邪苦行。  應有情機所有眾苦。如是名為婆羅門行。

[0171b29]  又婆羅門誐野怛哩  (二合)  經呪中說。苦行離執  調伏諸根。四時行施愛念有情。捨離睡眠。恒  修淨行經於千劫。方得名為真婆羅門。

[0171c03]  仙人復告喻地瑟恥  (二合)  囉言。若人解了四圍  陀論。名婆羅門。稱姓最上。餘首陀姓亦能了  解。何非最上。

[0171c06]  譬如四姓同遊聖境。所有蹤跡。不可分別此  人之蹤非彼人跡。一姓四姓亦復如是。由假  施設本無差別。

[0171c09]  又如世間牛馬等形。相狀雖異。男女二根同  類不殊。彼婆羅門與剎帝利毘舍首陀。一姓  四姓相望亦然。

[0171c12]  又如一人血肉屎尿手足諸根。與眾多人所  有血肉同類亦然。

[0171c14]  又如蓮花剎怛哩花月螺光色可分差別。於  餘四姓色相無異。如何差別。又如牛馬乃至  象鹿行於染欲。而非交契可分差別。今婆羅
門與剎帝利毘舍首陀。互相交契而行染欲。  皆同胎生有何差別。

[0171c19]  又如婆羅門所生之女。對餘婆羅門同姓姊  妹。云何交契。姊妹兄弟夫妻乃爾。世間首陀  非行此法。

[0171c22]  譬如世間憂曇鉢樹。花果枝葉雖復眾多根  身無異。非能分別此彼之花。汝婆羅門亦復  如是。非可交會同姓姊妹。世所呵厭非可行  之。

[0171c26]  又如捨離身語不善恒修淨業名婆羅門。破  毘舍等亦能行之。得彼大仙名嚩私瑟姹  (二合)  。

[0171c28]  又如世間之火能燒柴薪而無分別。今婆羅  門對餘諸姓無異亦然。

[0172a01]  又如彼宗彌野  (二合)  娑大仙。本是採魚父之所生。  亦非是彼婆羅門生。

[0172a03]  又如半拏嚩王。兄弟五人同一母生父乃  各別。此由宿業同母別父非由於姓。而妄執  別。

[0172a06]  又如世間鹽處於水。形雖可隱鹽味非無。宿  業隨身隱顯亦然。如是妄執。諸有智人。應當  審悉非可依信。

金剛針論

* * *

【經文資訊】大正藏第 32 冊 No. 1642 金剛針論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
