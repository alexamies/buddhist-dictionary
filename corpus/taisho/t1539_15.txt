阿毘達磨識身足論卷第十五
提婆設摩阿羅漢造

三藏法師玄奘奉　詔譯

成就蘊第六之三

[0603a19]  若不成就色界繫善心，亦不成就色界繫有  覆無記心耶？或不成就色界繫善心非色界  繫有覆無記心，廣說四句。不成就色界繫
善心非色界繫有覆無記心者，謂欲界生長  未得色界善心補特伽羅。不成就色界繫有  覆無記心非色界繫善心者，謂欲界色界  生長已離色界貪補特伽羅。不成就色界繫
善心亦色界繫有覆無記心者，謂無色界生  長補特伽羅。非不成就色界繫善心亦非色  界繫有覆無記心者，謂欲界生長已得色界  善心未離色界貪，及色界生長未離彼貪
補特伽羅。若不成就色界繫善心，亦不成就  色界繫無覆無記心耶？若不成就色界繫善  心，定不成就色界繫無覆無記心。或不成就
色界繫無覆無記心非色界繫善心，謂欲界  生長未離欲界貪已得色界善心補特伽  羅。若不成就色界繫善心，亦不成就無色界  繫善心耶？或不成就色界繫善心非無色界
繫善心，廣說四句。不成就色界繫善心非  無色界繫善心者，謂無色界生長補特伽羅。  不成就無色界繫善心非色界繫善心者，謂
欲界生長已得色界善心未得無色界善心，  及色界生長未得無色界善心補特伽羅。不  成就色界繫善心亦無色界繫善心者，謂欲  界生長未得色界善心補特伽羅。非不成就
色界繫善心亦非無色界繫善心者，謂欲界  色界生長已得無色界善心補特伽羅。若不  成就色界繫善心，亦不成就無色界繫有覆  無記心耶？或不成就色界繫善心非無色界
繫有覆無記心，廣說四句。不成就色界繫  善心非無色界繫有覆無記心者，謂欲界生  長未得色界善心，及無色界生長有學異  生。不成就無色界繫有覆無記心非色界繫
善心者，謂欲界色界生長諸阿羅漢。不成  就色界繫善心亦無色界繫有覆無記心者，  謂無色界生長諸阿羅漢。非不成就色界繫  善心亦非無色界繫有覆無記心者，謂欲界
生長有學異生已得色界善心，及色界生長  有學異生。若不成就色界繫善心，亦不成  就無色界繫無覆無記心耶？或不成就色界  繫善心非無色界繫無覆無記心，廣說四
句。不成就色界繫善心非無色界繫無覆無  記心者，謂無色界生長異熟果心正現在  前。不成就無色界繫無覆無記心非色界繫  善心者，謂欲界生長已得色界善心，及
色界生長補特伽羅。不成就色界繫善心亦  無色界繫無覆無記心者，謂欲界生長未得  色界善心，及無色界生長異熟果心不現  在前。非不成就色界繫善心亦非無色界繫
無覆無記心者，無有此句。若不成就色界  繫善心，亦不成就學心耶？或不成就色界繫  善心非學心，廣說四句。不成就色界繫善
心非學心者，謂無色界生長有學補特伽羅。  不成就學心非色界繫善心者，謂欲界生長  阿羅漢異生已得色界善心，及色界生長
阿羅漢異生。不成就色界繫善心亦學心者，  謂欲界生長未得色界善心，及無色界生長  阿羅漢異生。非不成就色界繫善心亦非學
心者，謂欲界色界生長有學補特伽羅。若  不成就色界繫善心，亦不成就無學心耶？或  不成就色界繫善心非無學心，廣說四句。不
成就色界繫善心非無學心者，謂無色界生  長諸阿羅漢。不成就無學心非色界繫善心  者，謂欲界生長有學異生已得色界善心，  及色界生長有學異生。不成就色界繫善心
亦無學心者，謂欲界生長未得色界善心，  及無色界生長有學異生。非不成就色界繫  善心亦非無學心者，謂欲界色界生長諸阿  羅漢。

[0604a01]  若不成就色界繫有覆無記心，亦不成就色  界繫無覆無記心耶？或不成就色界繫有覆  無記心非色界繫無覆無記心，廣說四句。
不成就色界繫有覆無記心非色界繫無覆無  記心者，謂欲界色界生長已離色界貪補特  伽羅。不成就色界繫無覆無記心非色界繫  有覆無記心者，謂欲界生長未離欲界貪補
特伽羅。不成就色界繫有覆無記心亦色界  繫無覆無記心者，謂無色界生長補特伽羅。  非不成就色界繫有覆無記心亦非色界繫無  覆無記心者，謂欲界生長已離欲界貪未
離色界貪，及色界生長未離彼貪補特伽羅。  若不成就色界繫有覆無記心，定非不成就  無色界繫善心。若不成就無色界繫善心，定
非不成就色界繫有覆無記心。若不成就色  界繫有覆無記心，亦不成就無色界繫有覆  無記心耶？若不成就無色界繫有覆無記心，
定不成就色界繫有覆無記心。或不成就色  界繫有覆無記心非無色界繫有覆無記心，  謂有學異生已離色界貪。若不成就色界繫  有覆無記心，亦不成就無色界繫無覆無記
心耶？或不成就色界繫有覆無記心非無色  界繫無覆無記心，廣說四句。不成就色界  繫有覆無記心非無色界繫無覆無記心者，  謂無色界生長異熟果心正現在前。不成就
無色界繫無覆無記心非色界繫有覆無記心  者，謂欲界色界生長未離色界貪補特伽羅。  不成就色界繫有覆無記心亦無色界繫無覆
無記心者，謂欲界色界生長已離色界貪，及  無色界生長異熟果心不現在前。非不成就  色界繫有覆無記心亦非無色界繫無覆無記
心者，無有此句。若不成就色界繫有覆無記  心，亦不成就學心耶？或不成就色界繫有覆  無記心非學心，廣說四句。不成就色界繫
有覆無記心非學心者，謂諸有學已離色界  貪。不成就學心非色界繫有覆無記心者，謂  諸異生未離色界貪。不成就色界繫有覆無
記心亦學心者，謂阿羅漢，及諸異生已離色  界貪。非不成就色界繫有覆無記心亦非學  心者，謂諸有學未離色界貪。若不成就色界
繫有覆無記心，亦不成就無學心耶？或不成  就色界繫有覆無記心非無學心，廣說四句。  不成就色界繫有覆無記心非無學心者，謂
阿羅漢。不成就無學心非色界繫有覆無記  心者，謂諸有學異生未離色界貪。不成就  色界繫有覆無記心亦無學心者，謂有學異  生已離色界貪。非不成就色界繫有覆無記
心亦非無學心者，無有此句。若不成就色  界繫無覆無記心，亦不成就無色界繫善心  耶？或不成就色界繫無覆無記心非無色界
繫善心，廣說四句。不成就色界繫無覆無記  心非無色界繫善心者，謂無色界生長補特  伽羅。不成就無色界繫善心非色界繫無覆  無記心者，謂欲界生長已離欲界貪未得
無色界善心，及色界生長未得無色善心  補特伽羅。不成就色界繫無覆無記心亦無  色界繫善心者，謂欲界生長未離欲界貪補  特伽羅。非不成就色界繫無覆無記心亦非
無色界繫善心者，謂欲界色界生長已得無  色界善心補特伽羅。若成就色界繫無覆無  記心，亦成就無色界繫有覆無記心耶？或不  成就色界繫無覆無記心非無色界繫有覆
無記心，廣說四句。不成就色界繫無覆無  記心非無色界繫有覆無記心者，謂欲界生  長未離欲界貪，及無色界生長有學異生。  不成就無色界繫有覆無記心非色界繫無覆
無記心者，謂欲界色界生長諸阿羅漢。不成  就色界繫無覆無記心亦無色界繫有覆無記  心者，謂無色界生長諸阿羅漢。非不成就色
界繫無覆無記心亦非無色界繫有覆無記  心者，謂欲界生長有學異生已離欲界貪，及  色界生長有學異生。若不成就色界繫無覆
無記心，亦不成就無色界繫無覆無記心耶？  或不成就色界繫無覆無記心非無色界繫  無覆無記心，廣說四句。不成就色界繫無覆
無記心非無色界繫無覆無記心者，謂無色  界生長異熟果心正現在前。不成就無色界  繫無覆無記心非色界繫無覆無記心者，謂  欲界生長已離欲界貪，及色界生長補特
伽羅。不成就色界繫無覆無記心亦無色界  繫無覆無記心者，謂欲界生長未離欲界貪，  及無色界生長異熟果心不現在前。非不成  就色界繫無覆無記心亦非無色界繫無覆
無記心者，無有此句。若不成就色界繫無  覆無記心，亦不成就學心耶？或不成就色界  繫無覆無記心非學心，廣說四句。不成就色
界繫無覆無記心非學心者，謂欲界生長有  學未離欲界貪，及無色界生長有學補特  伽羅。不成就學心非色界繫無覆無記心者，  謂欲界生長諸阿羅漢，及諸異生已離欲界
貪，及色界生長諸阿羅漢及諸異生。不成  就色界繫無覆無記心亦學心者，謂欲界生  長異生未離欲界貪，及無色界生長阿羅  漢異生。非不成就色界繫無覆無記心亦非
學心者，謂欲界生長有學已離欲界貪，及  色界生長有學補特伽羅。若不成就色界繫  無覆無記心，亦不成就無學心耶？或不成就
色界繫無覆無記心非無學心，廣說四句。  不成就色界繫無覆無記心非無學心者，謂  無色界生長阿羅漢。不成就無學心非色界  繫無覆無記心者，謂欲界生長有學異生
已離欲界貪，及色界生長有學異生。不成就  色界繫無覆無記心亦無學心者，謂欲界生  長未離欲界貪，及無色界生長有學異生。  非不成就色界繫無覆無記心亦非無學心
者，謂欲界色界生長諸阿羅漢。若不成就  無色界繫善心，定非不成就無色界繫有覆  無記心。若不成就無色界繫有覆無記心，定
非不成就無色界繫善心。若不成就無色界  繫善心，亦不成就無色界繫無覆無記心耶？  若不成就無色界繫善心，定不成就無色界
繫無覆無記心。或不成就無色界繫無覆無  記心非無色界繫善心，謂欲界色界生長已  得無色界善心，及無色界生長異熟果心不
現在前補特伽羅。若不成就無色界繫善心，  亦不成就學心耶？或不成就無色界繫善心  非學心，廣說四句。不成就無色界繫善心
非學心者，謂諸有學未得無色界善心。不成  就學心非無色界繫善心者，謂阿羅漢異生  已得無色界善心。不成就無色界繫善心亦
學心者，謂諸異生未得無色界善心。非不成  就無色界繫善心亦非學心者，謂欲界色界  生長有學已得無色界善心。若不成就無色
界繫善心，亦不成就無學心耶？若不成就無  色界繫善心，定不成就無學心。或不成就無  學心非無色界繫善心，謂有學異生已得
無色界善心。若不成就無色界繫有覆無記  心，亦不成就無色界繫無覆無記心耶？或不  成就無色界繫有覆無記心非無色界繫無  覆無記心，廣說四句。不成就無色界繫有
覆無記心非無色界繫無覆無記心者，謂無  色界生長阿羅漢異熟果心正現在前。不  成就無色界繫無覆無記心非無色界繫有  覆無記心者，謂欲界色界生長有學異生，及
無色界生長有學異生，異熟果心不現在前。  不成就無色界繫有覆無記心非無色界繫  無覆無記心者，謂無色界生長阿羅漢異熟  果心正現在前。非不成就無色界繫有覆
無記心亦非無色界繫無覆無記心者，謂無  色界生長有學異生異熟果心正現在前。  若不成就無色界繫有覆無記心，亦不成就  學心耶？若不成就無色界繫有覆無記心，定
不成就學心。或不成就學心非無色界繫有  覆無記心，謂諸異生若不成就無色界繫有  覆無記心，定非不成就無學心。若不成就無
學心，定非不成就無色界繫有覆無記心。若  不成就無色界繫無覆無記心，亦不成就學  心耶？或不成就無色界繫無覆無記心非學
心，廣說四句。不成就無色界繫無覆無記  心非學心者，謂欲界色界生長有學，及無  色界生長有學，異熟果心不現在前。不成  就學心非無色界繫無覆無記心者，謂無
色界生長阿羅漢異生，異熟果心正現在  前。不成就無色界繫無覆無記心亦學心者，  謂欲界色界生長阿羅漢異生，及無色界生  長阿羅漢異生，異熟果心不現在前。非不
成就無色界繫無覆無記心亦非學心者，謂  無色界生長有學異熟果心正現在前。若  不成就無色界繫無覆無記心，亦不成就無  學心耶？或不成就無色界繫無覆無記心非
無學心，廣說四句。不成就無色界繫無覆無  記心非無學心者，謂欲界色界生長諸阿羅  漢，及無色界生長諸阿羅漢，異熟果心不
現在前。不成就無學心非無色界繫無覆無  記心者，謂無色界生長有學異生異熟果心  正現在前。不成就無色界繫無覆無記心亦
無學心者，謂欲界色界生長有學異生，及無  色界生長有學異生，異熟果心不現在前。  非不成就無色界繫無覆無記心亦非無學  心者，謂無色界生長阿羅漢異熟果心正
現在前。若不成就學心，亦不成就無學心耶？  或不成就學心非無學心，或不成就無學心  非學心，或不成就學心亦無學心，或非不成
就學心亦非無學心。不成就學心非無學心  者，謂阿羅漢。不成就無學心非學心者，謂  諸有學。不成就學心亦無學心者，謂諸異
生。非不成就學心亦非無學心者，無有此  句。

[0606a05]  有十二心，謂欲界繫善心、不善心、有覆無記  心、無覆無記心，色界繫善心、有覆無記心、無  覆無記心，無色界繫善心、有覆無記心、無覆
無記心，及學心、無學心。若欲界繫善心捨成  就得不成就，不善心亦爾耶？設不善心捨成  就得不成就，欲界繫善心亦爾耶。若欲界繫
善心捨成就得不成就，乃至無學心亦爾耶？  設無學心捨成就得不成就，欲界繫善心亦  爾耶？乃至若學心捨成就得不成就，無學
心亦爾耶？設無學心捨成就得不成就，學心  亦爾耶？

[0606a16]  若欲界繫善心捨成就得不成就，定非不善  心及欲界繫有覆無記心。若不善心及欲  界繫有覆無記心捨成就得不成就，定非欲
界繫善心。若欲界繫善心捨成就得不成就，  欲界繫無覆無記心亦爾耶？或欲界繫善心  捨成就得不成就非欲界繫無覆無記心，或  欲界繫無覆無記心捨成就得不成就非
欲界繫善心，或欲界繫善心捨成就得不  成就亦欲界繫無覆無記心，或非欲界繫  善心捨成就得不成就亦非欲界繫無覆  無記心。欲界繫善心捨成就得不成就非
欲界繫無覆無記心者，謂善根斷時，及欲界  沒色界生時。欲界繫無覆無記心捨成就得  不成就非欲界繫善心者，謂從色界沒無色
界生時。欲界繫善心捨成就得不成就亦欲  界繫無覆無記心者，謂從欲界沒無色界生  時。非欲界繫善心捨成就得不成就亦非欲
界繫無覆無記心者，除上爾所相。若欲界繫  善心捨成就得不成就，色界繫善心亦爾耶？  或欲界繫善心捨成就得不成就非色界
繫善心，廣說四句。欲界繫善心捨成就得不  成就非色界繫善心者，謂善根斷時，及欲  界沒色界生時。色界繫善心捨成就得不成  就非欲界繫善心者，謂欲界生長已得色
界善心，從色界善心復還退時，及色界沒或  欲界或無色界生時。欲界繫善心捨成就得  不成就亦色界繫善心者，謂從欲界沒無  色界生時。非欲界繫善心捨成就得不成就
亦非色界繫善心者，除上爾所相。若欲界善  心捨成就得不成就，定非色界繫有覆無記  心。若色界繫有覆無記心捨成就得不成就，
定非欲界繫善心。若欲界善心捨成就得不  成就，色界繫無覆無記心亦爾耶？或欲界繫  善心捨成就得不成就非色界繫無覆無記  心，廣說四句。欲界繫善心捨成就得不成
就非色界繫無覆無記心者，謂善根斷時，及  欲界沒色界生時。色界繫無覆無記心捨成  就得不成就非欲界繫善心者，謂已離欲界
貪，從離欲貪復還退時，及色界沒欲界生時，  若從色界沒無色界生時。欲界善心捨成就  得不成就亦色界繫無覆無記心者，謂從欲
界沒無色界生時。非欲界繫善心捨成就得  不成就亦非色界繫無覆無記心者，除上爾  所相。若欲界繫善心捨成就得不成就，定非
無色界繫善心。若無色界繫善心捨成就得  不成就，定非欲界繫善心。從此以後亦都無  有。若不善心捨成就得不成就，欲界繫有覆
無記心亦爾耶？或不善心捨成就得不成就  非欲界繫有覆無記心，廣說四句。不善心捨  成就得不成就非欲界繫有覆無記心者，謂
諸聖者離欲貪時。欲界有覆無記心捨成就  得不成就非不善心者，謂未離欲界貪聖者  現觀邊苦法智現在前時。不善心捨成就得  不成就亦欲界繫有覆無記心者，謂諸異生
離欲貪時。非不善心捨成就得不成就亦非  欲界繫有覆無記心者，除上爾所相。若不善  心捨成就得不成就，定非欲界繫無覆無記
心。若欲界繫無覆無記心捨成就得不成就，  定非不善心。從此已後亦都無有。若欲界  繫有覆無記心捨成就得不成就，定非欲界
繫無覆無記心。若欲界繫無覆無記心捨成  就得不成就，定非欲界繫有覆無記心。從此  已後亦都無有。若欲界繫無覆無記心捨
成就得不成就，色界繫善心亦爾耶？若欲界  繫無覆無記心捨成就得不成就，色界繫善  心定爾。或色界繫善心捨成就得不成就  非欲界繫無覆無記心，謂欲界生長已得色
界善心，從色界善心復還退時，及色界沒  欲界生時。若欲界繫無覆無記心捨成就得  不成就，定非色界繫有覆無記心。若色界繫
有覆無記心捨成就得不成就，定非欲界繫  無覆無記心。若欲界繫無覆無記心捨成就  得不成就，色界繫無覆無記心亦爾耶？若欲
界繫無覆無記心捨成就得不成就，色界繫  無覆無記心定爾。或色界繫無覆無記心捨  成就得不成就非欲界繫無覆無記心，謂已  離欲界貪，從離欲貪復還退時，及色界沒
欲界生時。若欲界繫無覆無記心捨成就得  不成就，定非無色界繫善心。若無色界繫善  心捨成就得不成就，定非欲界繫無覆無記
心。從此以後都無所有。若色界繫善心捨成  就得不成就，定非色界繫有覆無記心。若色  界繫有覆無記心捨成就得不成就，定非色
界繫善心。若色界繫善心捨成就得不成就，  色界繫無覆無記心亦爾耶？或色界繫善心  捨成就得不成就非色界繫無覆無記心，廣
說四句。色界繫善心捨成就得不成就非色  界繫無覆無記心者，謂欲界生長異生未離  欲界貪已得色界善心，從色界善心復還退  時。色界繫無覆無記心捨成就得不成就非
色界繫善心者，謂已離欲界貪聖者，從離欲  貪復還退時。色界繫善心捨成就得不成就  亦色界繫無覆無記心者，謂已離欲界貪異
生，從離欲貪復還退時，及欲界色界沒無色  界生時，若色界沒欲界生時。非色界繫善心  捨成就得不成就亦非色界繫無覆無記心
者，除上爾所相。若色界繫善心捨成就得不  成就，無色界繫善心亦爾耶？或色界繫善心  捨成就得不成就非無色界繫善心，廣說四
句。色界繫善心捨成就得不成就非無色界  繫善心者，謂欲界生長已得色界善心，未  得無色界善心，從色界善心復還退時，及  色界沒或欲界或無色界生時，若欲界沒無
色界生時。無色界繫善心捨成就得不成就  非色界繫善心者，謂欲界生長已得無色界  善心，起色界纏復還退時，及無色界沒或欲
界或色界生時。色界繫善心捨成就得不成  就亦無色界繫善心者，謂欲界生長異生已  得無色界善心，起欲界纏復還退時。非色界  繫善心捨成就得不成就亦非無色界繫善
心者，除上爾所相。若色界繫善心捨成就  得不成就，定非無色界繫有覆無記心。若無  色界繫有覆無記心捨成就得不成就，定非
色界繫善心。從此以後都無所有。若色界繫  有覆無記心捨成就得不成就，定非色界繫  無覆無記心。若色界繫無覆無記心捨成就
得不成就，定非色界繫有覆無記心。從此以  後都無所有。若色界繫無覆無記心捨成就  得不成就，無色界繫善心亦爾耶？或色界繫
無覆無記心捨成就得不成就非無色界繫  善心，廣說四句。色界繫無覆無記心捨成就  得不成就非無色界繫善心者，謂欲界生長  已離欲界貪，未得色界善心，從離欲貪復
還退時，及色界沒或欲界或無色界生時。  無色界繫善心捨成就得不成就非色界繫  無覆無記心者，謂欲界生長已得無色界善  心，起色界纏復還退時，及無色界沒或欲界
或色界生時。色界繫無覆無記心捨成就得  不成就亦無色界繫善心者，謂欲界生長  已得無色界善心，起欲界纏復還退時。非  色界繫無覆無記心捨成就得不成就亦非
無色界繫善心者，除上爾所相。若色界繫無  覆無記心捨成就得不成就，定非無色界繫  有覆無記心無覆無記心學心。若無色界繫  有覆無記心無覆無記心學心捨成就得不
成就，定非色界繫無覆無記心。若色界繫無  覆無記心捨成就得不成就，無學心亦爾耶？  或色界繫無覆無記心捨成就得不成就
非無學心，廣說四句。色界繫無覆無記心捨  成就得不成就非無學心者，謂已離欲界  貪有學異生，從離欲貪復還退時，及色界  沒或欲界或無色界生時，若欲界沒無色界
生時。無學心捨成就得不成就非色界繫無  覆無記心者，謂阿羅漢起色無色纏復還  退時。色界繫無覆無記心捨成就得不成就  亦無學心者，謂阿羅漢起欲界纏復還退時。
非色界繫無覆無記心捨成就得不成就亦  非無學心者，除上爾所相。若無色界繫善心  捨成就得不成就，定非無色界繫有覆無記  心。若無色界繫有覆無記心捨成就得不成
就，定非無色界繫善心。若無色界繫善心捨  成就得不成就，無色界繫無覆無記心亦爾  耶？或無色界繫善心捨成就得不成就非無
色界繫無覆無記心，廣說四句。無色界繫善  心捨成就得不成就非無色界繫無覆無記  心者，謂欲界色界生長已得無色界善心，  從無色界善心復還退時，及無色界善心
染污心沒，或欲界或色界生時。無色界無覆  無記心捨成就得不成就非無色界繫善心  者，謂無色界異熟果心生已滅時。無色界繫  善心捨成就得不成就亦無色界繫無覆無
記心者，謂無色界住，異熟果心沒，或欲界或  色界生時。非無色界繫善心捨成就得不成  就亦非無色界繫無覆無記心者，除上爾所
相。若無色界繫善心捨成就得不成就，定非  學心。若學心捨成就得不成就，定非無色界  繫善心。若無色界繫善心捨成就得不成就，
無學心亦爾耶？或無色界繫善心捨成就得  不成就非無學心，廣說四句。無色界繫善心  捨成就得不成就非無學心者，謂有學異生
已得無色界善心，從無色界善心復還退時，  及無色界沒或欲界或色界生時。無學心捨  成就得不成就非無色界繫善心者，謂阿羅  漢起無色纏復還退時。無色界繫善心捨
成就得不成就亦無學心者，謂阿羅漢起  欲色界纏復還退時。非無色界繫善心捨  成就得不成就亦非無學心者，除上爾所相。  若無色界繫有覆無記心捨成就得不成就，
定非無色界繫無覆無記心。若無色界繫無  覆無記心捨成就得不成就，定非無色界繫  有覆無記心。從此以後都無所有。若無色界
繫無覆無記心捨成就得不成就，定非學心  及無學心。若學心及無學心捨成就得不成  就，定非無色界繫無覆無記心。若學心捨成
就得不成就，定非無學心。若無學心捨成就  得不成就，定非學心。

說一切有部識身足論卷第十五

* * *

【經文資訊】大正藏第 26 冊 No. 1539 阿毘達磨識身足論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
