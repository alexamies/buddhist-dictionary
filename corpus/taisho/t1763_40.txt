大般涅槃經集解卷第四十
[0506a06]  辨世間所不知見覺菩薩知見覺  廣辯菩薩修戒相　廣誡弘通法者之軌  則廣釋六念第一辨十號釋婆伽婆等

梵行品之第五

[0506a10]  迦葉菩薩言如佛世尊  (至)  不名世間不名非世  間。

[0506a11]  案。僧亮曰。不名世間者。不名佛法中  在家人也。不名非世間者。不名信根以上人  也。

[0506a14]  爾時迦葉聞是事已  (至)  眾生聞祕藏即得不生  滅。

[0506a15]  案。僧亮曰。說地能已。說梵行粗竟。此歎  佛也。初偈明佛善說正道。稱為醫王。次偈釋  醫王義。備治所治。畢竟不發也。次偈與法設
譬。後偈說法體。智秀曰。將欲諮前義旨故。  第五先以偈歎佛及經教。

[0506a20]  迦葉菩薩說是偈已  (至)  若非世間有何異相。

[0506a21]  案。僧亮曰。此下說經之能也。依經修行。速得  出世。如聖行品末功德藏王所說也。寶亮  曰。此下廣料簡知見覺人也。故迦葉因難。以
啟發耳。智秀曰。此訖六念。第六段辨菩薩  世出世異。有三意。第一約戒定慧。第二約  法師儀軌。第三約六念法。明其同異。

[0506a27]  佛言善男子言菩薩者  (至)  亦同世間不知見  覺。

[0506a28]  案。僧亮曰。大判菩薩有二種。有世間  者。有出世間者。若當持戒清淨。心固不動。終  得發定生慧。知九十六種道所計者非。知佛
法所明理者是也。是信用修行。斷二邊盡。屬  知見人也。問此是何處人。是信首五根以  上。此人永與生死為隔。無復入三塗之憂。名
作出世間菩薩也。若信心不立。持戒不淨。雖  復見涅槃經信心受持。不識九十六種所計  者非。佛法所明者是。此名作四念處。前人是
世間菩薩。還結屬不知見覺人數也。此下去  凡有三重文來料簡。初就信慧心中。成就不  成就來。簡向所解者。即為第一重也。第二就
弘法人中料簡。若是惡世中持清淨。不生誹  謗。識知九十六種道所計者非。驗佛法所計  者。此是出世間菩薩。落知見覺人位也。若當
雖復惡世弘通此經。持戒不清淨。又生物誹  謗。復不識知內外是非。此名世間菩薩。屬不  知見覺人流也。第三就六念來簡。若依涅槃
經。作六念處成就。知內外是非者。名出世間  菩薩。是知見覺人。若使作六念不成就。由依  昔教學。復不識知內外。是非名作世間菩薩。  不知見覺者也。

[0506b21]  菩薩聞是涅槃經已  (至)  是名菩薩修持淨戒。

[0506b22]  案。僧亮曰。知有佛性。能得常果。而發心者。  雖逕生死。不失此念。經之能也。僧宗曰。第三  翻明道雖不無。要須戒定慧。

[0506b25]  戒既清淨次修禪定  (至)  是名菩薩修清淨定。

[0506b26]  案。僧亮曰。聞思慧得非修慧也。明能修二慧。  是淨定也。

[0506b28]  戒定已備次修淨慧  (至)  所知見覺非世間也。

[0506b29]  案。僧亮曰。身中有我。則身大我小。我中有  身。則身小我大。是身是我。雖小大皆是。非身  非我。兩無也。慧能斷結。先斷於常。窂固不動
者。諸見是犯戒之本。見盡戒不動也。

[0506c04]  善男子菩薩見所持戒  (至)  而是菩薩所知見  覺。

[0506c05]  案。僧亮曰。上說不悔。由戒而生。未釋相  生之義。此釋相生者也。

[0506c07]  迦葉復言云何菩薩  (至)  以淨戒故心得歡喜。

[0506c08]  案。僧亮曰。不因涅槃經持戒。是世間戒。則具  四惡。不見佛性出世也。

[0506c10]  善男子如端正人自見面貌  (至)  破戒之人亦復  如是。

[0506c11]  案。僧亮曰。面譬淨戒。鏡譬毘尼。此雖  無鏡。餘經有也。

[0506c13]  善男子譬如牧牛有二女人  (至)  以是因緣心則  悅樂。

[0506c14]  案。僧亮曰。上譬一生中有喜有不喜。  此譬命終時也。牛譬經教。牧女譬行者。瓶譬  人身。酪譬破戒。酹譬持戒。城譬涅槃經。脚
跌譬無常。瓶破譬命終。蘇已出外。漿不足惜。  譬持戒人身利己出。餘不足顧。喻歡喜也。蘇  在酪中與瓶俱失。譬破戒人身利未出。與身  俱喪。喻可愁惱也。

[0506c21]  迦葉復言喜之與樂  (至)  而是菩薩所知見覺。

[0506c22]  案。僧亮曰。五法佐助。重釋淨戒。所以為涅槃  因。由得慧等佐助。離五蓋故。王五種涅槃。  釋所以具信等五法。推功於慧。能離蓋及見
疑。故具五根者。得五解脫也。

[0506c26]  善男子若我弟子受持讀誦  (至)  不以毀戒受持  修集。

[0506c27]  案。僧亮曰。說五種持經。以明出世。何  者。餘經所說。未究竟故。不備持之行惡。令  人謗經。持經起惡。雖能自利。不能利人。非出
世菩薩。是以佛但令出世持經。應究行之義。

[0507a02]  善男子若我弟子受持讀誦  (至)  非我弟子是魔  眷屬。

[0507a03]  案。僧亮曰。無有實功。是名掉戲。若轉  諸有。名輕動也。

[0507a05]  復次善男子若我弟子  (至)  非我弟子是魔眷  屬。

[0507a06]  案。僧亮曰。悟時未至。名非時也。處不應  聞。名非國也。不如上誡。是滅佛法。說佛法  滅。世法熾燃。

[0507a09]  善男子若欲受持者  (至)  而是菩薩所知見覺。

[0507a10]  案。僧亮曰。此經所說。理無不備。說此經時。  應具諸說。

[0507a12]  復次善男子云何復名  (至)  念僧念戒念施念  天。

[0507a13]  案。僧亮曰。上說出家菩薩六念。則通在  家。除生死畏。修六念人。不畏海難。貪寶重  貨。菩薩不畏生死苦難。貪三寶功德也。畏死
者。懼三塗。念戒施天。却死畏也。是始行所  修。非出世功德也。若依此經修之。即出世知  見。美經之能也。僧宗曰。第五明六念者。向明
戒定慧。今舉境以顯慧之功也。寶亮曰。若  作六念成。名出世間菩薩。是知見覺人。若不  如是。不名世間知見覺人也。

[0507a22]  善男子云何念佛  (至)  說中道故名大法師。

[0507a22]  案。  僧亮曰。此經辯十號有正有雜有略有廣。從  如來至大法師。此初廣。後十號略也。亦可前  正後雜也。寶亮曰。念佛中有三翻。第一總舉
佛果一切功德。第二歷十號。第三舉成佛之因。  佛昔修六度眾德。今得常住。萬境皆照也。下  五念皆真應雙明。但文中可見。不假有釋也。

[0507a29]  云何名如來如過去諸佛  (至)  是故號佛為如來  也。

[0507b01]  案。僧亮曰。如者如佛也。來者。乘因至果  也。此果中說如來也。從六波羅蜜者。因中說  如來也。

[0507b04]  云何為應世間之法  (至)  而供養之故名為應。

[0507b05]  案。僧亮曰。惡應除善應。集具二德。故應供養  也。

[0507b07]  云何正遍知正者名不顛倒  (至)  聲聞緣覺無有  遍知。

[0507b08]  案。僧亮曰。以知因為正。知果為遍也。

[0507b09]  云何明行足明者名得無量  (至)  以是義故名明  行足。

[0507b10]  案。僧亮曰。空行雖非照解。而非垢闇  也。

[0507b12]  云何善逝善者名高  (至)  成大涅槃故名善逝。

[0507b13]  案。僧亮曰。涅槃之性。實非有者。生住滅是有  為相。涅槃無此。故非有也。

[0507b15]  云何世間解世間者  (至)  見世間故故名世間  解。

[0507b16]  案。僧亮曰。因世間言說為有者。非有說  有。以明非有。

[0507b18]  云何無上士上士者  (至)  是故號佛為無上士。

[0507b19]  案。僧亮曰。有惡未盡。智與心諍。智勝心故為  上也。語可壞者。有諍則可壞。

[0507b21]  云何調御丈夫自既丈夫  (至)  是故號佛調御丈  夫。

[0507b22]  案。僧亮曰。應以男形成佛。名丈夫也。釋  上句。具足法者。釋下句也。後調御丈夫。凡四  種應深說深。應淺說淺。明善調也。

[0507b25]  云何天人師師有二種  (至)  是故號佛為天人  師。

[0507b26]  案。僧亮曰。師有二種者。釋上無上師也。  亦次解人天二義。明能受道也。

[0507b28]  云何為佛佛者名覺  (至)  常得不離見佛世尊。

[0507b29]  案。僧亮曰。一周明十號也。

[0507c01]  善男子何故名為如來  (至)  八十種好金剛之  身。

[0507c02]  案。僧亮曰。重舉果稱。以說因者。欲令欣  果。而行因也。再說因者。前略後廣也。

[0507c04]  又復菩薩於昔無量  (至)  是名菩薩摩訶薩念  佛。

[0507c05]  案。僧亮曰。生住是有為。自在是無為。修  五十心。成此果心也。

大般涅槃經集解卷第四十

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
