佛祖統紀卷第二十三
宋景定四明東湖沙門志盤撰

歷代傳教表第九

[0247a28]  北齊悟一心三智之旨。以授南岳。南岳修  之以授智者。智者始以五時八教開張一  化。而歸宗於法華本迹之妙。既發其解必
立之行。於是說己心中所行。以示一心三  智之證。載之文字。用以印心。以教後世。自  北齊上法龍猛。下逮法智。為十七世。作歷  代傳教表。

[0247b06]  梁

[0247b07]  武帝  (蕭衍受齊禪都建康稱南朝)

  * 天監元年  (壬辰盡十八年) 
  * 普通元年  (庚子盡七年) 
  * 大通元年  (丁未盡八年) 
  * 大同元年  (丁卯盡十二年)  大同中。二祖文禪師。於北  朝河南。為思禪師說三觀。當東魏孝靜  帝天平間。 
  * 太清元年  (丁卯盡三年) 

[0247b13]  簡文帝  (綱武帝第三子)

  * 天寶元年  (庚午盡二年) 

[0247b14]  元帝  (繹武帝第七子)

  * 承聖元年  (壬申盡三年) 

[0247b15]  敬帝  (方智元帝第九子)

  * 紹泰元年  (乙亥) 
  * 太平元年  (丙子) 

[0247b17]  陳

[0247b18]  武帝  (陳  覇  先受梁禪都建康)

  * 永定元年  (丁丑盡三年) 

[0247b19]  文帝  (蒨武帝兄始興王子)

  * 天嘉元年  (庚辰盡六年) 

[0247b20]  三祖思禪師於北朝光州  大蘇山。為顗禪師。說四安樂行。示普  賢道場。當北齊廢帝乾明元年。

  * 天康元年  (丙戌) 

[0247b24]  廢帝  (伯宗文帝二子)

  * 光大元年  (丁亥盡二年) 

[0247b25]  二年。思禪師。為南岳帝  君授戒法。

[0247b27]  宣帝  (頊始興王第二子)

  * 大建元年  (己丑盡十四年) 

[0247b28]  四祖顗禪師。於金陵瓦官  寺為儀同沈君理僕射徐陵等開法華  經題。一夏開釋大義。白馬敬韶等咸北  面受業。自此後常講大智度論。說次
第禪門。及為尚書毛喜說六妙門。

[0247c05]  大建中南岳思禪師。為海東玄光法師說  法華安樂行。歸國演教。為高麗東國  傳教之始。

[0247c08]  大建九年六月二十二日。南岳禪師示寂。

[0247c09]  少帝  (叔寶宣帝長子)

  * [0247c09]  至德元年  (癸卯盡四年) 

[0247c10]  至德三年。詔瓦官顗禪師。赴太極殿開  大智度論題。仁王般若經題。還靈曜寺  就講。時百座居左。五等居右。慧曠慧
辯。皆奉勅難問。天子臨筵聽法。百僚  盡敬。

[0247c15]  至德四年。詔迎顗禪師。居光宅寺。帝幸  寺聽講仁王。躬禮三拜。

  * [0247c17]  禎明元年  (丁未盡三年)  顗禪師。於光宅講法華  經。章安預聽。 

[0247c19]  隋

[0247c20]  文帝  (楊堅相周靜帝受禪都長安)

  * [0247c20]  開皇十年  (庚戌是年陳亡始稱正統盡二十一年) 

[0247c21]  開皇十一年。晉王總管揚州。迎顗禪師  於大聽事。設千僧齋授菩薩戒。師名  晉王為總持王。上師號稱智者。

[0247c24]  開皇十二年。智者禪師於荊州當陽玉泉  山為關王父子授戒。

[0247c26]  開皇十三年。智者禪師。於玉泉說法華  玄義。章安預聽。

[0247c28]  開皇十四年。智者禪師。於玉泉說摩訶  止觀。章安預聽。是年過岳陽為刺史  王宣武授大乘戒法。為學士曇捷等  講金光明經。

[0248a03]  開皇十五年七月。智者禪師。至揚州禪眾  寺。以所著淨名義疏。奉上晉王。九月  辭歸天台。

[0248a06]  開皇十七年九月。智者禪師。於天台佛隴  為諸弟子口授觀心論。十一月。於石  城寺為弟子說十如。四不生。十法界。
三觀。四無量心。四悉檀。四諦。十二因  緣。六波羅密。一一法門。是月二十四日。  示寂於石城彌勒石佛像前。

  * [0248a12]  仁壽元年  (辛酉盡四年) 

[0248a13]  煬帝  (廣文帝第二子)

  * 大業元年  (乙丑盡十二年) 

[0248a14]  恭帝  (隋煬帝子)

  * 義寧元年  (丁丑盡一年) 

[0248a15]  五祖章安禪師。於天台國清寺為法華  威禪師。說止觀心要。

[0248a17]  唐

[0248a18]  高祖  (李淵受隋禪都長安)

  * 武德元年  (戊寅盡九年) 

[0248a19]  太宗  (世民高祖次子)

  * [0248a19]  貞觀元年  (丁亥盡二十三年) 

[0248a20]  貞觀六年八月七日章安禪師。於國清寺。  示寂

[0248a22]  貞觀二十年。召法華威禪師。授朝散大夫  引駕四大師。

[0248a24]  高宗  (治太宗第九子)

  * [0248a24]  永徽元年  (庚戌盡六年) 

[0248a25]  永徽六年。召天宮威禪師。授朝散大夫引  駕四大師。與法華同職位。

  * 顯慶元年  (丙辰盡五年) 
  * 龍朔元年  (辛酉盡三年) 
  * 麟德元年  (甲子盡二年) 
  * 乾封元年  (丙寅盡二年) 
  * 總章元年  (戊辰盡二年) 
  * 咸享元年  (庚午盡四年) 
  * 上元元年  (甲戌盡二年) 
  * 儀鳳元年  (丙子盡三年) 
  * 調露元年  (己卯) 
  * 永隆元年  (庚辰) 

[0248b04]  十一月二十八日。法華禪師。示寂。

  * 開耀元年  (辛巳) 
  * 永淳元年  (壬午) 
  * 弘道元年  (癸未) 

[0248b07]  則天高后  (武氏高宗之后廢太子為廬陵王臨朝稱制)

  * 光宅元年  (甲申) 
  * 垂拱元年  (乙酉盡四年) 
  * 永昌元年  (己丑) 
  * 載初元年  (庚寅二年) 
  * [0248b09]  如意元年  (壬辰盡二年) 

[0248b10]  如意二年。七祖天宮禪師。於東陽天宮為  左溪朗禪師說止觀。

  * 延載元年  (甲午) 
  * 證聖元年  (乙未) 
  * 萬歲通天元年  (丙申) 
  * 神功元年  (丁酉) 
  * 聖歷元年  (戊戌盡二年) 
  * 久視元年  (庚子) 
  * 長安元年  (辛丑盡四年) 

[0248b16]  中宗  (顯高宗第七子母武后嘗廢為廬陵王)

  * 神龍元年  (乙巳盡二年) 
  * 景龍元年  (丁未盡三年) 

[0248b18]  睿宗  (旦高宗第八子)

  * 景雲元年  (庚戌盡二年) 
  * 先天元年  (壬子) 

[0248b20]  玄宗  (隆基睿宗第三子)

  * [0248b20]  開元元年  (癸丑盡二十九年) 

[0248b21]  開元十八年。八祖左溪禪師。於東陽左溪  為荊溪然禪師說止觀。是年新羅法融  等。傳教歸國。

  * [0248b24]  天寶元年  (壬午盡十四年) 

[0248b24]  天寶十三年九月十  九日。左溪禪師示寂。

[0248b26]  肅宗  (亨玄宗第三子)

  * 至德元年  (丙申盡二年) 
  * 乾元元年  (戊戌盡二年) 
  * 上元元年  (庚子盡二年) 
  * 寶應元年  (壬寅) 

[0248c01]  代宗  (豫肅宗長子)

  * 廣德元年  (癸卯盡二年) 
  * 永泰元年  (乙巳) 
  * [0248c02]  大歷元年  (丙午盡十四年) 

[0248c03]  大歷中。九祖荊溪禪師。於天台佛隴為  邃法師說止觀。

[0248c05]  德宗  (适代宗長子)

  * [0248c05]  建中元年  (庚申盡四年) 

[0248c06]  建中三年二月五日。荊溪禪師於佛隴示  寂。

  * 興元元年  (甲子) 
  * 貞元元年  (乙丑盡廿一年) 
  * 貞元中。十祖邃法師。於國清。為修法師  說止觀。 

[0248c11]  順宗  (誦德宗長子)

  * [0248c11]  永貞元年 

[0248c12]  邃法師於國清為日本最澄說止觀。  盡寫一宗論疏以歸。為日本傳教之始。

[0248c14]  憲宗  (純順宗長子)

  * 元和元年  (丙戌盡十五年) 

[0248c15]  穆宗  (恒憲宗第三子)

  * 長慶元年  (辛丑盡四年) 

[0248c16]  敬宗  (湛穆宗長子)

  * 寶歷元年  (乙巳盡二年) 

[0248c17]  文宗  (昂穆宗次子)

  * [0248c17]  大和元年  (丁未盡九年) 

[0248c18]  大和中。十一祖修法師。於禪林。為外法  師說止觀。

  * 開成元年  (丙辰盡五年) 

[0248c20]  武宗  (炎穆宗第五子)

  * [0248c20]  會昌元年  (辛酉盡六年) 

[0248c21]  會昌六年詔毀天下佛寺沙汰僧尼。

[0248c22]  宣宗  (忱憲宗十三子。武宗欲加害。遂逃難為沙門依齊安師。武宗崩群臣迎入京。即帝位)

  * 大中元年  (丁卯盡十三年) 

[0248c23]  詔復會昌所廢寺院。

[0248c24]  懿宗  (催宣宗長子)

  * 咸通元年  (庚辰盡十四年) 

[0248c25]  僖宗  (溪懿宗第五子)

  * [0248c25]  乾符元年  (甲午盡六年) 

[0248c26]  乾符中十二祖外法師於國清為琇法師  說止觀。

  * 廣明元年  (庚子) 
  * 中和元年  (辛丑盡四年) 
  * 光啟元年  (乙巳盡三年) 
  * 文德元年  (戊申) 

[0249a03]  昭宗  (曄懿宗第七子)

  * 龍紀元年  (己酉) 

[0249a04]  十二祖琇法師於國清為竦法師說止  觀法門。

  * 大順元年  (庚戌盡二年) 
  * 景福元年  (壬子盡三年) 
  * 乾寧元年  (甲寅盡四年) 
  * 光化元年  (戊午盡三年) 
  * 天復元年  (辛酉盡四年) 

[0249a09]  景宗  (祝昭宗第九子)

  * 天祐元年  (甲子盡三年) 

[0249a10]  梁  (五代)

[0249a11]  太祖  (朱溫受唐禪都洛陽)

  * 開平元年  (丁卯盡四年) 
  * 乾化元年  (辛未盡二年) 

[0249a13]  末帝  (瑱太祖第四子)

  * 乾化三年  (癸酉盡二年) 
  * 貞明元年  (乙亥盡六年) 
  * 龍德元年  (辛巳盡二年) 

[0249a15]  唐

[0249a16]  莊宗  (李存勗破梁即位都洛陽)

  * 同光元年  (癸未盡三年) 

[0249a17]  明宗  (亶本屈突部人賜姓李氏為莊宗昆弟)

  * 天成元年  (丙戌盡四年) 
  * 長興元年  (庚寅盡四年) 

[0249a19]  末帝  (從珣本姓王明宗養子)

  * 清泰元年  (甲午盡二年) 

[0249a20]  晉

[0249a21]  高祖  (石敬塘滅唐即位都汴)

  * [0249a21]  天福元年  (丙申盡六年) 

[0249a22]  天福中十四祖竦法師於國清為寂法師  說止觀。

[0249a24]  少帝  (厘貴高祖從子)

  * 天福七年  (壬寅盡二年) 
  * 開運元年  (甲辰盡三年) 

[0249a26]  漢

[0249a27]  高祖  (劉知遠。晉少帝為契丹所虜。中原無主遂即位於晉陽。仍用晉年號。都汴)

  * 天福十二年  (丁未) 

[0249b02]  隱帝  (承祐高祖猶子)

  * 乾祐元年  (戊申盡三年) 

[0249b03]  周

[0249b04]  太祖  (郭令威受漢禪都汴)

  * 廣順元年  (辛亥盡三年) 

[0249b05]  世宗  (榮太祖后柴氏之姪受遺制即帝位)

  * 顯德元年  (甲寅盡五年) 

[0249b06]  恭帝  (崇訓世宗子)

  * 顯德六年  (己未) 

[0249b07]  宋

[0249b08]  太祖  (受周禪都汴京)

  * [0249b08]  建隆元年  (庚申盡三年) 

[0249b09]  吳越王錢俶。遣使往高麗日本。求遺逸教  乘論疏。

[0249b11]  建隆二年。高麗國。遣沙門諦觀。持天台  論疏至螺溪

  * [0249b12]  乾德元年  (癸亥盡五年)  。 

[0249b13]  十五祖螺溪寂法師。為通法師說止觀法  門。

  * 開寶元年  (戊辰盡八年) 

[0249b16]  太宗

  * [0249b16]  太平興國元年  (丙子盡八年) 

[0249b17]  太平興國四年。十六祖寶雲通法師。為四  明禮法師。說止觀諸大乘法。

  * [0249b19]  雍熙元年  (甲申盡四年) 

[0249b19]  雍熙四年十一月四日  螺溪法師示寂。

  * [0249b20]  端拱元年  (戊子盡二年)  十月二十一日寶雲法師示寂。 

  * 淳化元年  (庚寅盡五年) 
  * 至道元年  (乙未盡三年) 

[0249b23]  真宗

  * [0249b23]  咸平元年  (戊戌盡六年) 

[0249b24]  咸平六年。十七祖法智法師。於南湖保恩  答日本源信。信問目二十七條。

  * [0249b26]  景德元年  (甲辰盡四年)  撰指要鈔。成出別理隨緣  二十問。以攻繼齊指濫之失。 

[0249b28]  景德四年。遣本如持十義書二百問。上  錢唐昭師。以救光明玄不立觀心之失。

  * [0249c02]  大中祥符元年  (戊申盡九年) 

[0249c03]  大中祥符三年。賜保恩改額延慶。同異聞  師。作誡誓辭二篇。俾為長講天台宗教  之所。

[0249c06]  大中祥符七年。撰觀經融心解。

  * [0249c07]  天禧元年  (丁巳盡五年)  與十僧。修法華懺。期滿  三年。焚身供法。以公私勸止不獲如  願。述消伏三用。以破孤山闡義鈔之  非。 

[0249c11]  天禧四年。駙馬李遵勗。奏賜法智大師。宣  旨令住世演教。不許遺身。

[0249c13]  天禧五年。主上遣內侍俞源清。宣旨就  寺。修法華懺三日。為述修懺要旨以  答聖意。是歲撰觀音別行玄記。觀經妙  宗鈔皆成。

  * 乾興元年  (壬戌) 

[0249c18]  仁宗

  * [0249c19]  天聖元年  (癸亥盡九年)  撰光明續遺記成。 

[0249c20]  天聖三年。先是天禧初。詔天下立放生  池。師始於佛生日。縱魚鳥為放生事。自  述放生文。是年郡守曾會。以事聞。勅樞
密劉均。撰文刻石。仰宣聖化。

[0249c24]  天聖五年。撰光明文句記。其後廣智續讚  佛一品。

[0249c26]  天聖六年正月元日。建光明懺七日為順  寂之期。至五日趺坐說法唱佛而化。闍  維異香芬郁。舍利無數。舌根不壞。若紅  蓮華。

  * [0250a01]  明道元年  (壬申盡二年) 

[0250a01]  明道二年七月。奉靈  骨起塔於南城崇法。

佛祖統紀卷第二十三  (終)

* * *

【經文資訊】大正藏第 49 冊 No. 2035 佛祖統紀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
