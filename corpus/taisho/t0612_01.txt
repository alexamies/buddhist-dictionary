身觀經


西晉月氏國三藏竺法護譯

[0242a28]  聞如是：

[0242a28]  一時，佛在舍衛國祇樹給孤獨園。是  時佛告諸比丘：「是身有肌膚髓血肉，含滿  屎  溺，自視身見何等好？常有九孔惡病；常不
淨常流，可足慚。常與冤家合，為至老死；亦  與病俱，何以不惡？身會當墮、會當敗，以棄屍  地中不復用，為狐狼所噉，何以見是不慚？誰
說貪婬？如佛言：少可多罪，自心觀是。如屠  杆屠机為骨聚；如然熾火；如毒藥痛為旋，  癡人喜，為喜不自知。何以不畏羅網？貪婬為
癡，財錢穀金銀牛馬奴婢，人為命故求。命在  呼吸，本命亦自少，極壽百餘歲；亦苦合會。觀  是，誰為可者？

[0242b10]  「如時過去，便命稍少，命日俱盡；  如疾河水，如日月盡，命疾是過去，人命去不  復還，如是為不可得。人死時命去，設使若干
財，索天下奇物亦一切有，死時對來亦不  樂；亦不可厭；亦不可樂；亦不可自樂無餘。但  可自作善。所自作善，所應自然。若以知會當  死，當有何等樂？

[0242b16]  「人可墮貪婬，設使久壽；設使  亡去會當死。何以意愛俱樂？何以故？不念自  靜，極意受悅。兒已死啼哭，不過十日，過
十日已後，便稍忘之。愛兒婦亦爾！為家室  親屬知識亦爾！

[0242b20]  「以勤苦治生致財物，自愛身  命綺好，人死時皆棄所有，身僵在地，下入  於土，但為陰去，生隨行受形人；譬如樹果實
已見，如是為有人意墮有中，天下一切果  物，一人得不自足，若得一分，當那得自厭無  有數？三十五樂自樂遍之，當為有何等益？

[0242b25]  「人  已逢苦索受罪人意，為是所好，謂有所益，不  欲受靜索為毒  [虫*兀]  自身，如少多亦爾！如多少
亦爾！如病為大小亦苦；譬如骨無有肉，狗得  齩之不厭。如是欲狗習，是亦難得，已得當多  畏之。是習所不久，人亦墮惡。如人見夢，已寤
不復得，貪婬亦如是。劇夢如夢為有樂，如黑  [虫*兀]  如鈎餌肉；如樹果實，實少味多，亡為增  結，為惡作本，道家常不用。

[0242c04]  「是人在天上舍樂，  亦天上色樹；亦在端正好苑園；亦得天上玉  女。已得天人，不厭天上五樂，今當那得厭天  下樂耶？

[0242c07]  「為取二百日骨，骨百二十段為筋纏；  為九孔常漏；為六十三種；為百病極；為肉血  和；為生革肌；為中寒熱風；為屎溺為千蟲，
皆從身起，中亦有千孔。亦有劇，為親已壞他，  為從是不淨出；從鼻中涕出；從口  [泳-永+羨]  唾出；  從腋下汗流出；從下孔處屎溺出，如是皆
從身出劇。塜間死人，誠可惡劇。舍後可惡處，  身所有不淨如是，為不淨種，為從是本來如金  塗餘物，為衣故香粉脂澤赤絮紺黛；為癡人
見是為是意亂。如畫瓶赤如坑覆草，人所抱  愛後會悔。」

[0242c17]  比丘聞經跪拜受，道教如是。

身觀經

* * *

【經文資訊】大正藏第 15 冊 No. 0612 身觀經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，黃金愛大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
