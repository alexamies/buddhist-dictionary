阿毘達磨發智論卷第十五
尊者迦多衍尼子造

三藏法師玄奘奉　詔譯

根蘊第六中有納息第二

得一遍知三　　沙門果九節  
四智法類智　　緣相應五門  
學無學根得　　無間證四果  
幾根斷滅起　　此章願具說

[0994b11]  欲有相續。最初得幾業所生根。答卵生胎生  濕生得二。化生得六或七或八。無形六。一形  七。二形八。色有相續。最初得幾業所生根。答
六。無色有相續。最初得幾業所生根。答一。  頗思惟欲界繫法。遍知欲界耶。答遍知。遍知  色界耶。答不遍知。遍知無色界耶。答不遍知。
頗思惟色界繫法。遍知色界耶。答遍知。遍知  欲界耶。答遍知。遍知無色界耶。答不遍知。頗  思惟無色界繫法。遍知無色界耶。答遍知。遍
知欲界耶。答不遍知。遍知色界耶。答遍知。幾  根遍知欲界。答世俗道七。無漏道八。幾根遍  知色界。答世俗道七。無漏道十。幾根遍知無
色界。答十一。遍知欲界時。遍知幾根。答四。  遍知色界時。遍知幾根。答五。遍知無色界  時。遍知幾根。答八。

[0994b26]  幾根得預流果。答九。幾根得一來果。答若倍  離欲染入正性離生者九。若從預流果。得一  來果者。世俗道七。無漏道八。幾根得不還果。
答若已離欲染入正性離生者九。若從一來  果。得不還果者。世俗道七。無漏道八。幾根得  阿羅漢果。答十一。得預流果。遍知幾根。答
無。得一來果遍知幾根。答無。得不還果。遍知  幾根。答若已離欲染入正性離生者無。若從  一來果。得不還果者四。得阿羅漢果。遍知幾
根。答八。諸根得預流果。此根得彼果已。當言  成就。當言不成就。答解脫道攝者。當言成就。  無間道攝者。當言不成就。諸根得一來果不
還果阿羅漢果。此根得彼果已。當言成就。  當言不成就。答解脫道攝者。當言成就。無間  道攝者。當言不成就。諸根得預流果。此根斷
何界結。答色無色界或無。此根何果攝。答預  流果或無。諸根得一來果。此根斷何界結。答  欲界或色無色界或無。此根何果攝。答一來果
或無。諸根得不還果。此根斷何界結。答欲界  或色無色界或無。此根何果攝。答不還果或  無。諸根得阿羅漢果。此根斷何界結。答無色
界或無。此根何果攝。答阿羅漢果或無。得預  流果時。所捨諸根。此根斷何界結。答欲界或  色無色界或無。此根何果攝。答無。得一來果
時。所捨諸根。此根斷何界結。答欲界或色無  色界或無。此根何果攝。答預流果或無。得不  還果時。所捨諸根。此根斷何界結。答欲界或
色無色界或無。此根何果攝。答一來果或無。  得阿羅漢果時。所捨諸根。此根斷何界結。答  色界或無色界或無。此根何果攝。答不還果
或無。得預流果時。所得諸根。此根斷何界結。  答無。此根何果攝。答預流果或無。得一來果  時。所得諸根。此根斷何界結。答無。此根何
果攝。答一來果或無。得不還果時。所得諸根。  此根斷何界結。答無。此根何果攝。答不還果  或無。得阿羅漢果時。所得諸根。此根斷何界
結。答無。此根何果攝。答阿羅漢果或無。諸預  流者。所成就根。此根斷何界結。答欲界或無。  此根。何果攝。答預流果或無。諸一來者。所成
就根。此根斷何界結。答欲界或無。此根何果  攝。答一來果或無。諸不還者。所成就根。此  根斷何界結。答色界或無色界或無。此根何
果攝。答不還果或無。諸阿羅漢。所成就根。此  根斷何界結。答無。此根何果攝。答阿羅漢果  或無。諸預流者。斷結諸根。此根斷何界結。答
欲界。此根何果攝。答無。諸一來者。斷結諸  根。此根斷何界結。答欲界。此根何果攝。答無。  諸不還者。斷結諸根。此根斷何界結。答色界
或無色界。此根何果攝。答無。諸預流果。所攝  諸根。此根斷何界結。答無。諸一來果。不還  果。阿羅漢果。所攝諸根。此根斷何界結。答  無。

[0995a20]  諸苦智。是於苦無漏智耶。設於苦無漏智。是  苦智耶。答諸苦智。是於苦無漏智。有於苦無  漏智非苦智。謂於苦知集智諸集智。是於集
無漏智耶。設於集無漏智。是集智耶。答諸集  智。是於集無漏智。有於集無漏智非集智。謂  於集知苦智諸滅智。是於滅無漏智耶。答如
是。設於滅無漏智。是滅智耶。答如是。諸道  智。是於道無漏智耶。答如是。設於道無漏智。  是道智耶。答如是。

[0995a29]  諸根無漏。緣欲界繫。此根法智相應耶。設根  無漏法智相應。此根緣欲界繫耶。答應作四  句。有根無漏緣欲界繫。此根非法智相應。謂
苦法智忍。及相應根苦法智。集法智忍。及相  應根集法智。有根無漏法智相應。此根不緣  欲界繫。謂滅道法智相應根。有根無漏緣欲
界繫。此根亦法智相應。謂苦集法智相應根。  有根無漏不緣欲界繫。此根亦非法智相應。  謂苦類智忍苦類智。及二相應根。集類智忍
集類智。及二相應根。滅法智忍。及相應根滅  法智。滅類智忍滅類智。及二相應根。道法智  忍。及相應根道法智。道類智忍道類智。及二  相應根。

[0995b13]  諸根無漏緣色無色界繫。此根類智相應耶。  設根無漏類智相應。此根緣色無色界繫耶。  答應作四句。有根無漏緣色無色界繫。此根
非類智相應。謂苦類智忍。及相應根苦類智。  集類智忍。及相應根集類智。有根無漏類智  相應。此根不緣色無色界繫。謂滅道類智相
應根。有根無漏緣色無色界繫。此根亦類智  相應。謂苦集類智相應根。有根無漏不緣色  無色界繫。此根亦非類智相應。謂苦法智忍
苦法智。及二相應根。集法智忍集法智。及二  相應根。滅法智忍滅法智。及二相應根。滅類  智忍。及相應根滅類智。道法智忍道法智。及
二相應根。道類智忍。及相應根道類智。法智。  當言法智耶。當言類智他心智世俗智苦智  集智滅智道智耶。答當言法智。或他心智。苦
智。集智。滅智。道智。當言有尋有伺無尋唯伺  無尋無伺耶。答當言三種。當言樂根相應喜  根相應捨根相應耶。答當言三種。當言空無
願無相相應耶。答當言三種。當言緣欲界繫  緣色界繫緣無色界繫緣不繫耶。答當言緣  欲界繫。或不繫。

[0995c05]  類智。當言類智耶。當言法智他心智世俗智  苦智集智滅智道智耶。答當言類智。或他心  智苦智集智滅智道智。當言有尋有伺無尋
唯伺無尋無伺耶。答當言三種。當言樂根相  應喜根相應捨根相應耶。答當言三種。當言  空無願無相相應耶。答當言三種。當言緣
欲界繫緣色界繫緣無色界繫緣不繫耶。答  當言緣色無色界繫。或不繫時心解脫。當  言學根得無學根得學無學根得耶。答當言
學無學根得。不動心解脫。當言學根得無學  根得學無學根得耶。答若本得不動。當言  學無學根得。若時解脫阿羅漢得不動。當
言無學根得。一切結盡。當言學根得無學根  得學無學根得耶。答當言學無學根得。以無  間道。證預流果。乃至阿羅漢果。此道當言法
智相應類智他心智世俗智苦智集智滅智道  智相應耶。當言有尋有伺無尋唯伺無尋無  伺耶。當言樂根喜根捨根相應耶。當言空無
願無相相應耶。當言緣欲界繫色界繫無色  界繫不繫耶。答以無間道。證預流果。此道當  言忍相應有尋有伺捨根相應無願相應緣不
繫。以無間道。證一來果。若倍離欲染入正性  離生者。如證預流果說。若從預流果。以世俗  道。證一來果。此道當言世俗智相應有尋有
伺捨根相應緣欲界繫。若從預流果。以無漏  道。證一來果。此道當言。法智相應。或苦智。  或集智。或滅智。或道智相應。有尋有伺捨根
相應。或空或無願。或無相相應。或緣欲界繫。  或緣不繫。以無間道。證不還果。若已離欲染  入正性離生。此道當言忍相應。或有尋有伺。
或無尋唯伺。或無尋無伺。或樂根相應。或喜  根相應。或捨根相應。無願相應。緣不繫。若從  一來果。以世俗道。證不還果者。如以世俗道
證一來果說。若從一來果。以無漏道。證不還  果者。如以無漏道證一來果說。以無間道。  證阿羅漢果。此道當言。或法智相應。或類智。
或苦智。或集智。或滅智。或道智相應。或有尋  有伺。或無尋唯伺。或無尋無伺。或樂根。或喜  根。或捨根相應。或空或無願。或無相相應。或
緣無色界繫。或緣不繫。

[0996a16]  幾根永斷滅。起得預流果。答無根永斷。七根  滅起。一滅不起。一起不滅。得預流果。幾根永  斷滅起。得一來果。答若倍離欲染入正性離
生者。如證預流果說。若從預流果。以世俗道。  證一來果。無根永斷。七根滅起。得一來果。若  從預流果。以無漏道。證一來果。無根永斷。八
根滅起。得一來果。幾根永斷滅起。得不還果。  答若已離欲染。入正性離生。無根永斷。七根  滅起。一滅不起。一起不滅。得不還果。若從一
來果。以世俗道。證不還果。不入靜慮。四根  永斷。七根滅起。得不還果。若入靜慮。四根永  斷。六根滅起。一滅不起。一起不滅。得不還
果。若從一來果。以無漏道。證不還果。不入靜  慮。四根永斷。八根滅起。得不還果。若入靜  慮。四根永斷。七根滅起。一滅不起。一起不
滅。得不還果。幾根永斷滅起。得阿羅漢果。答  若依未至。證阿羅漢果。一根永斷。七根永斷  滅起。一滅不起。一起不滅。得阿羅漢果。如依
未至。依靜慮中間第四靜慮三無色定亦爾。  若依初靜慮。證阿羅漢果。二根永斷。六根永  斷滅起。一根滅起。一滅不起。一起不滅。得阿
羅漢果。如依初靜慮。依第二第三靜慮亦爾。

根蘊第六中觸納息第三

十六觸相攝　　根相應成就  
遍知滅作證　　此章願具說

[0996b12]  有十六觸。謂有對觸。增語觸。明觸。無明觸。  非明非無明觸。愛觸。恚觸。順樂受觸。順苦受
觸。順不苦不樂受觸。眼觸。耳觸。鼻觸。舌觸。  身觸。意觸。云何有對觸。答五識身相應觸。云  何增語觸。答意識身相應觸。云何明觸。答無
漏觸。云何無明觸。答染污觸。云何非明非無  明觸。答不染有漏觸。云何愛觸。答貪相應觸。  云何恚觸。答瞋相應觸。云何順樂受觸。答樂
受相應觸。云何順苦受觸。答苦受相應觸。云  何順不苦不樂受觸。答不苦不樂受相應觸。  云何眼觸。答眼識身相應觸。云何耳觸。答耳
識身相應觸。云何鼻觸。答鼻識身相應觸。云  何舌觸。答舌識身相應觸。云何身觸。答身識  身相應觸。云何意觸。答意識身相應觸。

[0996b26]  有對觸攝幾觸。乃至意觸攝幾耶。答有對觸。  攝六觸全七觸少分。增語觸。攝三觸全七觸  少分。明觸。攝明觸全四觸少分。無明觸。攝三
觸全十一觸少分。非明非無明觸。攝非明非  無明觸全十一觸少分。愛觸。攝愛觸全十一  觸少分。恚觸。攝恚觸全十一觸少分。順樂受
觸。攝順樂受觸全十二觸少分。順苦受觸。攝  順苦受觸全十一觸少分。順不苦不樂受觸。  攝順不苦不樂受觸全十三觸少分。眼觸攝
眼觸全八觸少分。如眼觸。耳鼻舌身觸亦爾。  意觸攝三觸全七觸少分。

[0996c08]  有對觸。幾根相應。乃至意觸。幾根相應耶。答  有對觸。一根全八根少分相應。增語觸。五根  全八根少分相應。明觸。三根全九根少分相
應。無明觸。六根少分相應。非明非無明觸。十  一根少分相應。愛觸。四根少分相應。恚觸。四  根少分相應。順樂受觸。二根全九根少分相
應。順苦受觸。二根全六根少分相應。順不苦  不樂受觸。一根全。九根少分相應。眼觸。九根  少分相應。如眼觸。耳鼻舌身觸亦爾。意觸。五  根全八根少分相應。

[0996c18]  諸根因有對觸。此根有對觸相應耶。設根有  對觸相應。此根因有對觸耶。答諸根有對觸  相應。此根因有對觸。有根因有對觸此根非
有對觸相應。諸根因有對觸。餘觸相應。及  異熟生無所緣。如有對觸除二觸餘十三觸  亦爾。諸根因明觸。此根明觸相應耶。答如
是。設根明觸相應。此根因明觸耶。答如是。諸  根因非明非無明觸。此根非明非無明觸相  應耶。設根非明非無明觸相應。此根因非
明非無明觸耶。答諸根非明非無明觸相應。  此根因非明非無明觸。有根因非明非無明  觸。此根非非明非無明觸相應。謂根因非明
非無明觸。異熟生無所緣。諸成就此類眼根。  彼成就此類身根耶。設成就此類身根。彼成  就此類眼根耶。答應作四句。有成就此類眼
根非此類身根。謂生欲界。不得眼根。設得已  失。得色界眼。有成就此類身根非此類眼根。  謂生欲界。不得眼根。設得已失。不得色界眼。
有成就此類眼根亦此類身根。謂生欲界。眼  根已得不失。若生色界。有非成就此類眼根  亦非此類身根。謂生無色界。如眼根。耳根亦
爾。諸成就此類鼻根。彼成就此類身根耶。設  成就此類身根。彼成就此類鼻根耶。答若成  就此類鼻根。彼成就此類身根。有成就此類
身根不成就此類鼻根。謂生欲界。不得鼻根  設得已失。如鼻根。舌根亦爾。

[0997a15]  地獄成就幾根。傍生乃至諸無色。隨信行。乃  至俱解脫。成就幾根。答地獄。極多十九。極少  八。傍生。極多十九。極少十三。鬼界亦爾。斷
善根者。極多十三。極少八。邪定聚。極多十  九。極少八。正定聚。極多十九。極少十一。不  定聚。極多十九。極少八贍部洲。極多十九。
極少八。毘提訶洲瞿陀尼洲亦爾。俱盧洲。極  多十八。極少十三。四大王眾天。極多十九。極  少十七。三十三天夜摩天覩史多天樂變化
天他化自在天亦爾。梵眾天。極多十六。極少  十五。極光淨天亦爾。遍淨天。極多十六。極少  十四。廣果天。極多十六。極少十三。中有。極
多十九。極少十三。諸無色。極多十一。極少八。  隨信行。極多十九。極少十三。隨法行亦爾。信  勝解。極多十九。極少十一。見至亦爾。身證。
極多十八。極少十一。慧解脫俱解脫亦爾。

[0997b02]  眼根乃至慧根。得遍知時。幾根得遍知耶。答  眼根得遍知時。至離色染。五根得遍知。耳鼻  舌身根亦爾。女根得遍知時。至離欲染。四根
得遍知。男根苦根憂根亦爾。命根得遍知時。  至離無色染。八根得遍知。意根捨根信等五  根亦爾。樂根得遍知時。至離遍淨染。即樂根  得遍知。喜根得遍知時。至
離  極光淨染。即喜  根得遍知。

[0997b10]  眼根乃至慧根。滅作證時。幾根滅作證耶。  答眼根滅作證時。至離色染。五根滅作證。  至阿羅漢。十九根滅作證。耳鼻舌身根亦
爾。女根滅作證時。至離欲染。四根滅作證。至  阿羅漢。十九根滅作證。男根苦根憂根亦爾。  命根滅作證時。至阿羅漢。十九根滅作證。意
根捨根信等五根亦爾。樂根滅作證時。至離  遍淨染。即樂根滅作證。至阿羅漢。十九根滅  作證。喜根滅作證時。至離極光淨染。即喜根
滅作證。至阿羅漢。十九根滅作證。

根蘊第六中等心納息第四

等心壽二定　　無想攝相應  
界死生涅槃　　此章願具說

[0997b23]  一切有情心。當言等起等住等滅耶。答如是。  有貪心離貪心。當言等起等住等滅耶。答如  是。有瞋離瞋。有癡離癡。略散下舉小大掉不
掉不靜靜不定定不修修不解脫解脫心。當  言等起等住等滅耶。答如是。

[0997b28]  壽當言隨心轉不隨心轉耶。答不隨心轉。當  言隨相續轉為一起便住耶。答若欲界有情。  不住無想滅盡等至。當言隨相續轉。若住無
想滅盡等至。及色無色界有情。當言一起便  住。住無想滅盡等至。壽當言轉為住耶。答  當言轉。如世尊說。人壽漸盡。如小河水。若諸
有情。壽起便住。云何知彼壽漸盡耶。答由世  盡劫盡故。

[0997c07]  入無想定。幾根滅。答七。何繫心心所滅。答色  界繫。出無想定。幾根現前。答七。何繫心心所  現前。答色界繫。入滅盡定。幾根滅。答七。何
繫心心所滅。答無色界繫。出滅盡定。幾根現  前。答或七或八。有漏心七。無漏心八。何繫心  心所現前。答或無色界繫。或不繫。

[0997c13]  生無想天。幾根滅。答八。何繫心心所滅。答色  界繫。幾根現前。答八。何繫心心所現前。答色  界繫。無想天沒。幾根滅。答八。何繫心心所
滅。答色界繫。幾根現前。答或八或九或十。無  形八。一形九。二形十。何繫心心所現前。答欲  界繫。無想有情生時。當言有想耶無想耶。答
當言有想。如世尊說。彼諸有情。由想起故。從  彼處沒。從彼沒時。彼想當言滅耶不滅耶。答  當言滅。當言住何處。彼想滅耶。答當言即住
彼處。彼想當言善為無記耶。答或善或無記。  彼想幾隨眠隨增。答色界有漏緣。幾結繫。答  六。如世尊說。一切有情。皆由食住。無想有  情。由何食住答觸意思識。

[0997c26]  眼根攝幾根。乃至具知根攝幾根。答眼根攝  眼根。如眼根。耳鼻舌命苦憂根亦爾。身根攝  三攝。女根攝女根身根少分。如女根。男根亦
爾。意根攝意根三根少分。如意根。樂喜捨根  信等五根亦爾。未知當知根。攝未知當知根  九根少分。如未知當知根。已知根具知根亦
爾。信力乃至慧力念等覺支。乃至捨等覺支。  正見乃至正定。法智乃至道智。空無願無相。  攝幾根。答信力攝一根三根少分。如信力。餘
四力亦爾。念等覺支攝四根少分。如念等覺  支。擇法精進喜定等覺支亦爾。餘不攝根。正  見攝四根少分。如正見。正勤念定亦爾。餘不
攝根。法智攝四根少分。如法智。類智苦集滅  道智亦爾。他心智攝三根少分。世俗智攝一  根少分。空攝四根少分。如空。無願無相亦  爾。

[0998a13]  意根幾根相應。乃至具知根幾根相應。答意  根十根三根少分相應。樂喜捨根九根少分相  應。苦根憂根六根少分相應。信根四根九根
少分相應。如信根。精進念定慧根亦爾。未知  當知根。與未知當知根。九根少分相應。如未  知當知根。已知根具知根亦爾。信力乃至慧
力念等覺支。乃至捨等覺支。正見乃至正定。  法智乃至道智。空無願無相。幾根相應。答信  力四根九根少分相應。如信力。餘四力亦爾。
念等覺支。十一根少分相應。如念等覺支。擇  法精進定等覺支亦爾。喜等覺支。九根少分  相應。安捨等覺支三根九根少分相應。正見
十一根少分相應。如正見。正思惟正勤正定  亦爾。餘非根相應。法智十一根少分相應。如  法智。類智苦集滅道智亦爾。他心智十根少
分相應。世俗智二根八根少分相應。空無願  無相十一根少分相應。

[0998b01]  欲界沒生欲界時。幾根滅。答或四。或九。或  八。或十三。或九。或十四。或十。或十五。漸命  終者。無記心四。善心九。頓命終者。若無形。
無記心八。善心十三。若一形。無記心九。善心  十四。若二形。無記心十。善心十五何繫心心  所滅。答欲界繫。幾根現前。答或八或九或十。
無形八。一形九。二形十。何繫心心所現前。答  欲界繫。欲界沒生色界時。幾根滅。答或四或  九或九或十四。漸命終者。無記心四。善心
九。頓命終者。無記心九。善心十四。何繫心心  所滅。答欲界繫幾根現前。答八。何繫心心所  現前。答色界繫。欲界沒生無色界時。幾根滅。
答或四或九或九或十四。如前說。何繫心心  所滅。答欲界繫。幾根現前。答三。何繫心心所  現前。答無色界繫。色界沒生色界時。幾根滅。
答或八或十三。無記心八。善心十三。何繫心  心所滅。答色界繫。幾根現前。答八。何繫心心  所現前。答色界繫。色界沒生欲界時。幾根滅。
答或八或十三。如前說。何繫心心所滅。答色  界繫。幾根現前。答或八或九或十如前說。何  繫心心所現前。答欲界繫。色界沒生無色界
時。幾根滅。答或八或十三。如前說。何繫心心  所滅。答色界繫。幾根現前。答三。何繫心心所  現前。答無色界繫。無色界沒生無色界時。幾
根滅。答或三或八。無記心三。善心八。何繫心  心所滅。答無色界繫。幾根現前。答三。何繫心  心所現前。答無色界繫。無色界沒生欲界時。
幾根滅。答或三或八。如前說。何繫心心所滅。  答無色界繫。幾根現前。答或八或九或十。如  前說。何繫心心所現前。答欲界繫。無色界沒
生色界時。幾根滅。答或三或八。如前說。何繫  心心所滅。答無色界繫。幾根現前。答八。何繫  心心所現在前。答色界繫。阿羅漢般涅槃時。
幾根最後滅。答或四或九或八或三。欲界漸  般涅槃者四。頓般涅槃者九。色界八。無色界  三。

根蘊第六中一心納息第五

相應緣不離　　不修修得根  
捨得未知根　　五門辯二智  
初盡無生智　　盡無生所緣  
七正互相應　　此章願具說

[0998c13]  諸法與心一起一住一滅。彼法與心相應耶。  答若法與心相應。彼法與心一起一住一滅。  有法與心一起一住一滅。彼法非心相應。謂
隨心轉色心不相應行。諸法與心一起一住  一滅。彼法與心一所緣耶。答若法與心一所  緣。彼法與心一起一住一滅。有法與心一起
一住一滅。彼法非心一所緣。謂隨心轉色心  不相應行。諸法與心俱起不離心。彼法與心  俱住俱滅不離心耶。答欲色界有情。不住無
想滅盡定者。諸根大種。與心俱起不離心。與  心俱住俱滅不離心。若住無想滅盡定者。彼  便離心。

[0998c25]  如說不修眼根。乃至身根。云何不修眼根乃  至身根。答若於眼根。未離貪。未離欲潤喜渴  又無間道。能盡色貪。彼於此道。未修未安。如
不修眼根。不修耳鼻舌身根亦爾。如說不修  意根。云何不修意根。答若於意根。未離貪。未  離欲潤喜渴。又無間道。能盡無色貪。彼於
此道。未修未安。如說修眼根乃至身根。云何  修眼根乃至身根。答若於眼根。已離貪。已離  欲潤喜渴。又無間道。能盡色貪。彼於此道。
已修已安。如修眼根。修耳鼻舌身根亦爾。如  說修意根。云何修意根。答若於意根。已離貪。  已離欲潤喜渴。又無間道。能盡無色貪。彼  於此道。已修已安。

[0999a09]  諸不成就學根得學根。彼一切入正性離生  耶。答若入正性離生。彼一切不成就學根得  學根。有不成就學根得學根彼非入正性離
生。謂退阿羅漢果時。諸不成就學根得學根。  彼一切世第一法等無間耶。答若世第一法  等無間。彼一切不成就學根得學根。有不成
就學根得學根彼非世第一法等無間。謂退  阿羅漢果時。

[0999a17]  諸捨無漏根。得無漏根。彼一切從果至果耶。  答若從果至果。彼一切捨無漏根。得無漏根。  有捨無漏根得無漏根彼非從果至果。謂現
觀邊道類智起時。若時解脫阿羅漢。練根作  不動時。諸捨無漏根。得無漏根。彼一切無漏  根滅。無漏根起耶。答應作四句。有捨無漏根
得無漏根彼非無漏根滅無漏根起。謂退阿  羅漢不還一來果時。及以世俗道。得一來  不還果時。有無漏根滅無漏根起彼非捨無
漏根得無漏根。謂已得無漏根。現前滅起。  有捨無漏根得無漏根彼亦無漏根滅無漏根  起。謂現觀邊道類智起時。及以無漏道。得一
來不還果時。得阿羅漢果時。時解脫阿羅漢。  練根作不動時。有非捨無漏根得無漏根彼  亦非無漏根滅無漏根起。謂除前相。

[0999b03]  諸未知當知根。彼一切於未現觀四聖諦。能  現觀耶。答應作四句。有未知當知根彼非於  未現觀四聖諦能現觀。謂未知當知根。在過
去或未來。有於未現觀四聖諦能現觀彼非  未知當知根。謂諸非根法。於未現觀四聖諦。  能現觀。有未知當知根彼亦於未現觀四聖
諦能現觀。謂未知當知根。於未現觀四聖諦。  能現觀。有非未知當知根彼亦非於未現觀  四聖諦能現觀。謂除前相。

[0999b12]  盡智當言盡智乃至道智耶。當言有尋有伺  乃至無尋無伺耶。當言樂根乃至捨根相應  耶。當言空乃至無相相應耶。當言緣欲界繫
乃至緣不繫耶。如盡智。無生智無學正見亦  爾。答盡智當言盡智。或法類智。或苦集滅道  智。或有尋有伺。或無尋唯伺。或無尋無伺。
或樂根相應。或喜捨根相應。或無願相應。或  無相相應。或緣欲界繫。或緣色無色界繫。或  緣不繫。如盡智。無生智亦爾。無學正見。當言
無學正見。或法類他心智。或苦集滅道智。或  有尋有伺。或無尋唯伺。或無尋無伺。或樂  根相應。或喜捨根相應。或空相應。或無願無
相相應。或緣欲界繫。或緣色無色界繫。或緣  不繫。諸最初盡智。彼一切無間道等無間耶。  答如是。設無間道等無間。彼一切盡智耶。答
如是。諸最初無生智。彼一切盡智等無間耶。  答如是。設盡智等無間。彼一切無生智耶。答  或盡智。或無生智。或無學正見。諸緣彼無間
道起。即緣彼初盡智起耶。答若緣生無間道  起。即緣彼初盡智起。若不緣生無間道起。即  不緣彼初盡智起。諸緣彼盡智起。即緣彼無
生智起耶。答如是。設緣彼無生智起。即緣  彼盡智起耶。答如是。諸法無學正見相應。彼  法無學正思惟相應耶。答應作四句。有法無
學正見相應非無學正思惟。謂無學正見相  應正思惟。及無學正思惟不相應無學正見  相應法。有法無學正思惟相應非無學正見。
謂無學正思惟相應正見。及無學正見不相  應無學正思惟相應法。有法無學正見正思  惟相應。謂除無學正見相應正思惟。及除無
學正思惟相應正見。諸餘無學正見正思惟  相應法。有法非無學正見正思惟相應。謂  無學正見不相應正思惟。無學正思惟不相
應正見。及前所不攝心心所法。并色無為。心  不相應行。諸法無學正見相應。彼法無學正  勤相應耶。答應作四句。有法無學正見相應
非無學正勤。謂無學正見相應正勤。有法無  學正勤相應非無學正見。謂無學正見。及無  學正見不相應無學正勤相應法。有法無學
正見正勤相應。謂除無學正見相應正勤。諸  餘無學正見相應法。有法非無學正見正勤  相應。謂無學正見不相應正勤。及前所不攝
心心所法。并色無為。心不相應行。如對正  勤。對正念正定正解脫亦爾。諸法無學正見  相應。彼法非無學正智相應。諸法無學正智
相應。彼法非無學正見相應。諸法無學正思  惟相應。彼法無學正勤相應耶。答應作四句。  有法無學正思惟相應非無學正勤。謂無學
正思惟相應正勤。有法無學正勤相應非無  學正思惟。謂無學正勤相應正思惟。及無學  正思惟不相應無學正勤相應法。有法無學
正思惟正勤相應。謂除無學正思惟相應正  勤。諸餘無學正思惟相應法。有法非無學正  思惟正勤相應。謂無學正思惟不相應正勤。
及前所不攝心心所法。并色無為。心不相應  行。如對正勤。對正念正定正解脫亦爾。諸法  無學正思惟相應。彼法無學正智相應耶。答
應作四句。有法無學正思惟相應非無學正  智。謂無學正思惟相應正智。及無學正智不  相應無學正思惟相應法。有法無學正智相
應非無學正思惟。謂無學正智相應正思惟。  及無學正思惟不相應無學正智相應法。有  法無學正思惟正智相應。謂除無學正思惟
相應正智。及除無學正智相應正思惟。諸餘  無學正思惟正智相應法。有法非無學正思  惟正智相應。謂無學正思惟不相應無學正
智。無學正智不相應無學正思惟。及前所  不攝心心所法。并色無為。心不相應行。諸  法無學正勤相應。彼法無學正念相應耶。答
應作四句。有法無學正勤相應非無學正念。  謂無學正念。有法無學正念相應非無學正  勤。謂無學正勤。有法無學正勤正念相應。謂
除無學正勤正念。諸餘無學正勤正念相應  法。有法非無學正勤正念相應。謂前所不攝  心心所法。并色無為。心不相應行。如對正念。
對正定正解脫亦爾。諸法無學正勤相應。彼  法無學正智相應耶。答應作四句。有法無學  正勤相應非無學正智。謂無學正智。及無學
正智不相應無學正勤相應法。有法無學正  智相應非無學正勤。謂無學正智相應正勤。  有法無學正勤正智相應。謂除無學正智相
應正勤。諸餘無學正智相應法。有法非無學  正勤正智相應。謂無學正智不相應正勤。及  前所不攝心心所法。并色無為。心不相應行。
如正勤。正念正定亦爾。諸法無學正解脫相  應。彼法無學正智相應耶。答應作四句。有法  無學正解脫相應非無學正智。謂無學正智。
及無學正智不相應無學正解脫相應法。有  法無學正智相應非無學正解脫。謂無學正  智相應正解脫。有法無學正解脫正智相應。
謂除無學正智相應正解脫。諸餘無學正智  相應法。有法非無學正解脫正智相應。謂無  學正智不相應正解脫。及前所攝心心所法。  并色無為。心不相應行。

說一切有部發智論卷第十五

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
