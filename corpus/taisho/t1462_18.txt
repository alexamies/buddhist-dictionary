善見律毘婆沙卷第十八
蕭齊外國三藏僧伽跋陀羅譯

[0795c05]  「迦絺那衣犍度。」

[0795c05]  問曰：「幾人得受迦絺那衣？」

[0795c06]  「下至五人，前安居人得受迦絺那衣，破安居  人、後安居人不得，異住處不得。若住處不  滿五人，得喚餘寺眾僧足數受得，足數，
客比丘不得受。若住處有四比丘，一沙彌  安居欲竟，為沙彌受大戒，得足成五人受  迦絺那衣，新受戒者亦成受，一比丘四沙彌
受戒亦如是。若住處有五比丘若過五，不  解受迦絺那衣，得餘處請一知法比丘，使  羯磨受迦絺那衣，得為羯磨，自不受亦不  得衣分。」

[0795c15]  法師問曰：「何人得與眾僧迦絺那  衣？」

[0795c16]  答曰：「七眾衣、天人衣，得受作迦絺那衣。  若人不解作迦絺那衣來問，比丘應教。若  僧伽梨、欝多羅、僧安陀會，隨一一衣，得受
作迦絺那衣。十六日明相出，將迦絺那衣裁  來與眾僧，比丘應語衣主：『須針綖染色，  作衣比丘多少。』檀越聞已，應供養作衣比丘
飲食。為僧受迦絺那衣，應知受衣法用。若  衣裁者，應先浣，與眾多比丘共割裁簪縫  治，即日染成點淨已應受。若多有人送迦
絺那衣，應受一衣，餘應分，應羯磨受。僧  持迦絺那衣與誰？應與衣壞者。若衣敗比  丘多，敗衣比丘中老者與。若無老者，臘數大
者與。不得與慳貪者，佛告諸比丘：『當如  是持迦絺那衣羯磨法。』律中以說，若衣未  成，應喚一切比丘共成，不得說道德作  留難，唯除病者。」

[0796a02]  法師曰：「何以於迦絺那衣，  如是慇勤？為諸佛所讚故。往昔有佛，名  無蓮花，有聲聞弟子，名須闍多，作迦絺那
衣未成。蓮花佛與一萬六千比丘圍繞，共  作迦絺那衣。成已，持衣比丘者，捨己所受  持僧伽梨：『迦絺那衣我今持。』如是三說，三
說已即持置體上，偏袒右肩往至上座前，  合掌向僧而說：『大德！我以法持僧迦絺那  衣，願僧隨喜。』上座從坐起，偏袒右肩合掌
向僧，作如是說：『長老！以法持僧迦絺那  衣，我隨喜。』乃至下座亦如是說。非僧受持  迦絺那衣，非眾受持迦絺那衣，一人持迦
絺那衣，僧隨喜眾隨喜，然後成持迦絺那  衣。若人持三衣與眾僧，持作迦絺那衣，作  是言：『若持迦絺那衣者，三衣悉屬。』隨施主
語悉與受衣人，餘眾僧不得受，迦絺那衣  已攝僧得施。受迦絺那衣者，輕物得分，重  物屬四方僧，若同布薩界有多住處，不得  別受迦絺那衣，應和合一處受一迦絺那
衣法。不得縫作，應却刺作。持所有衣者，  未作持出界外。界外者，是餘寺也。」

[0796a22]  法師曰：  「受迦絺那衣已，何以出界外？為安樂住  故。作不還意者，比丘出界外已，見此住處  有好房舍，或有知識，作不還意，先失住處，
後失功德衣。餘文句於律中已說。我亦不  作衣亦不還者，作念已，住處及功德衣俱  失。作衣時失所作衣者，住處先失，後失功德
衣。聞失者，先失功德衣，後失住處。斷望者，  先失住處，後望後望斷得。所望非望而得  者，此文句前後轉易，現多文句，無有深義，  於律廣說。迦絺那衣犍度竟。

[0796b03]  「若行別住人，  若有人請，或與人受戒，得停行法事，罷還  續行。捨行法時當如是言：『我今捨波利婆
沙。』如是三說。若別住摩那埵，當行法時，比  丘去都無人，但作意言：『若比丘來我當白。』  六日中都無比丘可白，亦得出罪。若寺中
多有比丘來去難白，晝日得捨行法，明相  未出，應得四五比丘出界二擲石外，還  受行法白僧：『我行摩那埵。若干日以過，餘
若干日在。』若界內有比丘，出至其處應白，  若不白失夜。若比丘送受行法竟，若還者  應留一人，待明相出為捨行法，共還入寺
如前法，滿六夜已得出罪。出罪法，於律  本已說，故不出。

[0796b16]  「爾時拘睒彌有一住處，  有二比丘，一是律師，一修多羅師。時修多羅  師，入廁用洗瓫竟，不去水覆瓫。律師
入廁，見洗瓫不去水，問修多羅師言：『誰  入廁不去水覆瓫。』修多羅師答言：『是我。』  律師言：『汝知罪相不？』修多羅師言：『我實不
知罪相。』律師言：『汝得突吉羅罪。』修多羅師  言：『若犯突吉羅罪，我應懺悔。』律師言：『汝故  作與不？』修多羅師言：『不故作。』律師言：『若不
故作者無罪。』修多羅師聞律師言無罪，律  師還房語弟子言：『修多羅師不知犯，不知  不犯。』弟子聞師語已，語修多羅師弟子言：
『汝師不知犯不犯。』弟子聞語已，向師說如  是事，修多羅師聞弟子語，語弟子言：『此律  師先言我無罪，今言我有罪，律師妄語。』修
多羅師弟子聞師語已，語律師弟子言：『汝  師犯妄語罪。』律師弟子聞語已向師說，如  是展轉成大鬪諍。律師後得修多羅師便，
集眾舉修多羅師罪，為作舉罪羯磨。是故  律本中說，和合舉罪。」

[0796c06]  問曰：「佛何以從坐起，  以神通力，不語諸比丘，往舍衛國？」

[0796c07]  答言：  「佛在眾中若為判者，得理者歡喜，不得  理者便言：『佛朋儻彼部。』誹謗佛言隨愛  瞋，因謗佛故死入地獄，是故佛從坐起
去，不為其判。拘睒彌揵度竟。瞻婆揵度。  無解。相言諍，用二毘尼滅，現前毘尼、多  覓毘尼。憶念毘尼者，為愛盡比丘，下至阿那
含人，不為凡夫。多覓毘尼者，處處多覓知  法比丘判故，名多覓毘尼。摩夷者，是二部  波羅提木叉。若行舍羅，非法舍羅多者收
取唱言：『明日更行舍羅。』於其中間，更覓如  法伴黨。若上座捉非法舍羅者，行籌者耳  語，語言：『上座年老，何以捉非法籌？當捉如  法籌。』七滅諍法竟。」

[0796c20]  「比丘尼犍度，何以佛不  聽女人出家？」

[0796c21]  「為敬法故，若度女人出家，正  法只得五百歲住，由佛制比丘尼八敬，  正法還得千年。」

[0796c23]  法師曰：「千年已佛法為都  盡也？」

[0796c24]  答曰：「不都盡，於千年中得三達  智，復千年中得愛盡羅漢、無三達智，復千  年中得阿那含，復千年中得斯陀含，復千年
中得須陀洹學法，復得五千歲。於五千歲  得道，後五千年學而不得道，萬歲後經書  文字滅盡，但現剃頭有袈裟法服而已。比  丘尼犍度竟。

[0797a01]  「重物不得分，眾僧田園池井，  不得賣取餘物，唯除換易。眾僧床席器物，  不得分不得賣，唯除換易。眼藥筒挑耳
篦、鍼綖小刀子、戶鉤鑰、錫杖小桓鐵器杖  得分，餘作器不得分，唯除斫楊枝斧。除刀  子革屣，傘具得分。若人布施竹草及土，不
得分。若人布施藥得分，箱篋不得分。若  人布施僧房中所用器物，一切不得分，唯  除盛油筒。法犍度竟。」

大德舍利弗問優波離律污出品

[0797a11]  舍利弗問優波離：　　「幾罪以身得？　　幾罪以  口得？　　覆藏得幾罪？　　相觸復有幾？」

[0797a13]  優波離以偈答舍利弗：　　「以身得六罪，  口業復有六，　　覆藏得三罪，　　相觸得五罪。」

[0797a15]  第二問：　　「明相出幾罪？　　三唱復有幾？  於此幾八事，　　一切聚有幾？」

[0797a17]  答曰：　　「明相出三罪，　　三唱有二種，  於此一八事，　　一切聚有一。」

[0797a19]  第三問：　　「如來分別結，　　毘尼有幾相？  毘尼重有幾？　　復有幾麁覆？」

[0797a21]  答曰：　　「如來分別說，　　毘尼有二相，  毘尼重有二，　　覆麁亦有二。」

[0797a23]  第四問：　　「聚落間幾罪？　　渡江復有幾？  噉肉幾偷蘭？　　噉肉幾突吉？」

[0797a25]  答曰：　　「聚落間有四，　　渡江亦有四。  一肉偷蘭遮，　　九肉突吉羅。」

[0797a27]  第五問：　　「夜語幾得罪？　　晝日復有幾？  布施得幾罪？　　受施得幾罪？」

[0797a29]  答曰：　　「夜語有二罪，　　晝日亦有二，  布施得三罪，　　受施得四罪。」

[0797b02]  第六問：　　「幾罪對首悔？　　幾罪須羯磨，  作已不可悔，　　如來分別結？」

[0797b04]  答曰：　　「五罪可懺悔，　　第六須羯磨，  一罪不可懺，　　如來分別結。」

[0797b06]  第七問：　　「毘尼重有幾？　　佛說身口業，  非時幾穀味？　　幾白四羯磨？」

[0797b08]  答曰：　　「毘尼有二重，　　身口亦如是，  非時穀一味，　　一白四羯磨。」

[0797b10]  第八問：　　「波羅夷有幾？　　幾同和合地？  復有幾失夜？　　結二指有幾？」

[0797b12]  答曰：　　「波羅夷有二，　　和合地有二，  失夜亦有二，　　結二指有二。」

[0797b14]  第九問：　　「打身有幾種？　　幾種眾僧破？  作初罪有幾？　　作白復有幾？」

[0797b16]  答曰：　　「打身有二種，　　因二破眾僧，  作初有二罪，　　作白亦有二。」

[0797b18]  第十問：　　「殺生有幾罪？　　重語有幾種？  罵詈有幾種？　　行媒有幾種？」

[0797b20]  答曰：　　「殺生有三罪，　　重語有三罪，  罵詈亦有三，　　行媒有三罪。」

[0797b22]  第十一問：　　「幾人受具戒？　　聚作有幾  罪？　　滅擯復有幾？　　一語復有幾？」

[0797b24]  答曰：　　「三人不得受，　　聚作復有三，  滅擯亦有三，　　一語亦有二。」

[0797b26]  第十二問：　　「盜戒有幾罪？　　婬戒復有  幾？　　正斷復有幾？　　因棄擲有幾？」

[0797b28]  答曰：　　「盜戒有三罪，　　婬戒有四罪，  正斷亦有三，　　因棄擲有三。」

[0797c01]  第十三問：　　「教比丘尼戒，　　幾波夜突  吉？　　於中幾有新，　　衣有幾種衣？」

[0797c03]  答曰：　　「教尼戒品中，　　波夜突吉羅，  有四信佛說，　　與衣二種罪。」

[0797c05]  第十四問：　　「佛說尼有幾，　　波羅提有  幾？　　食生穀有幾　　波夜突吉羅？」

[0797c07]  答曰：　　「佛說比丘尼，　　波羅提有八。  波夜提突吉，　　因乞生穀故。」

[0797c09]  第十五問：　　「行時有幾罪？　　立時有幾  罪？　　坐時有幾罪？　　眠時有幾罪？」

[0797c11]  答曰：　　「行時有四罪，　　立時有四罪，  坐時有四罪，　　眠時有四罪。」

[0797c13]  第十六問：　　「波夜提有幾？　　一切非一  種，　　非前亦非後，　　同一時而得？」

[0797c15]  答曰：　　「波夜提有五，　　其類非一種，  非前亦非後，　　一時俱得罪。」

[0797c17]  第十七問：　　「有幾波夜提？　　一切非一  種，　　非前亦非後，　　同一時而得？」

[0797c19]  答曰：　　「有九波夜提，　　其類非一種，  非前亦非後，　　一時俱得罪。」

[0797c21]  第十八問：　　「有幾波夜提？　　其類非一  種，　　以身口懺悔，　　如來分別說？」

[0797c23]  答曰：　　「有五波夜提，　　其類非一種，  以口業懺悔，　　如來分別說。」

[0797c25]  第十九問：　　「有幾波夜提？　　其類非一  種，　　幾以口業懺，　　如來分別說？」

[0797c27]  答曰：　　「有九波夜提，　　其類非一種，  一以口業懺，　　如來分別說。」

[0797c29]  第二十問：　　「有幾波夜提？　　其類非一  種，　　口語成懺悔，　　如來分別說？」

[0798a02]  答曰：　　「有五波夜提，　　其類非一種，  發語名字懺，　　如來分別說。」

[0798a04]  第二十一問：　　「有幾波夜提？　　其類非  一種，　　聚性成懺悔，　　如來分別說？」

[0798a06]  答曰：　　「有九波夜提，　　其類非一種，  聚性成懺悔，　　如來分別說。」

[0798a08]  第二十二問：　　「第三罪有幾？　　因食復  有幾？　　食時得幾罪？　　因食得幾罪？」

[0798a10]  答曰：　　「第三得三罪，　　因食有六罪，  食時得三罪，　　因五食得罪。」

[0798a12]  第二十三問：　　「一切第三過，　　至處復  有幾？　　復問罪有幾？　　諍事復有幾？」

[0798a14]  答曰：　　「一切第三過，　　罪至有五處，  善答罪有五，　　諍事亦有五。」

[0798a16]  第二十四問：　　「論事復有幾？　　以幾法  用滅？　　有幾不得罪？　　有幾處成善？」

[0798a18]  答曰：　　「論事復有五，　　以五法用滅，  清淨有五種，　　三處中成善。」

[0798a20]  第二十五問：　　「身業夜幾罪？　　身業晝  幾罪？　　見時得幾罪？　　乞食得幾罪？」

[0798a22]  答曰：　　「身業夜二罪，　　身業晝二罪，  見時得一罪，　　乞食得一罪。」

[0798a24]  第二十六問：　　「見恩有幾種？　　依人成  懺悔，　　驅出復有幾？　　善行復有幾？」

[0798a26]  答曰：　　「見恩有八種，　　依人成懺悔，  驅出說有三，　　善行四十三。」

[0798a28]  第二十七問：　　「妄語有幾處？　　七日復  有幾？　　波羅提舍幾？　　發懺悔有幾？」

[0798b01]  答曰：　　「妄語有五處，　　七日法有二，  十二提舍尼，　　懺悔復有四。」

[0798b03]  第二十八問：　　「妄語有幾觀？　　布薩有  幾觀？　　使者有幾觀？　　外道有幾法？」

[0798b05]  答曰：　　「妄語有八觀，　　布薩復有八，  使者亦有八，　　外道有八法。」

[0798b07]  第二十九問：　　「受戒有幾語？　　復有幾  起敬？　　幾人應豫座？　　教誡尼有幾？」

[0798b09]  答曰：　　「八語受具戒，　　起敬亦有八，  豫座復有八，　　八法教誡尼。」

[0798b11]  第三十問：　　「幾人不應禮？　　不為作叉  手，　　有幾突吉羅？　　用衣復有幾？」

[0798b13]  答曰：　　「十人不應禮，　　不為作叉手，  有十突吉羅，　　用衣復有十。」

[0798b15]  第三十一問：　　「有幾作不善？　　如來分  別說，　　於瞻婆律中，　　一切不善作？」

[0798b17]  答曰：　　「十二作不善，　　如來分別說，  於瞻婆律中，　　一切不善作。」

[0798b19]  第三十二問。　　「隨大德所問，　　我亦隨  意答。　　問問中即答，　　無有一狐疑。

[0798b21]  「一者身得，二者口得，三者身口得，四者身  心得，五者心口得，六者身口心得。

[0798b23]  「身業得六罪者，婬怒為初。口業得六罪者，  虛誑妄語為初。

[0798b25]  「覆藏得三罪者，一者比丘尼覆藏重罪，得  波羅夷；二者比丘覆藏他重罪，得波夜提；  三者比丘自覆藏重罪，得突吉羅。是名覆  藏得三罪。

[0798b29]  「相觸得五罪者，一者比丘尼摩觸，波羅夷；二  者比丘摩觸，僧殘；三者比丘以身觸女人  衣，得偷蘭遮；四者比丘以衣觸女人衣，得
突吉羅；五者比丘指挃他比丘，波夜提。是  名五罪。

[0798c05]  「明相出得三罪者，一夜六夜七夜十夜過一，  月明相出，尼薩耆波夜提；比丘尼獨宿明相  出，僧殘；比丘自覆罪明相出，突吉羅。是名
明相出得三罪。三唱二種：一者比丘，二者比  丘尼，當說戒時三唱，有罪不發露，得突吉  羅，是名三唱二罪。於律中具八事成罪
者，比丘尼波羅夷，是一切聚有一者，戒序  中說，憶有罪應發露。發露者，五篇戒也，  故言聚有一。如來分別說者，分別戒相輕重。
毘尼有二重者，身口是。毘尼重有二者，波  羅夷、僧殘是也。覆麁亦有二者，一波羅夷，  一僧殘。

[0798c17]  「聚落間有四者，一比丘與比丘尼共期行，  比丘初去時突吉羅，至聚落境界，比丘得  波夜提罪，一脚在內一脚在外，比丘尼得
偷蘭遮，二脚盡入僧殘，是名聚落間四罪。  度江有四罪者，比丘與比丘尼共期船行，  初去時比丘得突吉羅，上船比丘得波夜提，
比丘尼一脚上岸，得偷蘭遮，二脚俱上得僧  殘，是名度江四罪。一肉偷蘭遮者，即是人  肉；九肉突吉羅，象馬狗等肉。夜語有二罪
者，若比丘尼共男子入闇室屏處耳語，得  波夜提，若比丘尼共男子一處去二肘外，  得突吉羅。是名夜語二罪。

[0799a11]  「晝日亦有二者，比丘尼共男子屏處，若二  肘半內得波夜提，二肘半外，得突吉羅。是  名晝日二罪。布施得三罪者，比丘有殺心，
布施毒藥殺人，得波羅夷罪；殺非人得  偷蘭遮罪；殺畜生得波夜提罪。是名布施  三罪。受施得四罪者，女人以手施與，比丘  捉，得僧殘。女人以婬慾施比丘，得波羅
夷。非親里比丘尼施衣，得尼薩耆波夜提。  若比丘尼染污心，知染心男子受食，得偷  蘭遮。是名受施得四罪。五罪可懺悔者，僧
殘、偷蘭遮、波夜提、波羅提提舍尼、突吉羅  惡說，是名五罪可懺悔。第六須羯磨者，僧  伽婆尸沙。一罪不可懺者，波羅夷是也。毘尼
有二重者，一波羅夷，二僧殘。身口亦如是  者，結戒不過身口。非時穀一味者，穌毘鹽  以穀作，得非時服，是名穀一味。一白四羯  磨者，差教誡比丘尼是。

[0799a27]  「波羅夷有二者，一  比丘、二比丘尼是也。和合地有二者，一身和  合，二法和合。失夜亦有二者，一行波利婆
沙，二行摩那埵是也。結二指有二者，一比丘  尼洗淨，二頭髮長，不得過二指。打身得二  罪者，比丘尼打身得突吉羅，啼得波夜提
是。因二破眾僧有，一羯磨，二捉舍羅是。初  作有二罪者，一比丘作初罪，二比丘尼作  初罪是。作白亦有二者，一白羯磨，二單白。

[0799b07]  「殺生有三罪者，人得波羅夷，非人偷蘭遮，  畜生波夜提。語重有三罪者，教偷、教死、向  人說得聖利法，是名語有三重。罵詈亦有
三者，若欲心罵女根、穀道二僧殘，罵餘身  分，得突吉羅，是名三罪。行媒有三罪者，受  語時得突吉羅，往說偷蘭遮，還報得僧殘，
是名三罪。三人不得受者，一遠不聞，二身  分不具足，三根不具足。衣鉢不具足，身分  所攝；十三難人，是根不具足所攝。聚作復有
三者，一別眾，二白不成就，三羯磨不成就。  是名三。滅擯亦有三者，一比丘尼以身謗  人，如慈地比丘尼；二沙彌壞沙彌，就他穀
道行婬；三言行婬欲法不障道者。是名  滅擯三罪。一語亦有三者，一羯磨三人一時  得戒，是名三。盜戒有三罪者，五錢波羅夷，
四錢偷蘭遮，三錢乃至一錢突吉羅，是名盜  三罪。婬戒有四罪者，一女根波羅夷；死女  半壞偷蘭遮；不觸四邊突吉羅；比丘尼以
物作根自內根中，得波夜提。是名四罪。正  斷亦有三者，一斷人命波羅夷，二斷草木  波夜提，三自截男根偷蘭遮。是名三因。棄
擲有三者，有殺心棄擲毒藥，若人得死波  羅夷，非人死偷蘭遮，畜生死得波夜提，是  名三棄擲。復有三，比丘棄擲精，僧殘；棄
擲大小便生草上，得波夜提；水中淨地，得  突吉羅。涕唾亦如是，是名棄擲三。波夜提  突吉羅者，教誡比丘尼至日沒，得波夜提，  先說法後說八敬，得突吉羅。

[0799c05]  「有四信佛說  者，一房舍，二戒，三如法作，四不如法作。是  名四。與衣二種罪者，與非親里具足比丘
尼衣，得波夜提；與不具足戒比丘尼衣，得  突吉羅。不具足戒者從比丘尼白四羯磨，未  從大僧白四羯磨。是名與衣二。波羅提有
八者，比丘尼波羅提提舍尼是。波夜提突吉  羅者，比丘尼乞生穀，得波夜提，食時突吉  羅。行時有四罪者，比丘與女人共期，初去
時得突吉羅，至村得波夜提，比丘尼獨行去  時，得偷蘭遮。至村得僧殘。立時有四罪  者，比丘尼共男子立在屏處，得波夜提，申
手外得突吉羅。若比丘尼，明相欲出不隨  伴去，住離申手內偷蘭遮，申手外得僧殘，  坐眠亦如是。

[0799c19]  「波夜提有五者，酥、油、蜜、石蜜、  脂，五器各受過七日服，得五波夜提罪。其  類非一種者，酥蜜等也。非前亦非後者，取
聚置一處併服，一時俱得罪。有九波夜提  者，乞九種美食：一乳，二酪，三生酥，四熟  酥，五油，六蜜，七石蜜，八肉，九魚，是名九種。
其類非一、種各異也。非前亦非後者，因食時  俱得罪，一時食也。有五波夜提者，其五波  夜提，其類非一種，以口業懺悔，一時懺悔
得滅。有九波夜提者，乞九種美食，得九波  夜提罪，其類非一種者，酥油魚肉相異。  一以口業懺者，九波夜提罪，一語懺便得
滅也。有五波夜提者，發語名字懺者，列  罪名而懺悔。有九波夜提者，取姓成懺  悔者，列罪名而懺。第三得三罪者，隨舉  比丘尼，三諫不捨波羅夷，比丘被僧三諫不
捨僧殘。比丘比丘尼惡見，三諫不捨波夜  提。

[0800a07]  「因食得六罪者，云何得六罪？一為飲食  故，自稱得過人法。二為飲食故行媒。三  為飲食故言：『若人住此寺者得道果。』不自
道名字故，得偷蘭遮。四為飲食故，無病乞  食。五為飲食故，比丘尼無病乞食，犯波羅  提提舍尼。六為飲食故，比丘無病乞飯，得
突吉羅罪。是名因食得六罪。食時得三罪  者，比丘食人肉偷蘭遮，象馬龍狗等肉突吉  羅罪，比丘尼食蒜得波夜提罪，是名食時
三罪。因五食得罪者，比丘尼知男子染污  心，從乞得人肉得蒜，得美食象馬肉。受染  污心男子食僧殘，噉人肉偷蘭遮，噉蒜波
夜提，乞美食波羅提提舍尼，象馬等肉突吉  羅。是名因五食得罪。一切第三過者，比丘尼  隨舉，初諫不捨突吉羅，一羯磨不捨偷蘭遮，
三羯磨不捨波羅夷，是名三諫三罪。

[0800a22]  「罪至  有五處者，比丘隨舉白，不捨突吉羅，一羯  磨不捨偷蘭遮，三羯磨不捨波羅夷。若欲  破僧，三諫不捨僧殘。惡見三諫不捨波夜
提。是名五罪。善答罪有五者，比丘、比丘尼、  式叉摩尼、沙彌、沙彌尼，五眾具有三諫不捨  罪。諍事亦有五者，五眾俱有四諍。論事復
有五者，論五眾諍事。以五法用滅者，五眾  滅五眾諍事。清淨有五種者，五眾犯罪，懺  悔得清淨。

[0800b02]  「三處中成善者，僧處、眾處、白衣三  處無諍，是名善也。身業夜二罪者，比丘尼  與男子共業夜入屋，申手內波夜提，申手
外突吉羅。身業晝二罪者，比丘尼晝日與男  子共屏處，申手內波夜提，申手外突吉羅。見  時得一罪者，比丘故看女根，得突吉羅罪。
乞食得一罪者，比丘無病，不得為身乞  食，得突吉羅。見恩有八種者，於拘睒彌  犍度已說。依人成懺悔者，五眾悔罪，要因
人得悔。驅出說有三者，一覆藏，二未懺悔，  三惡見。善行四十三者，擯人行四十三法  得入眾，不行此法不得入眾。妄語有五
處者，波羅夷、僧殘、偷蘭遮、波夜提、突吉羅。

[0800b15]  「七日法有二者，七日藥、受七日法出界外，  是名二。十二提舍尼者，比丘尼八波羅提提  舍尼，比丘四波羅提提舍尼，合十二。懺悔復
有四者，提婆達多遣人害佛；供養阿  㝹  留  陀；優婆夷離車子，眾僧為作覆鉢羯磨；沙  婆伽比丘。此四種人就佛懺悔。

[0800b20]  「妄語有八觀  者，發心欲妄、發口成妄語、妄語竟知是妄  語、隱藏所知妄道餘事、前人知解邪心，是名
觀也。布薩復有八者，八戒也。使者亦有八  者，調達以非法欲破僧，僧差具八德人往  說：『調達所作，非佛法僧，是調達所作也。』外
道有八法者，外道欲出家，行波利婆沙八  法者，不往五不應行處，聞讚佛法僧歡喜。  八語受具戒者，比丘尼白四羯磨，比丘白四
羯磨。起敬亦有八者，比丘尼八敬法也。豫座  復有八者，大眾集時，上座八人次第坐，餘者  隨坐。八法教誡尼者，比丘有八德，堪教誡  比丘尼。

[0800c03]  「十人不應禮：比丘尼、式叉摩那尼、  沙彌、沙彌尼、優婆塞、優婆夷、犯戒人，眠人、  食人、大小便嚼楊枝人，十人不為作者如
前。十種人不得作叉手，有十突吉羅者，  若為上十種人作禮及叉手，得突吉羅。用  衣復有十者，十種衣聽著。十二作不善
者，白不善，非法別眾，非法和合眾，法別眾。  白羯磨中有四非法，白二羯磨中有四非法，  白四羯磨中有四非法，三四合十二非法。」

善見律毘婆沙卷第十八

* * *

【經文資訊】大正藏第 24 冊 No. 1462 善見律毘婆沙  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，釋明法法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
