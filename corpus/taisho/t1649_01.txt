三彌底部論卷上
失譯人名今附秦錄

[0462a06]  歸命一切智。我從此語。如是是人臨欲死時。  成無記心。其以何業往生。答曰。有業記心惑  業往惡道。無惑記心白業往善道。體性記心
以是故隨行。以無記心起無記業。為業制故  往生如是。是故行無隔。若眠若悶若無心死。  行制故往業道。此二段語顯相應。第三段語  顯不失。彼業自作自業。

[0462a13]  自作者何義。答受義故。自業者何  義。答分義。何以故。不往他故。是生何以故。  方便故。是行處。何以故。由彼故。是不滅。何
以故。受故。此顯現故。此世作業不滅故。由報  業受生四處。此欲界死。欲界生有處。往中間  有處受中間有。如是。若欲界處若色界處。第
一處第三處。異生可說。如是從欲界中間有。  受欲界中間有。從欲界中間有。受色界中間  有。如是此  欲界死受生中間有。如是。如是第三處。從色
界中。間有受色界中間有如此。我等死受中  間有如是。云何世尊聲聞。從中間有受中間  有。非凡夫。云何爾。須陀洹。從此七生七死受
天中間有。住彼作斯陀含果證。是其從天中  間有。受人中間有。住此作厭欲界證。是其從  人中間有。受色界中間有。是其住彼中間般
涅槃地作向一。從彼入別中間有。於此處而  般涅槃。如是聲聞過四中間有。有諸部說家  已斯陀含。斯陀含人中間有處。至一間地處。
度人中間有如是如是。從欲天受欲天。如  是可知。有人捨五陰生有處。受五陰中間有  處。如是一切。我從此語今當說。云何有我我
捨。此有受彼有若為。問曰。何所疑。答曰。見  先師意互相違故生疑。有諸部說實無我。唯  陰處是我。何以故。苦起而已。故世尊語迦
栴延。唯苦生生。唯苦滅滅。彼但見苦起而已。  故知諸部見無有我。如是。

[0462b11]  復次何義說言無我。答無說故。世  尊又語先尼梵志。如師所見法諦實說無我。

[0462b13]  世尊言。如是見者是名為師。是名為多他阿  伽度阿羅訶三藐三佛陀。是我所說彼諸部。  見無說故。是故無我如是。

[0462b16]  復次何義說無我。答自見其身故。世尊  說言。無聞無知凡夫見色是我。我亦是色。色  在我中。我在色中。如是四種四陰亦如是。若
有我者不應自捨。其身見五陰是其體。譬如  有人。自捨其身取提婆達多身見為其身見。  其身是提婆達多。其身中有提婆達多。提婆
達多中有其身。如捨其眼根。取提婆達多眼  見。象牙見為其知見。而非其見。是故無我。如  是。

[0462b25]  復次何義說言無我。答我我所不可得  故。

[0462b27]  世尊告諸比丘。若有我者即有我所。若有我  所即有我。我及我所諦實不可得。是故無我。  彼諸部見我我所不可得故。是故無我如是。

[0462c01]  復次何以故說無我。答不實言有  故。如富樓那語諸比丘長老。佛所說法  甚為難測。於無物中有我。

[0462c04]  佛自言。我亦有如是長老我。但知此語不測  深旨如是。不實言有故。知諸部見不實義故。  是故無我。如是。

[0462c07]  又諸部說。不可言有我。不可言無我。何以  故。答我相不可言故。答有我者可說。  如行行相可說。如無為無為相可說。如  是我我相可說。

[0462c11]  彼諸部見我相不可說故。是故有我無我不  可說。如是。

[0462c13]  復次何以故有我無我不可說。

[0462c14]  答直置問記故。何以故。問記有四種。一  者一問直記。二者先詰然後記。三者反問而  記。四者直置不記。今者問我直置不記。是故
不可言有我。不可言無我。如是。

[0462c18]  復次何以故有我無我不可說。答定異合故。  若有我便應可說。為是行為異行。為是無為  異無為。此二種說既不定。是故不可言有我。
不可言無我。如是。

[0462c22]  復次何以故有我無我不可說。

[0462c23]  答常無常合故。若有我可說。為是常為  無常。此二種說應必有定而不定。是故不可  說言有我。不可說言無我。如是。

[0462c26]  復次何以故有我無我不可說。

[0462c27]  答有無中依止故。

[0462c28]  佛告迦栴延。世間依二種。亦依有亦依無。以  是故執有執無。是故有我無我不可說。如是  又諸部說實有我何以故。語縛故。

[0463a02]  佛言。是色痛想行識繫縛。從此世渡彼。

[0463a03]  彼諸部見繫說縛故。是故有我。如是。

[0463a04]  復次何以故有我。答正見故。

[0463a05]  佛言。有人見化生故。正見。

[0463a06]  彼諸部見。正見故。是故有我。如是。

[0463a07]  復次何以故有我。答佛說四念故。

[0463a08]  佛言。觀見身受心法。若無我無可見四法。彼  諸部見。佛說四念故。是故有我。如是。

[0463a10]  復次何以故有我。答佛說聲聞故。

[0463a11]  佛言。有人事火自炙其身。勸人自炙。以是故  佛說有人。如是。若無人自無炙。亦無他可炙。

[0463a13]  彼諸部見。佛說有人。是故見有我。如是。

[0463a14]  復次諸部何故說有我。答一人出世多人  得安樂生故。

[0463a16]  佛語諸比丘。一切功德人生在世間。多人得  安樂故。若無人誰生功德。

[0463a18]  是諸部見一人生故。是故有我。如是。

[0463a19]  又諸部說五陰是人是我。

[0463a20]  問曰。何以故。答說界門故。

[0463a21]  佛語比丘。六界門六觸是人。

[0463a22]  彼諸部見。佛說六界門六觸是人。是故是人。  如是。

[0463a24]  復次何以故是人無異人。答佛說。外國  有最上女人修多羅等故。

[0463a26]  佛言。我所說是最上女人。若白若黑若青若  細滑。若方若長若短若細腰若肥。即是人更  無異人。如是。

[0463a29]  又佛語比丘。有人見一比丘可憎。若短若瘻  若躍。如是。

[0463b02]  復次佛說。我天眼見眾生可愛可憎等。如是。

[0463b03]  復次說彼地獄人如燒積薪。燒地獄人亦復  如是。

[0463b05]  前所說最上女人等及見比丘可憎。佛見眾  生可愛可憎。乃至燒地獄人如燒積薪等。但  是五陰是人。更無異人。是諸部見。佛說陰是
人。是故是人。如是。

[0463b09]  又諸部說人異五陰。何以故。

[0463b10]  答如擔重擔人故。

[0463b11]  佛言。重擔是五陰。擔者是人。如是。

[0463b12]  以是故人與陰各。是故人與陰異。如是。

[0463b13]  復次何以故人異陰。

[0463b14]  佛言人取。愛為。其第二久遠輪轉是故人與。  愛異以是故人。與陰各如是。

[0463b16]  復次何以故人與陰各。答受業果故。佛  說偈言。

生世樂歡喜　　異世樂欣然  
作福二處歡　　自見其業淨  
此世業報竟　　來世復應受  
陰壞隨業往　　更受異陰身

[0463b22]  彼諸部見受業報故。是故人與陰各。如是。

[0463b23]  復次何以故人與陰各。答是我說故。

[0463b24]  佛言。我前世時作轉輪聖王。名曰善見。亦  名大天。以是故今受新陰前我不異。是故人  與陰各。如是。

[0463b27]  復次何以故人與陰各。答無記處說故。

[0463b28]  佛言。陰無常不說人無常。有時說。陰是無常  相。有時說。陰是常相。以是故常相異無常相  異。是故人與陰各如是。

[0463c02]  又諸部說人是常。何以故。答無本故。人  不應生死中行。

[0463c04]  如佛所說。生死無本眾生輪轉。生死源本不  可知。如是。是故人無本。

[0463c06]  若人無本亦無其末。是故人常如是。

[0463c07]  復次何以故人常。答憶過去世故。

[0463c08]  佛言。憶一生乃至憶過去無數劫生。陰壞雖  流轉生死而人不壞。

[0463c10]  彼諸部見。憶一生乃至憶過去無數劫生故。  是故人常。如是。

[0463c12]  復次何以故人常。答說處故。

[0463c13]  佛言。渡彼岸住彼地名婆羅門。如是。佛復言。  既已渡彼岸更不復還。如是。佛復說。渡彼岸  者住彼處不墮落。既至彼岸無復憂惱。如是。

[0463c16]  若人見渡彼岸者。住彼處不墮落。無憂惱故。  是故人常。

[0463c18]  彼諸部見。佛說處故。是故人常。

[0463c19]  復次何以故人常。答至不動樂故。

[0463c20]  佛說偈言。

如是正解脫　　渡欲淤泥流  
智者莫能測　　得至無動樂

[0463c23]  彼諸部見。佛說至無動樂故。是故人常。以是  人至不動樂無陰故。是人不可知處。是故人  常。如是。

[0463c26]  又諸部說人無常。問何以故。

[0463c27]  答有本故。

[0463c28]  佛語比丘。有一人生為一切人安樂如是。

[0463c29]  若有生有其本。若有本有其末。是故人無常。  如是。

[0464a02]  復次何以故人無常。答佛說語新故。

[0464a03]  佛言。新生天好顏色端正威德。新者無常法  名新。是故人無常。如是。

[0464a05]  復次何以故人無常。答倒法故。

[0464a06]  佛言。波斯匿王雖為人王。異世時倒如是。若  有倒法成無常。是故人無常。

[0464a08]  復次何以故人無常。答落生故。

[0464a09]  涅槃常不落不生。

[0464a10]  依佛說言。我見眾生落生。以是故依佛說落  生。是故人無常。

[0464a12]  復次何以故人無常。答生老病死法故。

[0464a13]  佛言。我是無數四部眾善知識。以生死故來  至我所得脫生死。生老病死是無常法。是故  人無常。如是。

[0464a16]  是故從此修多羅以為本。有說。無實我如是。  有言。不可說有我如是。

[0464a18]  有說。有我如是。

[0464a19]  是故我等生疑。雖然為當實有我。為假設而  已。以是故。有說五陰是我。有說我異五陰。有  說常。有說無常。如是。  是故我等生疑。

[0464a23]  問曰。云何人捨此有更受異有。

[0464a24]  答如修多羅意。教化力可知五盛陰。成人以  為實人以五盛陰。成人以為實人故不可言。  人常無常。如是。

[0464a27]  難曰。前章所說無我為首。各有所執。云何解  釋。令得開解。答如前所說。苦起而已。無我  如是。我等今說。

[0464b01]  苦者苦生滅是苦性。

[0464b02]  佛欲顯示苦性。語迦旃延言。苦生生苦滅滅  我相生滅不可言。是故佛說如是。

[0464b04]  復次如前所說。無說故無我。如是。  我等今說。我等相。從信受。

[0464b06]  如佛為外道說。雖有我是假名我不實說我  依有漏陰。

[0464b08]  佛見去來法說是我非實我。

[0464b09]  如佛說依行行故受名。是故佛說。

[0464b10]  說名我如是。

[0464b11]  復次如前所說。自見其身故無我。如是。  我等今說。答曰。無明所覆。五  陰無我謂為我。

[0464b14]  如新生無知小兒。見餘母人謂為其母五。陰  無我謂為我亦復。如是是佛所說如是。

[0464b16]  復次如前所說。無我。我我所不可  得故。如是。我等今說。答曰。佛說依  不自在我我所實性不可得。如是。

[0464b19]  為他所制者不名自制。若自制者不名他制。  是故斷自他制不斷我。如是。

[0464b21]  復次如前所說。不實言有故無我。如是。

[0464b22]  我等今說。答不實有故。

[0464b23]  不實與無法共合無。而言有此言難信。是故  斷無言有不斷我。如是。

[0464b25]  如諸部前所說。相不可說故。

[0464b26]  不可說有我無我。如是。  我等今說。曰我常無常相等不可說。有  我等可說。

[0464b29]  如佛說。有人自炙身等一切。

[0464c01]  復次如佛說。無聞無知凡夫以惡業為相。聰  明之人以善業為相。是故諸部語不可依。如  是。

[0464c04]  如諸部前所說。有我無我直置問不記  故。如是。我等今說。問不相應故。是故直  置。相應故不直置。

[0464c07]  如佛記。無知凡夫人不善。聰明人善。是  故諸部語不可依。如是。

[0464c09]  如諸部前所說。有我無我不可說定異  故。如是。我等今說。若我驗者應是  行為異行。如是。正說為是行為異行應說。
是故應遣諸部語不可依。如是。

[0464c13]  如諸部前所說。有我無我不可說常無常故。  如是。我等今說。

[0464c15]  若我有無中可說成斷見常見。

[0464c16]  若依此二見佛所不許。

[0464c17]  若言無人者成過不記之類。此言不可。何以  故。若言無人者是名邪見。

[0464c19]  若言有人者是名正見。是故有人可說。

[0464c20]  如修多羅中說。若言無人名為邪見。若言有  人名為我見。若言有者是其常無常故。若如  此者行成常無常故。若同有有者。行無常無
為常人不如是。同有不同常無常應可知。如  是。

[0464c25]  如諸部前所說。有我無我不可說。有無  中依止故。如是。我等今說。

[0464c27]  若都無我。佛不應說有依止。是佛說有依止  故。是故有我可說。如是。

[0464c29]  如諸部前所說。有我語縛故。如是。

[0465a01]  我等今說。

[0465a02]  無人可縛而有縛。如王獄縛。雖無人而  有縛有結。如有繩有結。無繩無結。  如是。無我而有語縛。如是。如諸部前所說。有
我正見故。如是。  我等今說。

[0465a07]  依有漏陰。佛說有人以人見有人故。名為正  見。如是。

[0465a09]  如諸部前所說。有我。佛說四念故。如是。  我等今說。

[0465a11]  佛語迦旃延。唯心而已。欲顯身受心法故。說  唯心而已成諸法。更無異。如是。

[0465a13]  如諸部前所說。有我。佛說聲聞故。如是。  我等今說。

[0465a15]  聲聞說處。依止法聲聞說而已更無異。如諸  部前所說。有我。有說故如是。我等今說。

[0465a17]  佛說有人假名。是故是其朋。無我。若實  無我不成殺生殺者。亦無所殺亦無偷盜邪  婬妄語飲酒亦如是。

[0465a20]  如是無我若無我者。五逆亦無縱任。諸根無  起善惡者無縛。無解縛者亦無所縛。亦無作  者亦無業。亦無報。若業無者果報亦無。業果
報無者亦無生死。而眾生以業果報輪轉生  死。若無生死者。生死因亦無。若無因者因滅  亦無。若因滅無者趣道亦無。如是四諦亦無。
若無四諦。亦無佛說四諦。若無佛者亦無有  僧。如是無人者。三寶四諦亦無。如是諸說並  所不應。以是故無人者成上諸過。後過亦生。
若有人有我者。上所說無過。如佛說修多羅。  真應當知。是故實有我。如諸部前所說。五陰  是人是我界門故。如是。  我等今說。

[0465b04]  若人命我異。是修多羅不顯。有我為陰是我  我是陰。若陰是我。陰可說我不可說。若我  是陰。我可說陰不可說。亦可兩可說非五陰。
是我如是。

[0465b08]  如諸部前所說。人異五陰。如擔重擔人  故。如是。我等今說。

[0465b10]  依擔故說有擔。若我異陰。壞時起時我亦起  亦滅。如斫身一分。我亦應一分。如是一分成  多分。一分多分還成一。隨身存時命亦隨存。
命存時身亦存。是故陰即是我。是語可遣。如  是。如諸部前所說。人異陰取愛為其二  故。如是。我等今說。

[0465b16]  若人正見無疑。如人有愛繫縛。輪轉生死。

[0465b17]  佛欲顯示。佛言人取愛。為其第二。長處生死  愛斷時。無復輪轉。是故我不異陰。如是。

[0465b19]  如諸部前所說。人與陰各。受業果故。如  是。我等今說。

[0465b21]  依有漏生死。此生來生受其果報。是故人與  陰不各。

[0465b23]  復次如諸部前所說。人與陰各。是我說  故。如是。我等今說。依度說。

[0465b25]  佛言。我過去無數阿僧祇劫時。曾為頂生王。  是故人與陰不各。如是。

[0465b27]  復次如諸部前所說。人與陰各。不記處  說故。如是。我等今說。

[0465b29]  陰我異不異不可說。是故法相以常無常為  首不可說。我亦不可說。

[0465c02]  若我異陰者。佛言。我異身異佛所不記。  修多羅所不明。若我異陰者。亦可在陰中。亦  可遍一切處。若在陰中。斫身時。破身時。我應
可見。如蚊在優曇婆羅果中。破優曇婆羅果  時蚊可見。我在陰中亦復如是。若我異身冷  熱觸身。我不應覺知。復次若挑眼時。倍
應見物。如是。諸根壞時。聲香味觸等。亦應  覺知。如是。

[0465c10]  復次若我異身。從此身入彼身還來入身。  如人從此屋入彼屋還入此屋。我異者應  如是。

[0465c13]  復次我異陰者。我不應處處受生。若處處受  生。應一念遍處受生。是故不應常在身中故。  解脫難得。若處處行不應作業。若無業果亦
無功業。亦無縛解亦無行禪。便應解脫。如是  等不應。是故人異身語可遣。如是。

三彌底部論卷上

* * *

【經文資訊】大正藏第 32 冊 No. 1649 三彌底部論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
