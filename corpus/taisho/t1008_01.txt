菩提場莊嚴陀羅尼經
開府儀同三司特進試鴻臚卿  肅國公食邑三千戶賜紫贈司  空諡大鑒正號大廣智大興善寺  三藏沙門不空奉　詔譯

[0668b28]  如是我聞。一時薄伽梵住筏羅痆斯大城廣  博大園。與苾芻眾五千人俱。皆是大阿羅漢。  諸漏已盡所作已辦。逮得已利斷諸有結。復
有菩薩摩訶薩五百人俱。

[0668c03]  爾時世尊滿月十五日而坐說法。其眾會有  無量俱胝那庾多百千有情。婆羅門剎利梵  志尼乾子等。及餘外道戲論幻術居屍林納
衣持牛戒者居山谷持禁戒者。復與大天眾  皆於佛前眾會而坐。時大眾會邪見異道心  懷疑難。如來愍念皆安慰之。恣其所問。復有
天龍藥叉乾闥婆阿修羅伽樓羅緊那羅摩  睺羅伽人非人等。前後圍遶而坐。復有天帝  釋。與忉利天子天眾百千眷屬。前後圍遶來
至佛所。復有梵王與娑訶世界主梵眾天子百  千眷屬皆來集會。復有日月天子寶賢滿賢  賢力天等。與大藥叉將眾及大自在天那羅
延天焰魔天水天俱尾羅天四大天王吉祥天  女辯才天女訶利帝母商棄尼天女花齒天女  訶利帝五百子等。皆與眷屬眾會而坐。復有
娑伽羅龍王難陀龍王烏波難陀龍王與無量  百千龍眾圍遶。復有緊那羅王摩呼羅伽王  與無量眷屬前後圍遶作大供養而住聽法其  大眾會有大婆羅門名毘鈕達多。住波吒離
子城。是婆羅門多諸財寶豐饒巨富。與毘沙  門天王等敵。是婆羅門多聞聰哲智慧審慮。  諦修善品意樂淨信。極善歸依三寶。優婆塞
中最為第一。其婆羅門為無子息晝夜作是思  惟。若無子息當生何趣。又斷我族。婆羅門又  作思惟。大師佛世尊即是我父我是佛子。真
正妙法是我之母。僧伽聖眾是我兄弟。今生  有幸遇大吉祥及於來世。我今問佛世尊修  何法行。我由修行一法。收攝一切善根。迴向
於無上正等菩提。常恒三寶種永不斷絕。由  此福因緣得有子息。我今欲問世尊修何法  行。爾時毘鈕達多大婆羅門。往詣世尊遶佛  三匝。

[0669a06]  合掌禮佛而白佛言。世尊能以一法積集一  切善根。所謂證得無上正等菩提。即成共諸  三寶善根無盡。令我獲得子息。世尊告言善
哉善哉大婆羅門。能問如是義汝今當聽  極善作意。吾今為汝廣稱讚敷演。大婆羅門  有菩提場莊嚴陀羅尼大教王由此陀羅尼。
種植一切善根能滿一切意願。我念過去世。  於婆吒離子城東門外。有一大園。其園名阿  蘇離園。中有羅剎女住。名花阿蘇離。其羅
剎女稟性暴惡威怒。千由旬內所有男女。童  男童女奪其精氣。波吒離子城中人民常被  驚怖懷大憂懼。互相瞻視咸言作何方便。時
眾多耆舊告諸人眾。汝等諦聽我等聞佛出  世。其佛號曰妙光幢如來應供正遍知。汝等  應當往詣彼佛世尊所。問佛世尊。救濟汝等
憂懼之難。時諸人眾白耆舊言。世尊今者在  於何處。耆舊答言世尊今在半遮羅聚落。是  諸人眾復白耆舊。我等作何方便。耆舊告言
汝等還歸。可於淨處以瞿摩夷和土塗作方  壇。四方齊整散諸雜花。置四香鑪四缾香水  并四疊食然四盞燈。又取一頻伽缾滿盛香
水。取一齒木安於缾上。應當啟請彼如來言。  惟願世尊明日食時降臨於此。如來悉知過  去未來現在之事。如來拔濟一切有情墮險
趣者。地獄餓鬼畜生。常令解脫。如來必當食  時降赴以大神通。并諸眷屬來至波吒離城。  時諸人眾聞此語已。眾人咸集高顯淨處。以
瞿摩夷和土塗壇以種種花散其壇上。嚴飾  賢缾置種種食飲塗香燒香。然燈置於四方。  種種音樂金頻伽寶莊嚴缾滿盛香水。齒木
安於缾上。置壇中心。以和雅音高聲作是唱  言。稽首歸命妙光幢如來世尊應正等覺。稽  首歸命憐愍一切有情大牟尼世尊。稽首歸
命奇特法性佛世尊。惟願拔濟我等受苦眾  生。惟願明日食時來受我供。安慰我等一切  有情。為歸為依為作善趣。解脫我等極甚怖
畏險惡難處。時大人眾纔發此言。於其處地  六種震動。頻伽寶缾傾倒於地。即成大蓮華  池。天妙八功德水充滿其中。其水香淨不冷
不熱令人悅意。其池水中有種種花。所謂青  蓮華紅蓮華赤蓮華白蓮華滿於池內。金砂  布地四道寶堦。以種種寶間錯莊嚴。即其齒
木變為寶樹。高六由旬縱廣正等有八由旬。  其樹根莖枝葉花果皆七寶所成。復於是處  其地寬廣嚴淨。面各十二由旬成一大曼茶
羅。其處令人愛樂。殊麗端嚴。處處皆有種種  水陸諸花。於花樹上。有種種鳥鸚鵡孔雀迦  陵頻伽共命之鳥及餘吉祥諸鳥。金嘴金髻
毛羽皆是七寶所成。出和雅音。其地種種花  樹以為莊嚴。所謂多摩羅樹瞻蔔花樹。波吒  羅樹無憂樹。阿低木多迦樹蘇摩那樹。迦南
摩樹抳羅樹。大抳羅樹朅乳羅樹。祥薇  花樹止藍拏迦樹。庾體  (他以反)  迦樹信拏  迦縛離樹等。皆是妙光幢如來本願菩提場
莊嚴陀羅尼神力加持故。作大神變。時波吒  離子人眾心生奇特。互相視言。今所現者大  神通相先應而現。誰之威力誰之神通於此
贍部洲現大利益現大功德。當於世間現此  瑞相。與諸有情成大利益。時彼人眾互相視  言。汝等各去營辦種種殊勝飲食。明日請佛
廣大供養。時彼人眾各還本家。其夜營辦種  種飲食色香美味香花塗香末香幢幡音樂。  與多眷屬將至中路祇候世尊。時妙光幢如來
在半遮邏大聚落中。與大眾會說法教化。於  大眾前忽現七寶所成頻伽水缾并及齒木。

[0669c13]  爾時世尊見已微笑即舒百千福莊嚴金色  臂。取頻伽缾并及齒木。寂然而住。爾時大眾  見此事已。咸生奇特歎未曾有。現此瑞相未
知何方迎請世尊。

[0669c17]  爾時眾中有一菩薩摩訶薩。名妙清淨慧。往  詣佛所頭面禮足。右繞三匝而白佛言。世尊  此之瑞相從何而來。現頻伽水缾并及齒木。
奉請世尊。佛言此頻伽缾齒木從波吒離子  大城而來。告妙清淨慧菩薩言。汝可行籌隨  從我者。以大神力明日晨朝當入波吒離子
大城。時妙清淨慧菩薩摩訶薩聞是語已尋  即行籌。告諸聲聞眾菩薩眾有大神通能作  神境通者。可受此籌。明日晨朝入波吒離  城。時清淨慧菩薩遍行籌已。即請世尊。

[0669c27]  爾時世尊於晨朝時。齊整衣服以大威嚴以  大眷屬。以大神力遊戲加持。與諸大眾即乘  虛空。天龍藥叉乾闥婆阿修羅迦樓羅緊那
羅摩睺羅伽作大音樂。以種種香花塗香末  香衣服嚴具。於虛空中。供養如來。以佛神通  於須臾頃至波吒離子大城。從空而下至寬
廣嚴淨大曼茶羅處。坐師子座。彼大眾各各  自乘化宮殿而來會坐。時城中人眾以佛威  神力。各持種種。供養世尊及彼大眾菩薩聲
聞眾天龍八部眾。聲聞眾世尊知食時將至。  皆令坐食。種種色香美味飲食恣意食足。

[0670a09]  爾時大眾食已。洗漱整理衣服。以大神通復  以供養旋遶三匝。各於佛前次第而坐。即以  上事白佛言。世尊於此城東門外。有園名阿
蘇離。於彼園中有羅剎女。名花阿蘇離。其性  暴惡。常奪男女童男童女精氣。晝夜常懷害  心。惟願世尊開示方便除此災害。

[0670a15]  爾時妙光幢如來安慰大眾。寂默而住示現  微笑。從佛面門出種種光明。以此其光照  曜三千大千世界。及照阿蘇離園羅剎女并
百千眷屬佛威神力令彼羅剎女。并諸眷屬  四方馳走。其園被燒如一火聚。悲聲號哭十  方奔走。我等歸誰誰當救我。是時城中有諸
天眾。空中出聲告言。汝等可往妙光幢如來  所稽首歸依。當令汝獲得安樂。時彼花阿蘇  離羅剎女百千眷屬忙然。往詣佛所頭面禮
足。白佛言惟願世尊救我。惟願薄伽梵救我。  惟願修伽陀救我。世尊我從今已後更不敢  害諸有情。更不敢侵惱有情時妙光幢如來
默然而許。即入菩提場遊戲神通加持三摩  地。由入此三摩地故。照曜十方一切佛剎。彼  剎中一切如來悉皆顯現。并聞為大眾說法
音聲。時妙光幢如來。說菩提場莊嚴陀羅尼。  彼十方世界中如來皆讚言。善哉善哉妙光  幢如來。善說菩提場莊嚴陀羅尼教王。令調
伏花阿蘇離羅剎女并及眷屬。安立十善業  道。并諸人眾令得不退轉地。置於善道。即其  城地七寶所成。及雨七寶。其贍部洲人民豐
饒安樂。大婆羅門我當彼之時。為婆羅門童  子。年始七歲。聞此陀羅尼。於佛教中得生淨  信。便證無上正等菩提。大婆羅門或有猶豫
生疑者。往昔時花阿蘇離羅剎女。豈異人乎  即汝身是。何以故汝花阿蘇離羅剎女。時損  害眾生無有慈心。經無量劫墮於惡趣。大婆
羅門莫生疑惑。當彼之時波吒離子城中人  眾。今此天龍藥叉乾闥婆阿修羅迦樓羅緊  那羅今來雲集者。是大婆羅門或生猶豫。或
生疑惑。當彼之時羅剎女百千眷屬者。不應  如是見。何以故是我集會中。婆羅門剎利梵  志尼乾子。及餘外道戲論幻術者。居屍林納
衣持牛戒者。居山谷持禁戒者等是。

[0670b20]  爾時釋迦牟尼如來說往昔因緣已。默然而  住。時一切大眾。聞此往昔因緣。皆生奇特。持  種種香花塗香末香花鬘衣服幢幡。往詣世
尊所而作供養。右遶三匝頭面禮足。而作是  言。惟願世尊說菩提場莊嚴陀羅尼教王。惟  願世尊說。惟願修伽陀說此大明王。令一切
有情作大光明。於後末世一切有情。能滿諸  願。

[0670b28]  爾時世尊大眾請已。默然而住受請微笑。現  微笑後。從其面門出種種光。照曜十方世界。  照曜已彼世界中一切諸佛悉皆顯現。又聞
彼諸如來說法語言。於此地中即生七寶樹。  其樹根莖枝葉花果殊勝。天妙悅意受用安  樂。現於贍部洲。其樹現大遊戲神通加持。

[0670c05]  爾時文殊師利童真菩薩。見此神通及見如  來微笑。往詣世尊頭面禮足。繞佛三匝合掌  向佛。白佛言世尊惟願說菩提場莊嚴陀羅
尼教王。惟願善逝說之。與一切有情作大利  益。長養一切種植善根者。

[0670c10]  爾時釋迦牟尼如來受文殊師利童真菩薩  請。即入觀佛三摩地。由纔入此三摩地。於剎  那頃。見十方世界剎土一切諸佛。如一箭道。
彼十方世界九十俱胝百千恒河沙數諸佛。  皆來集會同聲讚釋迦牟尼如來言。善哉善  哉釋迦牟尼如來。善說此大陀羅尼教王。過
去一切如來已說。悉皆加持隨喜。惟願世尊廣  為宣說菩提場莊嚴陀羅尼法要大教王儀軌。

[0670c18]  爾時文殊師利童真菩薩。以如來所生法界。  盛於鉢中。二手捧鉢奉獻如來。

[0670c20]  爾時釋迦牟尼如來舒金色臂。受文殊師利  童真菩薩鉢。受已擲於空中。於剎那頃其鉢  遍滿虛空。所盛法界舍利如來形像。滿三千
大千世界虛空。彼如來咸皆讚歎釋迦牟尼  如來言。善哉善哉釋迦牟尼佛。見彼一一如  來前。皆有釋迦牟尼佛并大眾會。一一釋迦
牟尼佛前。復有文殊師利菩薩。滿鉢盛法界  奉獻。現大神通現大神變。

[0670c28]  爾時金剛手菩薩摩訶薩白文殊師利童真菩  薩言。甚奇特文殊師利童真菩薩。現於如來  大眾會神變。今此光相為誰所現。以何因緣
是誰威神現大如來形像集會。

[0671a03]  文殊師利言。金剛手汝豈不知現此光相  神變耶。金剛手言。文殊師利我昔未曾見聞  如是大神通一切如來集會。此之希有未曾
見聞。今乃得見。爾時金剛手菩薩摩訶薩。旋  轉金剛杵右遶世尊。佛前而住白佛言。世尊  欲說何法。今有未曾見聞相現。於世間中大
神通相分明而現。佛言金剛手且待須臾當  自證見。於剎那頃佛前忽然有七寶柱從地  踊出高七千踰繕那闊五千踰繕那。天妙莊
嚴光明熾盛。垂妙繒綵真珠羅網彌覆其上。  鈴鐸搖動出和雅音花鬘莊嚴。無量俱胝百  千天子從空而下。持種種七寶供養具而供  養寶幢。

[0671a16]  爾時世尊告金剛手菩薩言。汝可往開幢門。

[0671a17]  爾時金剛手菩薩。遍身光焰如火聚熾盛。頭  冠瓔珞莊嚴其身。執金剛杵面貌忿怒令人  怖畏。近至寶幢而申右臂開其幢門。開幢門
已。於是幢中有師子座。其座閻浮檀金所成。  七寶莊嚴。以種種天妙衣服敷其座上。廣博  面金口高勇光明幢頂如來應供正遍知如  來。於上而坐入三摩地而現。

[0671a24]  爾時廣博金口高勇光明幢頂如來。讚歎釋  迦牟尼佛言。善哉善哉釋迦牟尼如來。於世  間中現大神變。現大如來集會。無有神變集
會與此等者。先佛等覺而亦未有此如來集  會神通示現。唯願世尊說此菩提場莊嚴陀  羅尼教王。成多人利益安樂哀愍。此如來形
像遊戲神通集會。現此幢相。皆是菩提場莊  嚴陀羅尼威力。現此神變。亦是此陀羅尼加  持先現此瑞。惟願世尊說菩提場莊嚴陀羅  尼大教王。

[0671b05]  爾時釋迦牟尼如來。受廣博面金口高勇光  明幢頂如來請已。即說菩提場莊嚴陀羅尼  曰。

[0671b08]  曩謨婆誐嚩帝尾補攞嚩娜曩建贊  努得訖使  (三合)  鉢多  (二合)  鉢囉  (二合)  婆  (引)  娑計覩  母囉馱寧
(二合)  薩嚩怛他  (引)  蘖跢寫曩謨  婆誐嚩帝捨  (引)  枳也  (二合)  母曩曳怛他  (引)  蘖多  (引)  夜  (引)  囉賀
(二合)  帝三藐三沒馱  (引)  野怛儞也  (二  合)  他  (引)  唵冒地冒地冒地  冐  地薩嚩怛他  (引)  蘖多虞  (引)
者囉馱囉馱囉賀囉賀囉鉢囉  (二合)  賀囉鉢囉  (二合)  賀羅麼賀  (引)  冒地唧多馱  囉主盧主盧捨怛囉濕弭  (二合)  散祖儞帝薩  嚩怛他
(引)  蘖多毘色訖帝  (二合)  虞  [寧*頁]  虞拏嚩  帝沒馱虞拏嚩婆細弭里弭里誐誐曩怛  麗薩嚩怛他  (引)  蘖多地瑟耻  (二合)
帝曩婆  薩多  (二合)  麗捨麼捨麼鉢囉  (二合)  捨麼鉢囉  (二  合)  捨麼薩嚩播  (引)  跛鉢囉  (二合)  捨麼寧薩嚩播  (引)
跛尾輸  (引)  馱寧虎盧虎盧麼賀冒地末  (引)  誐三鉢囉  (二合)  悉體  (二合)  帝薩嚩怛他  (引)  蘖多  鉢囉  (二合)  底
(丁以反)  瑟耻  (二合)  多  秫  第娑嚩  (二合引)  訶  (引)

[0671b26]  纔說此菩提場莊嚴陀羅尼大教王已。十方  一切諸佛皆讚言善哉善哉。及所現一切如  來稱善哉善哉。釋迦牟尼如來善說此陀羅
尼教王。利益安樂一切有情。爾時大地六種  震動。雨種種花雨塗香末香衣服嚴具真珠  臂釧頭冠瓔珞。諸天於空中奏種種音樂出
微妙聲。雨種種花。所謂青蓮華紅蓮華。赤蓮  華白蓮華。曼陀羅華摩訶曼陀羅華。盧遮華  曼殊沙花摩訶曼殊沙花。蘇摩那花婆利師
迦花。瞻蔔花搔乾地花。以種種花而供養佛。  今於如來大集會。聞此大陀羅尼。或有證得  阿羅漢果。或證緣覺菩提果。或有證斯陀含
果。或有證阿那含果。或有證須陀洹果。或有  住菩提心。或有得不退轉地。或有得授無上  正等菩提記。或有生天果報。或在地獄受諸
苦惱悉皆解脫。或有生焰魔界。或生傍生或  有生於鬼趣。彼等悉皆解脫安置佛道。於此  閻浮提大示現種種神通。其世界眾生皆熾  盛歡悅。人民充滿豐饒安樂。

[0671c16]  爾時金剛手祕密主頂禮佛足。合掌白佛言。  世尊說此陀羅尼教王。甚極難得。若有苾芻  苾芻尼優婆塞優婆夷善男子善女人。聞此
陀羅尼。受持讀誦為他宣說如理作意。生幾  所福成就。佛言善哉善哉金剛手大祕密主。  妙問如是義。此問極端嚴極善妙問。金剛手
汝可往詣文殊師利菩薩所問。應當為汝廣  分別說。

[0672a02]  爾時金剛手即詣文殊師利菩薩所。右遶文  殊師利菩薩白言。若有人受持讀誦為他宣  說如理作意此菩提場莊嚴陀羅尼。得幾所
福。文殊師利童真菩薩告金剛手言。諦聽我  今以譬喻說。盡三千大千世界處所有土地  山川塠阜。  析  為百分千分乃至細如毛。端分
我不見一。處微塵不周遍。我又以天眼。觀如  來身分舍利。亦遍一切處。我無不見如來  法身身分舍利。法界舍利。骨舍利肉舍利。
如一芥子量。空界而不周遍。或有人具大威  德神通。悉能算數觀察度量。可知其數。金剛  手其人是為智慧是為聰哲耶。金剛手言文
殊師利是人甚奇特希有。文殊師利復言金  剛手。諦聽如上微塵舍利算數。觀察度量可  知其數。復次金剛手所有一切微塵。一切身
分舍利。准如上數。微塵准如上數。舍利數量  爾所如來。或住一劫或餘一劫或復千劫。讚  揚此菩提場莊嚴陀羅尼教王功德。不能譬
喻校量盡其功德福利。金剛手此菩提場莊  嚴陀羅尼教王。有如是大威德。若有受持讀  誦為他宣說供養經卷。當知是人獲無量無  邊功德。不可窮盡。

[0672a24]  彼大眾集會天龍藥叉乾闥婆阿蘇囉迦樓羅  緊那羅摩睺羅伽。及彼眾中有情。從文殊師  利童真菩薩。聞此所說功德。皆得阿耨多羅
三藐三菩提不退轉地。所謂阿耨多羅三藐  三菩提記。咸皆三度嗢陀南讚歎。曩謨歸命  釋迦牟尼應供正遍知佛世尊。曩謨歸命奇
特神通佛世尊。曩謨歸命作奇特業佛世尊。

[0672b02]  爾時金剛手大祕密主。白文殊師利童真菩  薩言。云何於此菩提場莊嚴陀羅尼大教王  種植善根。文殊師利童真菩薩言。金剛手此
義當問如來。如來悉知是義。

[0672b06]  爾時金剛手祕密主。往詣佛所遶佛三匝。而  白佛言云何於此菩提場莊嚴陀羅尼。種植  善根。佛言金剛手汝今諦聽。當為汝說此陀
羅尼種植善根法。金剛手若有善男子善女  人。欲求種植善根。修無上菩提道資糧者。苾  芻苾芻尼優婆塞優婆夷或善男子善女人淨
信善心者應受持此陀羅尼。以此積集善根。  若有淨信善男子善女人比丘比丘尼優婆塞  優婆夷。澡浴清淨著新淨衣。以瞿摩夷和土。
塗作方曼荼羅。以五淨灑隨力分散花燒香  供養。以菩提場莊嚴陀羅尼加持香水七遍。  浴佛形像。復加持白檀香用塗佛上。又加持
欝金香塗上。隨力分供養旋遶禮拜。對於佛  前誦一遍燃一盞燈。金剛手我今說彼即為  種植善根。金剛手我今作譬喻說。三千大千
世界大龍王降微細雨。或有一人有大神力。  能數是雨滴。我復作譬喻說。以彼算計籌量  可知其數。彼善男子善女人苾芻苾芻尼優
婆塞優婆夷。准如上雨滴數。如來應正等覺  所。承事供養禮拜。或於一劫或過一劫乃至  百劫。生如是功德聚。可知其福。如上浴像種
植善根所生功德。一切如來不能知其數量。

[0672b28]  復次金剛手第二校量福德。以少善根因緣。  能成就廣善根果報。此菩提場莊嚴陀羅尼。  於樺皮上書。或置金剛杵中。或置佛像中或
置畫像上。或置印塔中或置窣堵波中。隨於  一事置此陀羅尼。即成造百千數。若置一窣  堵波中。彼善男子善女人。即成造百千窣堵
波。其人獲得爾所造塔功德種植善根。金剛  手若有苾芻苾芻尼優婆塞優婆夷善男子善  女人。於四衢道或高山頂或於河岸或於城
門或王道路。造作一大窣堵波。寫此陀羅尼  并經。置於相輪樘中。如我先譬喻說滿三千  大千世界。微塵數量法身舍利法界舍利。骨
舍利肉舍利。彼善男子善女人。即成造如上  爾所微塵舍利等數量窣堵波。即成一切如  來舍利藏窣堵波。即成佛曼荼羅窣堵波。即
成一切如來藏塔。如來誠言作如是記別。金  剛手若有善男子善女人。於如來記別塔所。  或花或香。或復合掌稽首作禮。或一旋遶。彼
善男子善女人苾芻苾芻尼。優婆塞優婆夷。  即種植無量無邊善根。一切罪障悉皆消滅。  一切地獄傍生皆得解脫。證得不退相莊嚴
三摩地。身得清淨。乃至菩提場。一切善根無  有窮盡。更不復生於母胎。金剛手此陀羅尼  甚難得聞。金剛手若有人造佛形像。或埿或
畫或木或鈿。或以香埿或以鍮石。或以熟銅  或以三金  (金銀銅也)  或鐵或銀或金或造窣堵波。  或紙或素。書寫此陀羅尼并經及功能。安於
舍利塔中及佛像中。應當供養禮拜。金剛手  彼苾芻苾芻尼優婆塞優婆夷善男子善女人  以如來先譬喻量。以如來校量功德數量。
以佛眼觀察舍利數量。以大海滴數量。如是  如來形像等量。若有苾芻苾芻尼優婆塞優  婆夷善男子善女人。於一佛像或一塔中。置
此陀羅尼恭敬供養禮拜。是人即成供養禮  拜爾所佛形像。獲得爾所福德聚。

[0673a05]  爾時金剛手祕密主白佛言。世尊此大陀羅  尼教王。有大威德有大福利有大神通。纔稱  名者獲大善根成就大福。

[0673a08]  爾時世尊告金剛手祕密主菩薩言。金剛手  若有苾芻苾芻尼優婆塞優婆夷善男子善女  人。欲滿大功德聚者。若欲供養過去未來現
在一切諸佛如來者。應盡書寫此陀羅尼經  置於篋中。日日供養及香水浴。旋遶禮拜。彼  善男子善女人苾芻苾芻尼優婆塞優婆夷。
所有過去未來現在如來。先所說譬喻數量  者。悉皆成四事供養。當知此善男子善女人。  一切如來加持。一切如來之所授記。一切如  來皆所安慰。其人得不退轉。

[0673a18]  爾時世尊告文殊師利童真菩薩。及金剛手  祕密主菩薩四大天王言。我今付囑汝等佛  子此陀羅尼教王。於末後世勿令隱沒。應護
受持此經有情。擁護長養。以各各自真言儀  軌印契加持彼人。

[0673a23]  爾時文殊師利童真菩薩。金剛手大祕密主  菩薩。及四大天王。從座而起頭面禮足。作是  言世尊我等已受如來付囑此陀羅尼大教王。
我當守護彼大丈夫受持此陀羅尼者。一切  資具不令乏少。無歸無依者悉皆拔濟。乃至  菩提場轉法輪。我等咸皆護持。爾時世尊告
文殊師利童真菩薩金剛手大祕密主菩薩四  大天王。讚言善哉善哉汝等應當作如是事。

[0673b02]  爾時世尊普告大眾。此陀羅尼能成辦一切  事業。能與一切悉地。能消滅一切罪障。所作  一切事業通達無礙。應身器清淨澡浴著新
淨衣。每日誦一百八遍。即見一切諸佛。壽命  百歲遠離一切疾病。一切賢聖常當擁護。金  剛手祕密主四大天王。亦常當擁護。一切意
願皆得滿足。命終當生妙喜世界。不復於母  胎中生。常得蓮華化生得宿命智。若誦二十  一遍當遠離決定地獄業。一切罪悉皆除滅。
決定不墮於惡趣。於諸冤敵皆得勝。若誦七  遍。一切鬪諍言訟論理得勝。當於白月十五  日。一日一夜不食。清淨澡浴著新淨衣。對
佛像結跏趺坐。以花香燈明供養世尊。誦此  菩提場莊嚴陀羅尼一千遍。滿一千遍已。即  見釋迦牟尼如來。舒金色臂按行者頂。而安
慰之讚言。善哉善哉大持明者大丈夫。汝所  作菩提場莊嚴陀羅尼法已成就。汝持明者  大勤勇精進。汝已作是勤苦。已圓滿多善根。
所欲往佛世界隨願而往。其持明者身有熾  盛光明照曜一切。真言教法悉皆成就。日滿  一切願。由作此法先行成就。設令作五無間
罪者。由一日一夜斷食念誦。其罪悉皆消滅  現世得成就。若於有舍利塔中。黑月十四日  一日一夜不食。澡浴清淨身著淨衣。於熟銅
器中滿盛白芥子。誦陀羅尼加持一千遍。即  法成就當一切處用。取白芥子一把散於龍  池中。即一切龍歡喜隨順持誦者。彼等龍容
許入於宮中。悉皆接足禮彼人所處分悉皆  奉教。取白芥子擲於虛空。霜雹即止亦能制  止暴風。

[0673c03]  若白芥子擲散四方。一切風雲蚊虻鸚鵡  鸜  鵒黃蟲暴惡蟲獸等皆被禁縛口。

[0673c05]  若取白芥子擲於火中。火不能燒。

[0673c06]  擲於江河水即不流。

[0673c07]  擲於商估中。不被賊劫不見彼眾。

[0673c08]  擲於王宮門。國王大臣後宮悉令歡喜。

[0673c09]  擲於大眾。大眾皆共供養彼人。

[0673c10]  擲於他敵。彼軍眾即被禁止。

[0673c11]  若擲關戍守捉處。身隱即不現而過。

[0673c12]  若散於苗稼上。不被蟲傷。

[0673c13]  若天旱時擲於龍池。即降大雨。

[0673c14]  若暴雨時擲於空中。極暴雨止息。

[0673c15]  若擲冤家舍中。不復有恨。

[0673c16]  若擲於城門城內。一切逼迫悉皆消滅。一切  夜叉羅剎馳走而去。

[0673c18]  若鬪戰時擲散彼軍。即彼禁止自軍得勝若  口中含。一切鬪諍言訟論理得勝。

[0673c20]  若置於水中與患者澡浴。一切疾病皆得除  愈。

[0673c22]  若有人患諸鬼魅。取白芥子和沙糖。燒熏病  人一切鬼魅皆得解脫。

[0673c24]  若有牛疫諸畜疫人疫童男疫童女疫。於四  衢道。取白芥子和土燒。一切疫病悉皆止息。

[0673c26]  若於自頭髮中散於一切處。得人供養一切  人見皆生怜愛。

[0673c28]  若持誦者從十四日。以二手按文殊師利菩  薩足。從初夜至圓滿十五日晨朝無間念誦。  文殊師利菩薩住行人前。一切意願皆得圓
滿。若按金剛手菩薩足。誦陀羅尼加持一千  八遍。以安悉香和酥燒。金剛手菩薩即現其  前。一切意願盛事皆得成就。真言教法授與  彼人。養育如子。

[0674a06]  又法若以二手按摩尼跋陀羅藥叉足。誦陀  羅尼一千八遍。獲得廣大財寶。即現其身所  言皆作。

[0674a09]  若以手按毘沙門頂。燒沈水香誦陀羅尼八  十遍。即得一千金錢。

[0674a11]  又法若觀吉祥天女面。誦陀羅尼一千八遍。  得一千金錢。

[0674a13]  又法若畫藥叉。以五色彩成。誦陀羅尼一千  二十遍。燒薩勒枳香  (薰陸香也)  藥叉女現其人前誓
作為女使者。所為分事皆能成辦。乃至命存  成辦百種千種事成就一切義利。

[0674a17]  我今說畫像法。能成就一切。取不截  [疊*毛]  長四  肘。擇去毛髮不應用皮膠。畫人清淨受八戒。
然後令畫。當中畫釋迦牟尼佛於寶樹下坐  師子座。於釋迦牟尼佛上。又畫一佛作說法  相。其菩提樹種種寶莊嚴。釋迦牟尼右邊畫
聖文殊師利菩薩。種種寶瓔珞莊嚴。於蓮華  上雙膝跪坐。二手捧鉢作獻佛勢。佛左邊。  畫聖金剛手菩薩。面貌忿怒嗔相。一切寶莊
嚴身。手把金剛杵作旋轉勢。於蓮華上雙膝  跪坐。瞻仰如來。聖文殊師利後。畫寶幢。其量  廣大界道莊嚴。於幢中畫如來坐師子座作
安慰相。金剛手後。畫菩提場莊嚴陀羅尼經  夾。置於寶幢中。幢四面周匝畫佛。安置師  子座上。於寶幢下。畫金剛使者。作威怒形。
於寶幢下畫吉祥天女。於佛下當中畫四大  天王。皆被甲冑作威怒形。天王下畫持誦者  左手執香爐右手把念珠。瞻視世尊。由畫此
像。應墮惡趣者。謗方廣大乘。毀謗聖人。作五  無間罪。若畫此像者。悉皆消滅。其人得不退  轉。何況能修持。其人等同如來。

[0674b08]  爾時世尊說菩提場陀羅尼曼荼羅法。欲建  立此曼荼羅者。或於寺內或於天廟。或在山  間或於清淨隨自意樂處。依教平治其地。以
瞿摩夷和土加持已。然後塗拭其壇。周圍十  六肘量。其畫壇人清淨澡浴。然後令畫。四門  四角鉤停。四角畫四天王。中央畫佛形像。於
門中畫寶樹。於東門畫吉祥天女。南門畫辯  才天女。西門商棄尼天女。北門花齒天女。畫  壇了。以稻穀花和白芥子散於壇上。兼散時
花塗香末香。四角安四香水缾。以四器盛食  飲供養四門安四香爐。兼諸飲食種種花鬘  及三白食。四角安四盞燈。念誦者面向東
坐。應後夜入曼荼羅護身結界。纔入此曼荼  羅。一切罪障悉皆消滅。一切悉地皆得成就。  一切福聚皆得生長。獲得佛菩提遠離諸惡
趣。不被一切鬼神侵擾。一切諸天悉皆擁護  晝夜常得安隱。兼諸助伴獲得大護。由入此  曼荼羅得不退轉地。我今說心陀羅尼曰。

[0674b26]  唵薩嚩怛他  (引)  蘖多尾也  (二合)  嚩路枳帝惹  野惹野娑嚩  (二合引)  訶

[0674b28]  心中心陀羅尼曰。

[0674b29]  唵虎嚕虎嚕惹野穆契娑嚩  (二合引)  訶  (引)

[0674c01]  澡浴灑淨陀羅尼

[0674c02]  唵惹里儞惹曳娑嚩  (二合引)  訶  (引)

[0674c03]  結界陀羅尼

[0674c04]  唵三曼多布  (引)  囉拏  (二合)  惹曳娑嚩  (二合引)  訶  (引)

[0674c05]  結曼荼羅界陀羅尼

[0674c06]  唵滿拏羅惹曳娑嚩  (二合引)  訶  (引)

[0674c07]  供養食陀羅尼

[0674c08]  唵枲哩弭里惹曳娑嚩  (二合引)  訶  (引)

[0674c09]  迎請陀羅尼

[0674c10]  唵薩嚩散馱  [口*(隸-木+士)]  弭里惹曳娑嚩  (二合引)  訶  (引)

[0674c11]  供養花陀羅尼

[0674c12]  唵沒馱矩素銘娑嚩  (二合引)  訶  (引)

[0674c13]  供養燒香陀羅尼

[0674c14]  唵惹野巘弟娑嚩  (二合)  訶  (引)

[0674c15]  灌頂陀羅尼

[0674c16]  唵尾惹野  櫱  陛娑嚩  (二合引)  訶

[0674c17]  結頂髻陀羅尼

[0674c18]  唵怛他  (引)  蘗多惹曳娑嚩  (二合引)  訶  (引)

[0674c19]  加持衣服陀羅尼

[0674c20]  唵惹野勿哩  (二合)  弟娑嚩  (二合引)  訶  (引)

[0674c21]  護弟子身加持陀羅尼

[0674c22]  唵矩攞馱哩娑嚩  (二合引)  訶  (引)

[0674c23]  奉送聖眾陀羅尼

[0674c24]  唵馱囉馱囉弭里惹曳娑嚩  (二合引)  訶  (引)

[0674c25]  加持念珠陀羅尼

[0674c26]  唵素三婆嚩惹曳娑嚩  (二合)  訶  (引)

[0674c27]  獻座陀羅尼

[0674c28]  唵素那哩惹曳娑嚩  (二合引)  訶  (引)

[0674c29]  縛毘那夜迦陀羅尼

[0675a01]  唵素哩惹曳娑嚩  (二合引)  訶  (引)

[0675a02]  迎請一切如來陀羅尼

[0675a03]  唵鉢囉  (二合)  嚩囉惹野悉弟娑嚩  (二合引)  訶  (引)

[0675a05]  護身陀羅尼

[0675a06]  唵囉乞叉  (二合)  尼惹曳娑嚩  (二合引)  訶

[0675a07]  供養燈陀羅尼

[0675a08]  唵惹野儞比寧娑嚩  (二合引)  訶  (引)

[0675a09]  護摩陀羅尼

[0675a10]  唵麼黎尾麼羅惹曳娑嚩  (二合引)  訶  (引)

[0675a11]  請一切如來陀羅尼

[0675a12]  唵娑囉娑婆囉惹曳悉弟娑嚩  (二合引)  訶

[0675a13]  我今說修行心陀羅尼心中心陀羅尼功能。  若誦心陀羅尼百千遍。得為持明仙中斫羯  囉伐底取雄黃置熟銅器中。加持千遍取點
額。即得飛騰虛空。一切天龍八部宮門悉開  得見。得入隨意遊行。壽命一劫。

[0675a18]  若加持掃尾羅眼藥百千遍用點眼。即得安  怛那。一切鬼神宮悉皆開得入。

[0675a20]  又法誦一萬遍。得見一切如來。

[0675a21]  又法加持窣覩波橖八千遍。安於塔上。一  切如來舍利來入此塔。則成大舍利窣堵波  塔。

[0675a24]  又法取文殊師利鉢。加持鉢八千遍。滿盛乳  糜粥置文殊師利手。却從菩薩乞請。一千人  喫此粥不盡。

[0675a27]  又法取餘部真言法。用此陀羅尼加持。隨心  所欲隨作隨成。

[0675a29]  我今說印法。

[0675b01]  以二手平展。以右手押左手。仰掌安心上。名  為菩提場莊嚴陀羅尼根本印。纔結此印滅  一切罪。一切如來安慰其人。亦成請一切如
來。結此印一切如來甚恭敬其人。

[0675b05]  即前根本印舉右手。通一切處用。即成一切  印。一切如來所加持。以右手安於臍下。以大  指捻頭指頭。此印通一切印。一切如來所加
持。由結此印遠離一切罪障。

[0675b09]  爾時文殊師利菩薩說陀羅尼。為護持此陀  羅尼教法故陀羅尼曰。

[0675b11]  曩謨曼殊室哩  (二合)  野耶俱摩囉部跢耶怛  儞也  (二合)  他惹曳尾惹曳惹曳室哩  (二合)  儒  瑟知  (二合)
吽娑嚩  (二合)  訶  (引)

[0675b14]  若念誦時先行時求成就時。先誦此陀羅尼  七遍。即無障礙速得成就。

[0675b16]  爾時金剛手祕密主菩薩。說此大明陀羅尼  曰。

[0675b18]  怛儞也  (二合)  他嚩日囉  (二合)  母瑟知  (二合)  訶曩  娜訶跛遮嚩日囉  (二合)  吽泮吒娑嚩  (二合)  訶

[0675b20]  以此陀羅尼。加持白芥子七遍。念誦處散擲  四方。即成大結界。

[0675b22]  爾時四大天王說真言曰。

[0675b23]  怛儞也  (二合)  他地哩  (二合)  底呬哩弭里娑  囉鉢囉  (二合)  娑囉鼻里鼻里娑嚩  (二合)  訶

[0675b25]  以此真言加持白芥子水三七遍。灌自頂。一  切鬼神夜叉悉皆降伏。接足禮敬而退。

[0675b27]  爾時世尊說是經已。文殊師利童真菩薩金  剛手大祕密主菩薩四大天王。及一切天龍八  部人非人等。聞佛所說皆大歡喜信受奉行。

菩提場莊嚴陀羅尼經◎

* * *

【經文資訊】大正藏第 19 冊 No. 1008 菩提場莊嚴陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
