大智度論釋初品中善根供養義  第四十六  (卷第三十)
聖者龍樹造

後秦龜茲國三藏鳩摩羅什譯

[0276b28]  【經】

[0276b28]  「欲以諸善根供養諸佛，恭敬、尊重、讚歎，隨  意成就者，當學般若波羅蜜！」

[0276b29]  【論】

[0276b29]  菩薩既  得不離諸佛，當應供養。若得值佛而無  供具，甚為不悅！如須摩提菩薩，秦言妙  意，見然燈佛，無供養具，周旋求索；見賣
華女，以五百金錢買得五莖青蓮華以供  養佛。又薩陀波崙菩薩，為供養師故，賣  身血肉。

[0276c06]  如是等菩薩既得見佛，心欲供養，  若無供具，其心有礙；譬如庶民遇見君長，  不持禮貺，則為不敬。是故諸菩薩求供養
具，供養諸佛；佛雖不須，菩薩心得具足。  譬如農夫遇好良田而無種子，雖欲加  功，無以肆力，心大愁憂；菩薩亦如是，得  遇諸佛而無供具，設有餘物，不稱其意，
心便有礙。

[0276c13]  「諸善根」者，所謂善根果報，華香、  瓔珞、衣服、幡蓋種種珍寶等。所以者何？或  時以因說果，如言「一月食千兩金」，金
不可食，因金得食，故言「食金」。或時以果  說因，如見好畫，言是好手；手非是畫，見  畫妙故，說言手好。善根果報亦如是，以善
根業因緣故，得供養之具，名為善根。

[0276c19]  問  曰：

[0276c20]  若爾者，何不即說華香等而說其因？

[0276c20]  答  曰：

[0276c21]  供養具有二種：一者、財供養，二者、法供  養。若但說華香等供養，則不攝法供養；今  說善根供養，當知則財、法俱攝。

[0276c23]  「供養」者，若  見、若聞諸佛功德，心敬尊重；迎逆、侍送，旋繞、  禮拜，曲躬合手而住，避坐安處，勸進飲食、
華香、珍寶等；種種稱讚持戒、禪定、智慧諸功  德；有所說法，信受教誨。如是善身、口、意業，  是為供養。

[0277a03]  「尊重」者，知一切眾生中，德無過  上，故言「尊」；敬畏之心過於父母、師長、君王，  利益重故，故言「重」。

[0277a05]  「恭敬」者，謙遜畏難故  言「恭」，推其智德故言「敬」。

[0277a06]  「讚歎」者，美其功  德為「讚」；讚之不足，又稱揚之，故言「歎」。

[0277a07]  「隨  意成就」者，若須華供養，如意即至，或求得，或  不求而得；有自然出者，或變化生；乃至伎  樂供養之具，悉皆如是。

[0277a10]  問曰：

[0277a10]  菩薩遇得便以  供養，何以隨意求索？

[0277a11]  答曰：

[0277a11]  福德從心，於所  愛重，持用供養，得福增多。如阿育王小兒  時，以所重土，持用奉佛；得閻浮提王，一日
之中起八萬塔。若大人雖以多土投鉢而  無所得，非所重故。有人偏貴重華，以其所  貴，持供養佛，得福增多；乃至寶物亦如是。

[0277a17]  復次，隨時所宜，若寒時，應以薪火、上衣、溫室、  被褥，及以飲食；熱時，應以氷水、扇蓋、涼室、
生薄之服，上妙之食；風雨之時，就送供具；如  是等隨時供養。又隨土地所宜、隨受者所  須，皆持供養。

[0277a21]  復次，隨意供養者，有菩薩知  佛無所須，又知諸物虛誑如幻，一相所謂無  相；為教化眾生故，隨眾生國土所重，引導  故供養。

[0277a24]  復有菩薩得甚深禪定，生菩薩神  通，以神通力故，飛到十方佛前，或於佛國，  若須遍雨天華，即滿三千世界持供養
佛；或雨天栴檀；或雨真珠，光明鮮發；或雨  七寶；或雨如意珠，大如須彌；或雨妓樂，音  聲清妙；或以身如須彌以為燈炷，供養諸  佛。如是等名為財供養。

[0277b01]  又菩薩行六波羅  蜜，以法供養諸佛。或有菩薩行一地法  供養諸佛，乃至十地行法供養。或時菩薩  得無生法忍，自除煩惱及眾生煩惱，是法
供養。或時菩薩住於十地，以神力故，令地  獄火滅；於餓鬼道，皆得飽滿；令畜生得離  恐怖，令生人、天；漸住阿惟越致地。如是  等大功德力故，名為法供養。

[0277b08]  以是故說：「欲  得善根成就，當學般若波羅蜜。」

[0277b10]  【經】

[0277b10]  「欲滿一切眾生所願：衣服、飲食、臥具、塗香、  車乘、房舍、床榻、燈燭等，當學般若波羅蜜！」

[0277b12]  【論】

[0277b12]  問曰：

[0277b12]  有何次第，欲滿一切眾生願？

[0277b12]  答  曰：

[0277b13]  菩薩業有二種：一為供養諸佛，二為度  脫眾生。

[0277b14]  以供養諸佛，得無量福德；持是福  德，利益眾生，所謂滿眾生願。如賈客主入  海採寶，安隱得出，利益所親及知識等；菩
薩如是入諸佛法海，得無量功德之寶，利  益眾生。

[0277b18]  如小王供養大王，能令歡喜，與  其所願，職位財帛，還其本國，利益人物，除  却怨賊。菩薩供養諸佛法王故，得受記
別，以無量善根珍寶，得無盡智力，來入眾  生；善人供養，貧者隨其所須而給與之，魔  民、邪見外道之屬悉皆破壞。是為供養諸  佛，次滿眾生所願。

[0277b24]  問曰：

[0277b24]  菩薩實能滿一切  眾生願不？若悉滿眾生願，餘佛菩薩何所  利益？若不悉滿，是中何故說「欲滿一切眾  生願，當學般若波羅蜜」？

[0277b27]  答曰：

[0277b27]  有二種願：一  者、可得願，二者、不可得願。

[0277b28]  不可得願者，  有人欲籌量虛空，盡其邊際，及求時、方邊  際，如小兒求水中月、鏡中像；如是等願皆  不可得。

[0277c02]  可得願者，鑽木求火，穿地得水，  修福得人天中生，及得阿羅漢、辟支佛果，  乃至得諸佛法王；如是等名皆可得願。

[0277c04]  可  得願有二種：一謂世間，二謂出世間。是中  世間願故，滿眾生願。云何得知？以飲食、床、  臥具乃至燈燭所須之物皆給與之。

[0277c07]  問曰：

[0277c08]  菩薩何以故與眾生易得願，不與難者？

[0277c08]  答  曰：

[0277c09]  願有下、中、上。下願令致今世樂因緣，中  願與後世樂因緣，上願與涅槃因緣。是故  先與下願，次及中願，然後上願。

[0277c11]  復次，眾生  多著今樂，少求後樂，涅槃樂者轉復少也。  若說多者，少亦攝之。

[0277c13]  復次，此經前後多說  後世、涅槃道，少說今世利事。菩薩法者，常  與眾生種種利益，不應有捨。所以者何？
初心但欲令諸眾生行大乘法；以不堪受  化，次與聲聞、辟支佛道；若復不能，當與十  善、四梵行等，令修福德。若眾生都不樂者，
如是眾生不應遺捨，當與今世利益，所謂  飲食等也。

[0277c20]  復次，凡夫雖能與人飲食等，滿  彼願者，皆有因緣，若今世事、若後世事。聲聞、  辟支佛雖無因緣滿眾生願，而所益甚少。
菩薩摩訶薩行檀波羅蜜業因緣故，得為  國王，或為大長者，財富無量，四方眾生若來  求者，盡滿足之。

[0277c25]  如頻頭居士為大檀越，坐  七寶大床，金剛為腳，敷以天褥，以赤真珠  上為帳幔，左右立侍，各八萬四千，皆莊嚴
琦妙；開四大門，恣所求者，晝夜六時鳴鼓，  又放光明，十方無量眾生有聞鼓聲、光明  觸身者，無不悉來。欲得種種飲食者，長
者見其大集，即時默然，仰視虛空，於時空  中雨種種百味之食，隨意皆得；若眾生不  自取者，左右給使分布與之，足滿乃止。須
飲食、衣被、臥具、寶物等，皆亦如是。恣眾生  所欲已，然後說法，令離四食，皆住阿鞞  跋致地。如是等，菩薩神通力故，能滿眾生  願。

[0278a08]  問曰：

[0278a08]  佛在時，眾生尚有飢餓，天不降  雨，眾生困弊；佛猶不能滿一切眾生之願，  云何菩薩能滿其願？

[0278a10]  答曰：

[0278a10]  菩薩住於十地，  入首楞嚴三昧，於三千大千世界，或時現  初發意，行六波羅蜜；或現阿鞞跋致；或現
一生補處，於兜率天上，為諸天說法；或  從兜率天上來下生淨飯王宮；或現出  家成佛；或現大眾中轉法輪，度無量眾  生；或現入涅槃，起七寶塔，遍諸國土，令
眾生供養舍利；或時法都滅盡。菩薩利益  如是，何況於佛！

[0278a18]  而佛身有二種：一者、真身，  二者、化身。眾生見佛真身，無願不滿。

[0278a19]  佛  真身者，遍於虛空，光明遍炤十方，說法  音聲亦遍十方；無量恒河沙等世界滿中  大眾皆共聽法，說法不息，一時之頃，各隨
所聞而得解悟。如劫盡已，眾生行業因緣  故，大雨澍下，間無斷絕，三大所不能制；  惟有劫盡，十方風起，更互相對，能持此水。

[0278a26]  如是法性身佛有所說法，除十住菩薩，三  乘之人皆不能持；惟有十住菩薩不可思  議方便智力，悉能聽受。眾生其有見法身
佛，無有三毒及眾煩惱，寒熱諸苦一切  皆滅，無願不滿。如如意珠，尚令眾生隨願  皆得，豈況於佛！珠與一切世間之願，佛  與一切出世間願。若言「佛不能悉滿眾生
所願」，是語不然！

[0278b05]  復次，釋迦文尼佛，王宮受  身，現受人法，有寒熱、飢渴、睡眠，受諸誹謗，  老、病、死等；內心智慧神德，真佛正覺，無有異
也。欲滿眾生所願，悉皆能滿；而不滿者，以  無數世來，常滿眾生衣食之願，而不免苦；  今但以涅槃無為常樂益之。如人憐愍所
親，不與雜毒美食。如是世間願者，生諸結  使，又復離時心生大苦，是故不以為要。

[0278b13]  復次，有人言：釋迦牟尼佛已滿眾生所願，  而眾生自不能得。如《毘摩羅詰經》說：「佛以  足指案地，即時國土七寶莊嚴，我佛國如
是。為多怒害者，現佛國異。」又如龍王等  心降雨，在人為水，餓鬼身上皆為炭火。

[0278b17]  問  曰：

[0278b18]  若能滿一切眾生願者，則眾生有邊，無  有受諸飢寒苦者。何以故？一切眾生皆滿  所願，願離苦得樂故。

[0278b20]  答曰：

[0278b20]  「滿一切」者，名字  一切，非實一切。

[0278b21]  如《法句》偈說：

「一切皆懼死，　　莫不畏杖痛。  
恕己可為譬，　　勿殺勿行杖！」

[0278b24]  雖言「一切畏杖痛」，如無色眾生無身故，則  無杖痛；色界眾生雖可有身，亦無杖痛；  欲界眾生亦有不受杖痛。而言「一切」，謂應
得杖者說言「一切」，非實一切。以是故，菩薩  滿一切眾生所願，謂應可得者。然菩薩心  無齊限，福德果報亦無有量；但眾生無量  阿僧祇劫罪厚障故，而不能得。

[0278c02]  如舍利弗弟  子羅頻周比丘，持戒精進，乞食六日而不  能得，乃至七日，命在不久；有同道者乞
食持與，鳥即持去。時舍利弗語目揵連：「汝大  神力，守護此食，令彼得之！」即時目連持食  往與，始欲向口，變成為泥；又舍利弗乞食
持與，而口自合；最後佛來，持食與之，以佛  福德無量因緣故，令彼得食。是比丘食已，  心生歡喜，倍加信敬。佛告比丘：「有為之法
皆是苦相。」為說四諦，即時比丘漏盡意解，得  阿羅漢道。有薄福眾生，罪甚此者，佛不能  救。

[0278c13]  又知眾生不可得故、深達法性故，諸佛  無有憶想分別：是可度、是不可度，心常寂  滅，意無增減。

[0278c15]  以是故，菩薩欲滿一切眾生  願，彼以罪故而不能得，菩薩無咎！

[0278c16]  「飲、食」  者，略說麁、細二種餅飯等百味之食。經雖說  四食，眾生久住，而此但說揣食，餘者無色，
不可相與。若施揣食，則與三食。何以故？  因揣食故，增益三食。如《經》所說：「檀越施  食，則與受者五事利益。」

[0278c21]  「飲」，總說二種：一者、草  木酒，所謂蒲桃、甘蔗等及諸穀酒；二者、草木  漿，甘蔗漿、蒲桃漿、石蜜漿、安石榴漿、梨  [木*奈]
漿、波盧沙果漿等，及諸穀漿。

[0278c24]  如是和合，人中  飲食及天飲食，所謂修陀甘露味、天果食等，  摩頭摩陀婆漿等。眾生各各所食，或食穀者，
或食肉者，或食淨者、不淨者，來皆飽滿。

[0278c27]  「衣服」  者，衣有二種：或從眾生生，所謂綿絹、毛毳、  皮韋等；或從草木生，所謂布  [疊*毛]  、樹皮等。
有諸天衣，無有經緯，自然樹出，光色輕軟。

[0279a02]  「臥具」者，床榻、被褥、幃帳、枕等。

[0279a02]  「塗香」者，有二  種：一者、栴檀木等，摩以塗身；二者、種種雜  香，擣以為末，以塗其身，及熏衣服，并塗  地壁。

[0279a05]  「乘」者，所謂象、馬、車輿等。

[0279a05]  「房舍」者，所謂  土木寶物所成樓閣、殿堂、宮觀等，以障寒熱、  風雨、賊盜之屬。

[0279a07]  「燈燭」者，所謂脂膏、蘇油、漆  蠟、明珠等。

[0279a08]  「諸物」者，是一切眾生所須之物，  不可具說故，略言「諸物」。

[0279a09]  問曰：

[0279a09]  此中何以不  說燒香、妙華等？

[0279a10]  答曰：

[0279a10]  說「諸物」者，皆已攝  之。

[0279a11]  問曰：

[0279a11]  若爾者，但應略說三種：飲食、衣服、  莊嚴之具？

[0279a12]  答曰：

[0279a12]  此諸物是所須要者。若慈  念眾生，以飲食為先，次以衣服；以身垢  臭，須以塗香，次以臥具；寒雨須房舍，黑闇  須燈燭。

[0279a15]  問曰：

[0279a15]  華香亦能除臭，何故不說？

[0279a15]  答  曰：

[0279a16]  華非常有，亦速萎爛，利益少故，是故不  說。燒香者，寒則所須，熱時為患。塗香，寒、熱  通用，寒時雜以沈水，熱時雜以栴檀以塗
其身，是故但說塗香。

[0279a19]  問曰：

[0279a19]  若行檀波羅蜜，  得無量果報，能滿一切眾生所願，何故言  「欲滿眾生願，當學般若波羅蜜」？

[0279a21]  答曰：

[0279a21]  先已說，  以般若波羅蜜和合故，得名檀波羅蜜。

[0279a22]  今  當更說：所可滿眾生願者，非謂一國土、一  閻浮提，都欲滿十方世界六趣眾生所願，  非但布施所能辦故。以般若波羅蜜破近
遠相，破一切眾生相、非一切眾生相，除諸  礙故，彈指之頃，化無量身，遍至十方，能滿  一切眾生所願。如是神通利益，要從般若出
生。以是故，菩薩欲滿一切眾生願，當學般  若波羅蜜。

[0279b02]  【經】

[0279b02]  「復次，舍利弗！菩薩摩訶薩欲使如恒河  沙等世界眾生，立於檀波羅蜜，立於尸羅、羼  提、毘梨耶、禪、般若波羅蜜，當學般若波羅蜜！」

[0279b05]  【論】

[0279b05]  問曰：

[0279b05]  是義次第有何因緣？

[0279b05]  答曰：

[0279b05]  利有  三種：今世利、後世利、畢竟利。復有三種樂：  今世、後世、出世樂。前說今世利樂，此說後
世、出世利樂。以是故，令眾生住六波羅蜜。  菩薩愍念眾生，過於父母念子，慈悲之心，  徹於骨髓。先以飲食充足其身，除飢渴苦；
次以衣服莊嚴其身，令得受樂。菩薩心  不滿足，復作是念：眾生已得今世樂，復更  思惟令得後世樂。若以世間六波羅蜜  教之，則得人、天中樂，久後還來輪轉生死；
當復以出世間六波羅蜜，令得無為常樂。

[0279b16]  復次，先以衣服、華香等莊嚴其身，今以功  德莊嚴其心。若有三種莊嚴，則為具足，無  有過者：一者、衣服七寶等，二者、福德，三者、
道法。菩薩欲具足三種莊嚴眾生故，先說  功德果報，今說功德因緣。

[0279b20]  復次，前說雖  有大施，而眾生罪故，不能悉得。如《餓鬼經》  說：「雖與其食而不得噉，變成炭火不淨
之物！」又菩薩不捨一切，當作方便，令眾生  得衣食利益，是故教修福業，自行自得。菩  薩善知因緣不可強得，教令得之。以是  故，次第教眾生住六波羅蜜。

[0279b26]  問曰：

[0279b26]  菩薩志  願令十方一切眾生住六波羅蜜，何故但  說「如恒河沙世界眾生」？

[0279b28]  答曰：

[0279b28]  為聽法者聞  恒河沙故。又於新發意菩薩以無邊無量  為多，多則致亂；若大菩薩，不以恒河沙  為數。

[0279c02]  復次，說如恒河沙者，是無邊無量數，  如後品中說。

[0279c03]  復次，如恒河沙者，已說十方  諸世界；此中亦不言一恒河沙，不應為  難！

[0279c05]  以是故說「如恒河沙世界」無咎。

[0279c05]  恒河  沙世界義，如先說。眾生者，於五眾、十八界、  十二入、六種、十二因緣等眾多法中，假名眾  生是天、是人、是牛、是馬。

[0279c08]  眾生有二種：動者、靜  者。動者生身、口業，靜者不能。

[0279c09]  有色眾生、無  色眾生，無足、二足、四足、多足眾生，世間、出世  間眾生，大者、小者，賢聖、凡夫，邪定、正定、不定
眾生，苦、樂、不苦不樂眾生，上、中、下眾生，學、  無學、非學非無學眾生，有想、無想、非有想非  無想眾生，欲界、色界、無色界眾生。

[0279c14]  欲界眾生  者，有三種：以善根有上、中、下故。上者六欲  天，中者人中富貴，下者人中卑賤。以面類
不同故，四天下別異。不善亦有三品：上者  地獄，中者畜生，下者餓鬼。

[0279c18]  復次，欲界眾生有  十種：三惡道、人及六天。

[0279c19]  地獄有三種：熱地獄、  寒地獄、黑闇地獄。

[0279c20]  畜生有三種：空行、陸行、水  行；晝行、夜行、晝夜行；如是等差別。

[0279c21]  鬼有二  種：弊鬼、餓鬼。弊鬼，如天受樂，但與餓鬼同  住，即為其主；餓鬼，腹如山谷，咽如針，身
惟有三事：黑皮、筋、骨，無數百歲不聞飲食  之名，何況得見！復有鬼，火從口出，飛蛾投  火以為飲食，有食糞、涕唾、膿血、洗器遺餘，
或得祭祀，或食產生不淨。如是等種種餓  鬼。

[0279c28]  六欲天者，四王天等。於六天中間別復  有天，所謂持瓔珞天，戲忘天，心恚天，鳥足  天，樂見天。此諸天等，皆六天所攝。

[0280a01]  有人言：欲  界眾生，應有十一種；先說五道，今益阿修  羅道。

[0280a03]  問曰：

[0280a03]  阿修羅即為五道所攝。是阿修羅  非天、非人，地獄苦多，畜生形異；如是應鬼  道所攝。

[0280a05]  答曰：

[0280a05]  不然！阿修羅力與三十三天  等。何以故？或為諸天所破，或時能破諸天。  如經中說：「釋提桓因為阿修羅所破，四種
兵眾入藕根孔以自藏翳。」受五欲樂，與天  相似，為佛弟子。如是威力，何得餓鬼所攝！  以是故應有六道。

[0280a10]  復次，如阿修羅、甄陀羅、乾  沓婆、鳩槃茶、夜叉、羅剎、浮陀等大神是天；阿  修羅民眾，受樂小減諸天，威德變化，隨意
所作，是故人疑言：「是修羅？非修羅？」「修羅」，秦  言大也。說者言：「是阿修羅，非修羅。」阿  修羅道初得名，餘者皆同一道。

[0280a15]  問曰：

[0280a15]  經  說有五道，云何言六道？

[0280a16]  答曰：

[0280a16]  佛去久  遠，經法流  傳五百年後，多有別異，部部不  同：或言五道，或言六道。若說五者，於佛  經迴文說五；若說六者，於佛經迴文說
六。又摩訶衍中，《法華經》說有六趣眾生。觀  諸義旨，應有六道。

[0280a21]  復次，分別善惡故有  六道：善有上、中、下故，有三善道：天、人、阿修  羅；惡有上、中、下故，地獄、畜生、餓鬼道。若不
爾者，惡有三果報，而善有二果，是事相違；  若有六道，於義無違。

[0280a25]  問曰：

[0280a25]  善法亦有三果：  下者為人，中者為天，上者涅槃。

[0280a26]  答曰：

[0280a26]  是中  不應說涅槃，但應分別眾生果報住處，  涅槃非報故。善法有二種：一者、三十七品能  至涅槃，二者、能生後世樂。今但說受身善
法，不說至涅槃善法。世間善有三品：上分  因緣故，天道果報；中分因緣故，人道果報；下  分因緣故，阿修羅道果報。

[0280b03]  問曰：

[0280b03]  汝自說阿修  羅與天等力，受樂與天不異，云何今說善  下分為阿修羅果報？

[0280b05]  答曰：

[0280b05]  人中可得出家  受戒，以至於道。阿修羅道結使覆心，得道  甚難。諸天雖隨結使，心直信道；阿修羅眾，
心多邪曲，不時近道。以是故，阿修羅雖與  天相似，以其近道難故，故在人下。如龍  王、金翅鳥，力勢雖大，亦能變化故，在畜生道  中；阿修羅道亦如是。

[0280b11]  問曰：

[0280b11]  若龍王、金翅鳥，  力勢雖大，猶為畜生道攝，阿修羅亦應餓  鬼道攝，何以更作六道？

[0280b13]  答曰：

[0280b13]  是龍王、金翅  鳥，雖復受樂，傍行形同畜生故，畜生道攝。  地獄、餓鬼形雖似人，以其大苦故，不入人
道。阿修羅力勢既大，形似人、天故，別立六  道。

[0280b17]  是為略說欲界眾生。

[0280b17]  色界、無色界眾生，如  後品中說。

[0280b18]  立檀波羅蜜者，菩薩語諸眾生：「當  行布施！貧為大苦，無以貧故作諸惡行，  墮三惡道；作諸惡行墮三惡道，則不可
救。」眾生聞已，捨慳貪心，行檀波羅蜜。如後  品中廣說。

[0280b22]  復次，菩薩於眾生前，種種因緣、種  種譬喻而為說法，毀呰慳貪。夫慳貪者，自  身所須，惜不能用；見告求者，心濁色變，
即於現身聲色醜惡；種後世惡業故，受形  醜陋。先不種布施因緣故，今身貧賤；慳著  財物，多求不息，開諸罪門；專造惡事故，墮  惡道中！

[0280b28]  復次，生死輪轉利益之業，無過布施，  今世、後世隨意便身之事，悉從施得；施為  善導，能開三樂：天上、人中、涅槃之樂。所以
者何？好施之人，聲譽流布，八方信樂，無不愛  敬；處大眾中無所畏難，死時無悔。其人  自念：我以財物殖良福田，人天中樂，涅槃
之門，我必得之！所以者何？施破慳結，慈念  受者，滅除瞋惱，嫉妬心息；恭敬受者，則  除憍慢；決定心施，疑網自裂；知施果報，則
除邪見及滅無明。如是等諸煩惱破，則涅  槃門開。

[0280c09]  復次，非但開三樂而已，乃能開無  量佛道、世尊之處。所以者何？六波羅蜜是佛  道，檀為初門，餘行皆悉隨從。

[0280c11]  如是等，布施  有無量功德；以是因緣故，令眾生立檀波  羅蜜。

[0280c13]  檀波羅蜜義，如先「檀」中說。

[0280c13]  立尸羅者，菩  薩於眾生前，讚說戒行：「汝諸眾生，當學持  戒！持戒之德，拔三惡趣及人中下賤，令得
天、人尊貴，乃至佛道。戒為一切眾生眾樂  根本，譬如大藏出諸珍寶。戒為大護，能滅  眾怖，譬如大軍破賊。戒為莊嚴，如著瓔
珞。戒為大船，能度生死巨海。戒為大乘，能  致重寶，至涅槃城。戒為良藥，能破結病。  戒為善知識，世世隨逐，不相遠離，令心安
隱；譬如穿井，已見濕泥，喜慶自歡，無復  憂患。戒能成就利益諸行，譬如父母長育  眾子。戒為智梯，能入無漏。戒能驚怖諸結，
譬如師子能令群獸攝伏。戒為一切諸德之  根、出家之要。修淨戒者，所願隨意，譬如如  意珠應念時得。」如是等種種讚戒之德，令  眾生歡喜，發心住尸羅波羅蜜。

[0280c28]  住羼提者，  於眾生前，讚歎忍辱：「忍為一切出家之力，  能伏諸惡，能於眾中現奇特事；忍能守護，
令施、戒不毀。忍為大鎧，眾兵不加。忍為  良藥，能除惡毒。忍為善勝，於生死險道安  隱無患。忍為大藏，施貧苦人無極大寶。
忍為大舟，能渡生死此岸到涅槃彼岸。  忍為磫  [石*瞿]  ，能瑩明諸德，若人加惡，如猪  揩金山，益發其明。求佛道、度眾生之利  器，忍為最妙！」

[0281a08]  行者當作是念：「我若以瞋  報彼，則為自害！又我先世自有是罪，不得  如意，要必當償；若於此人不受，餘亦害我，
俱不得免，云何起瞋？」

[0281a12]  復次，眾生為煩惱所牽，起諸惡事，不得自  在。譬如人為非人所持，而罵辱良醫，良  醫是時但為除鬼，不嫌其罵；行者亦如
是，眾生加惡向己，不嫌其瞋，但為除  結。

[0281a16]  復次，行忍之人，視前罵辱者，如父母視  嬰孩，見其瞋罵，益加慈念，愛之踰深。又  復自念：彼人加惡於我，是業因緣，前世自造，
今當受之；若以瞋報，更造後苦，何時解已！若  今忍之，永得離苦，是故不應起瞋。如是  種種因緣，訶瞋恚，生慈悲，入眾生忍中。

[0281a21]  入  眾生忍中已，作是念：「十方諸佛所說法，皆  無有我，亦無我所，但諸法和合，假名眾生；  如機關木人，雖能動作，內無有主。身亦如
是，但皮骨相持，隨心風轉，念念生滅，無常空  寂，無有作者，無罵者，亦無受者，本末畢竟  空故；但顛倒虛誑故，凡夫心著。」如是思惟已，
則無眾生；無眾生已，法無所屬，但因緣和  合，無有自性。如眾生和合，強名眾生；法亦  如是，即得法忍。

[0281b01]  得是眾生忍、法忍故，能得  阿耨多羅三藐三菩提，何況諸餘利益！眾生  聞是已，住羼提波羅蜜。

[0281b03]  立毘梨耶者，教眾  生言：「汝莫懈怠！若能精進，諸善功德悉皆易  得；若懈怠者，見木有火而不能得，何況餘
事！」是故勸令精進，若人隨方便精進，無願  不得。凡得勝法，非無因緣，皆從精進  生。

[0281b08]  精進有二相：一、能進生諸善法，二、能除  諸惡法。

[0281b09]  復有三相：一、欲造事，二、精進作，三、不  休息。

[0281b10]  復有四相：已生惡法斷之令滅，未生  惡法能令不生，未生善法能令發生，已生  善法能令增長。

[0281b12]  如是等名精進相。

[0281b12]  精進故  能助成一切善法。譬如火得風助，其然乃  熾；又如世間勇健之人，能越山渡海。道  法精進，乃至能得佛道，何況餘事！眾生聞已，
皆立精進波羅蜜。

[0281b16]  復次，菩薩見有未發阿  耨多羅三藐三菩提者，為讚歎阿耨多羅三  藐三菩提法，於一切諸法中最為第一，極
為尊貴，能饒益一切，令得諸法實相不誑  之法。有大慈悲，具一切智，金色身相，第一微  妙；三十二相，八十隨形好，無量光明；無量戒、定、
智慧、解脫、解脫知見；三達、無礙，於一切法無  礙解脫。得如是者，一切眾生中最為上尊，  應受一切世間供養。若人但心念佛，尚得
無量無盡福德，何況精進布施、持戒、供養、承  事、禮拜者！語眾生言：「佛事如是，汝等當發  無上道心，懃修精進；行如法者，得之不難！」眾
生聞是已，便發無上道心。

[0281b28]  若發心者，不可  但空爾而得，當行檀波羅蜜；行檀波羅蜜，  次行尸羅波羅蜜、羼提波羅蜜、禪波羅蜜、般
若波羅蜜；行五波羅蜜，則是毘梨耶波羅  蜜。

[0281c03]  若不發大乘心者，當教辟支佛道；若  無辟支佛道者，教行聲聞道；若無聲聞道  者，教令離色，受無色定，寂滅安樂；若無無
色定者，教令離欲，受色界種種禪定樂；若  無禪者，教令修十善道，人、天中受種種樂。

[0281c08]  「莫自懈怠，空無所得，貧窮下賤，種種懃苦，甚  為可患！懈怠法者最為弊惡，破壞今世、後  世利益善道。」眾生聞已，集諸善法，懃行精進。

[0281c11]  立禪者，菩薩於眾生前，讚歎禪定清淨樂，內  樂，自在樂，離罪樂，今世、後世樂，聖所受樂，梵天
王樂，遍身受樂，深厚妙樂。汝諸眾生，何以著  五欲不淨樂，與畜生同受諸罪垢樂，而捨  是妙樂？若汝能捨小樂，則得大樂。汝不見
田夫棄少種子，後獲大果；如人獻王少物  而得大報；如少鉤餌而得大魚，所捨甚少  而所獲大多。智者亦如是，能棄世間之樂，
得甚深禪定快樂。既得此樂，反觀欲樂甚  為不淨，如從獄出；如病疹得差，更不求  藥。

[0281c21]  復次，禪定名實智初門，令智慧澄靜，能  照諸法；如燈在密室，其明得用。

[0281c22]  若依禪  定得四無量、背捨、勝處、神通、辯才等，諸甚深  功德，悉皆具得，能令瓦石變成如意寶  珠，何況餘事！隨意所為，無不能作：入地
如水，履水如地，手捉日、月，身不焦、冷；化  為種種禽獸之身而不受其法，或時變身  充滿虛空、或時身若微塵，或輕如鴻毛、或
重若太山，或時以足指按地天地大動  如動草葉。如是等神通變化力，皆從禪得。  眾生聞是已，立於禪波羅蜜。

[0282a02]  立般若波羅蜜  者，菩薩教諸眾生：「當學智慧！智慧者，其明  第一，名為慧眼。若無慧眼，雖有肉眼，猶
故是盲；雖云有眼，與畜生無異。若有  智慧，自別好醜，不隨他教；若無智慧，隨  人東西，如牛駱駝穿鼻隨人。一切有為法
中，智慧為上！聖所親愛，能破有為法故。  如《經》中說：『於諸寶中，智慧寶為最；一切利  器中，慧刀利為最；住智慧山頂，無有憂患。
觀諸苦惱眾生，無不悉見。』智慧刀能斷無  始煩惱生死連鎖；智慧力故，能具六波羅蜜，  得不可思議無量佛道，成一切智，何況聲聞、
辟支佛及世間勝事！是智慧增長清淨，不可  沮壞，名為波羅蜜。」眾生聞已，住般若波羅  蜜。

[0282a16]  復次，菩薩或時不以口教，或現神足光  明，令眾生住六波羅蜜；或現種種餘緣，乃  至夢中為作因緣，使其覺悟，令眾生住六
波羅蜜。是故經言：「欲令眾生住六波羅蜜，當  學般若波羅蜜！」

[0282a21]  【經】

[0282a21]  「欲殖一善根於佛福田中，至得阿耨多羅  三藐三菩提不盡者，當學般若波羅蜜！」

[0282a22]  【論】

[0282a23]  「善根」者，三善根：無貪善根，無瞋善根，無癡善  根。一切諸善法皆從三善根生增長。如藥  樹、草木，因有根故，得生成增長；以是故，名
為諸善根。

[0282a26]  今言「善根」者，善根因緣供養之  具，所謂花香、燈明，及法供養，持戒、誦經等，  因中說果。何以故？香華不定，以善心供養
故，名為善根。布施非即是福，但能破慳貪，  開善法門；善根名為福。如針導綖縫衣，  縫非針也。

[0282b02]  「一」者，若華、若香、若燈明，若禮敬，  若誦經、持戒，若禪定，若智慧等，一一供養及  法供養，殖於諸佛田中。

[0282b04]  「佛田」者，十方三  世諸佛；若佛在世，若形像，若舍利，若但念佛。

[0282b06]  「殖」者，專心堅著。

[0282b06]  問曰：

[0282b06]  經言種種福田，今  何以獨言「殖於佛田」？

[0282b07]  答曰：

[0282b07]  雖有種種福田，  佛為第一福田，以十力、四無所畏、十八不  共法如是等無量佛法具足，是故獨說「殖
於佛田」。法寶雖為佛師，若佛不說，法為無  用；如雖有好藥，若無良醫，藥則無用。以  是故，法寶雖上而前說佛寶，何況僧寶！

[0282b12]  復  次，佛田能獲無量果報，餘者雖言無量而  有差降；以是故，佛田第一。

[0282b14]  「不盡」者，諸佛成  就無量功德故，於中殖福，福亦無盡。

[0282b15]  復  次，佛功德無量、無邊、無數、無等故，殖福者福  亦不盡。

[0282b17]  復次，佛為菩薩時，緣一切眾生，如  眾生無量、無邊故，福亦無盡。

[0282b18]  復次，佛田清  淨：拔愛等諸煩惱穢草，淨戒為平地，大慈  悲為良美，除諸惡邪醎土；三十七品為溝
港，十力、四無所畏、四無礙智等為垣牆，能  出生三乘涅槃果報——殖種於此無上無比  田者，其福無盡！

[0282b23]  問曰：

[0282b23]  一切有為法無常相  故，皆歸於盡；福從因緣生，何得不盡？

[0282b24]  答曰：

[0282b25]  亦不言「常不盡」，自言「乃至得佛中間不  盡」。

[0282b26]  復次，一切有為法雖念念生滅，相續不  斷、果報不失故，名為不盡。如燈雖焰焰生  滅不名滅，脂盡炷滅，乃可稱滅；福亦如
是，深心種於良田故，乃至法盡而亦不盡。

[0282c01]  復次，菩薩知諸法實相，如涅槃不盡，福德入  諸法實相故而亦不盡。

[0282c02]  問曰：

[0282c02]  若爾者，涅槃  不盡，福德亦應常不盡，云何言「乃至佛中間  不盡」？

[0282c04]  答曰：

[0282c04]  是福德者以智慧力故，令是  功德如涅槃畢竟空、不生不滅；以是故，喻  如涅槃，非即涅槃。若是涅槃，不應為喻。
若是涅槃，云何果報成佛而不盡？譬如三解  脫門：空、無相、無作。如解脫畢竟空相，是空解  脫門觀世間亦畢竟空；如解脫無相相，是
無相解脫門觀世間亦無相相；如解脫無  作相，是無作解脫門觀世間亦無作相。

[0282c11]  以  是故說：「欲殖一善根於佛福田，乃至阿耨  多羅三藐三菩提而不盡者，當學般若波羅  蜜。」

◎

大智度論初品中諸佛稱讚其  名  釋論  第四十七

[0282c17]  【經】

[0282c17]  「復次，舍利弗！菩薩摩訶薩欲令十方諸佛  稱讚其名，當學般若波羅蜜！」

[0282c18]  【論】

[0282c18]  問曰：

[0282c18]  菩薩  若觀諸法畢竟空，內無吾我，已破憍慢，云  何欲令諸佛稱讚其名？又菩薩法應供養  諸佛，云何反求諸佛供養？

[0282c21]  答曰：

[0282c21]  佛法有二  門：一、為第一義門，二、為世俗法門。以世俗  門故，欲令諸佛讚歎；雖為諸佛所讚歎，  而不見我，不取眾生相，世間假名故說。

[0282c24]  汝  言「云何反求佛供養」者，如後品中，佛所讚  歎菩薩畢竟阿鞞跋致阿耨多羅三藐三菩提；  今是菩薩欲得決定知是阿鞞跋致以不，
以是故求佛讚歎，非求供養！

[0282c28]  復次，餘人餘  眾生，貪欲、瞋恚、愚癡覆心故，不能如實讚  歎。何以故？若偏有所愛，不見實過，但見
功德；若偏有所瞋，但見其過，不見其德；  若愚癡多，不能如實見其好醜。

[0283a03]  諸天、世人  雖有智慧，三毒薄者，亦不能得如實讚，  猶有謬失，無一切智故、結使不盡故。

[0283a05]  聲聞、  辟支佛三毒雖盡，亦不能如實讚，猶有餘  氣未盡，又智慧不具足故。

[0283a07]  唯佛一人，三毒  及氣永盡、成就一切智故，能如實讚，不增  不減。

[0283a09]  以是故，行者欲得諸佛所讚，知其實  德，不求餘人稱讚。

[0283a10]  問曰：

[0283a10]  若諸佛出於三  界，不著世間，無有我及我所，視於外道、惡  人、大菩薩、阿羅漢一等無異，云何讚歎菩  薩？

[0283a13]  答曰：

[0283a13]  佛雖無吾我、無有憎愛，於一切  法心無所著；憐愍眾生，以大慈悲心引導  一切故，分別善人而有所讚，亦欲破壞
惡魔所願；以佛讚歎故，無量眾生愛樂菩  薩，恭敬供養，後皆成就佛道。以是故，諸佛  讚歎菩薩。

[0283a18]  問曰：

[0283a18]  云何讚歎？

[0283a18]  答曰：

[0283a18]  如佛於  大眾中說法，欲令眾生入甚深法，讚是菩  薩，如薩陀波崙等。

[0283a20]  復次，佛讚歎菩薩言：「是  菩薩能觀諸法畢竟空，亦能於眾生有大  慈悲。能行生忍，亦不見眾生；雖行法忍，
於一切法而不生著。雖觀宿命事，不墮  始見；雖觀眾生入無餘涅槃，而不墮邊  見。雖知涅槃是無上實法，亦能起身、口、意  善業；雖行生死中，而深心愛樂涅槃。雖
住三解脫門觀於涅槃，亦不斷本願及善  行。如是等種種奇特功德，甚為難有！」

[0283a28]  復次，  若菩薩未得無生忍、未得五神通，生死肉  身，有大慈悲心，能為眾生故，內外所有所
貴惜者，悉能施與——外謂所著妻子、上妙五欲，  如意珠、最上寶，安樂國土等；內謂身體、肌  肉、皮膚、骨、血、頭、目、髓、腦、耳、鼻、手、足。如是等施，
甚為難有！是故諸佛讚歎其德。若菩薩入  法位、得神通，行苦行不足為難；以是菩  薩生身肉眼，志願弘曠，有大悲心，愛樂佛  道，行如是事，甚為希有！

[0283b08]  復次，若菩薩持戒  清淨具足，無所分別持戒、破戒。

[0283b09]  於一切諸  法畢竟不生，常空法忍。

[0283b10]  精進不休、不息，不著、  不厭；精進、懈怠，一相不異；無量無邊無數劫，  懃修精進。

[0283b12]  都欲受行甚深禪定，無所依止，  定、亂不異；不起於定而能變身無量，遍至  十方說法度人。

[0283b14]  行深智慧，觀一切法不生  不滅，非不生非不滅，亦非不生亦非不滅，非非  不生非非不滅，過諸語言、心行處滅，不可
壞不可破，不可受不可著，諸聖行處，淨  如涅槃；亦不著是觀，意亦不沒，能以智  慧而自饒益。如是菩薩，諸佛讚歎。

[0283b19]  復次，菩薩  未得受記，未得無生法忍，生不值佛，不  見賢聖；以正思惟故，能觀諸法實相；雖  觀實相，心亦不著。

[0283b22]  如是菩薩，十方諸佛皆  共讚歎。

[0283b23]  復次，菩薩聞甚深無量無邊不可思  議佛法，雖自未得，智慧未及，而能定心信  樂，不生疑悔；若魔作佛來詭說其意，意無
增減。如是菩薩，諸佛所讚。

[0283b26]  復次，有諸菩薩一  時發心，中有疾成佛者，佛則讚歎，有大精進  力故。如釋迦文尼佛與彌勒等諸菩薩同
時發心，釋迦文尼佛精進力故，超越九劫。

[0283c01]  復次，若有菩薩具足菩薩事，所謂十地、六波  羅蜜、十力、四無所畏、四無礙智、十八不共法等  無量清淨佛法，為眾生故，久住生死，不取
阿耨多羅三藐三菩提，而廣度眾生。如是菩  薩，諸佛讚歎。何者是？如文殊師利、毘摩羅詰、  觀世音、大勢至、遍吉等，諸菩薩之上首，出於
三界，變化無央數身，入於生死，教化眾  生故。

[0283c08]  如是希有事，皆從甚深般若波羅蜜  生。以是故說：「欲得諸佛稱歎其名，當學般若  波羅蜜」。

◎

[0283c11]  ◎【經】

[0283c11]  「復次，舍利弗！菩薩摩訶薩欲一發意至  十方如恒河沙等世界，當學般若波羅蜜！」

[0283c13]  【論】

[0283c13]  菩薩得身通變化力，作十方恒河沙等  身，於十方恒河沙等世界一時能到。

[0283c14]  問曰：

[0283c15]  如經說「一彈指頃有六十念」，若一念中能  至一方恒河沙等世界，尚不可信，何況十方  恒河沙等世界，時少而所到處多？

[0283c17]  答曰：

[0283c17]  經說：  「五事不可思議，所謂眾生多少，業果報，坐禪  人力，諸龍力，諸佛力。於五不可思議中，佛力
最不可思議！」菩薩入深禪定，生不可思議  神通故，一念中悉到十方諸佛世界。如說  四種神通中，唯佛、菩薩有如意疾遍神通。若  金翅鳥子，始從
[穀-禾+卵]  出，從一須彌至一須彌；  諸菩薩亦如是，以無生忍力故，破諸煩惱  無明  [穀-禾+卵]  ，即時一念中作無量身，遍至十方。

[0283c26]  復次，菩薩一切無量世罪悉已消滅，以智慧  力故，能轉一切諸法，所謂小能作大，大能  作小；能以千萬無量劫為一日，又能以一
日為千萬劫。是菩薩世間之主，所欲自在，  何願不滿！如《毘摩羅詰經》所說：「以七夜  為劫壽。」以是因緣故，菩薩乘神通力，能速  疾超越十方世界。

[0284a03]  問曰：

[0284a03]  前五不可思議中無  有菩薩，今何以說菩薩不可思議？

[0284a04]  答曰：

[0284a04]  或  時因中說果，如日食百斤金，金不可食，因  金得食，故言食金，是為因中說果。

[0284a06]  或時果  中說因，如見好畫，言是好手，是為果中  說因。

[0284a08]  諸菩薩亦如是，菩薩為因，諸佛為果，  若說佛力不可思議，當知已說菩薩。

[0284a09]  以是  故言：「欲一發意到十方恒河沙世界者，當學  般若波羅蜜。」

[0284a12]  【經】

[0284a12]  「復次，舍利弗！菩薩摩訶薩欲發一音使十  方如恒河沙等世界聞聲，當學般若波羅蜜！」

[0284a14]  【論】

[0284a14]  菩薩得六神通，增長梵聲相，過三千大  千世界，至十方恒河沙等諸世界。

[0284a15]  問曰：

[0284a15]  若爾  者，與佛音聲何異？

[0284a16]  答曰：

[0284a16]  菩薩音聲有恒河  沙等之數，佛音聲所到無有限數。

[0284a17]  如《密跡  經》中所說：目連試佛音聲，極至西方，猶聞  佛音，若如對面。

[0284a19]  問曰：

[0284a19]  若爾者，佛常在國土  聚落說法教化，而閻浮提內人不至佛邊，  則不得聞。何以知之？多有從遠方來欲  聽法者故。

[0284a22]  答曰：

[0284a22]  佛音聲有二種：一為密  中音聲，二為不密音聲。密音聲先已說，不  密音聲，至佛邊乃聞。

[0284a24]  是亦有二種弟子：一為  出世聖人，二為世間凡夫。出世聖人如目揵  連等，能聞微密音聲；凡夫人隨其所近乃  聞。

[0284a27]  復次，諸菩薩得入正位，離生死身，得法  性真形，能見十方無量佛身，及遍炤光明，亦  能得聞諸佛六十種極遠無量音聲。諸大菩
薩雖未具足如佛音聲，於佛音聲中普  得其分。

[0284b02]  是佛菩薩音聲有三種：

[0284b02]  一者、先世  種善音聲因緣故，咽喉中得微妙四大，能  出種種妙好遠近音聲，所謂一里、二里、三里、
十里、百里、千里，乃至三千大千世界，音聲遍  滿。

[0284b06]  二者、神通力故，咽喉四大出聲，遍滿三  千大千世界，及十方恒河沙世界。

[0284b07]  三者、佛音  聲常能遍滿十方虛空。

[0284b08]  問曰：

[0284b08]  若佛音聲常能  遍滿，今眾生何以不得常聞？

[0284b09]  答曰：

[0284b09]  眾生無  量劫以來，所作惡業覆，是故不聞。譬如雷  電霹靂，聾者不聞，雷聲無減；佛亦如是，常  為眾生說法，如龍震大雷聲，眾生罪故，自
不得聞。如今世人精進持戒者，於念佛三  昧心得定時，罪垢不障，即得見佛，聞佛說  法，音聲清了。菩薩於三種音聲中欲得二
種，是二種音聲甚難希有故；如業果音聲，  自然可得故。

[0284b17]  以是故說：「菩薩摩訶薩欲以  一音使十方恒河沙等世界聞聲者，當學般若  波羅蜜。」

[0284b20]  【經】

[0284b20]  「復次，舍利弗！菩薩摩訶薩欲使諸佛世界  不斷者，當學般若波羅蜜！」

[0284b21]  【論】

[0284b21]  「佛世界不斷」  者，菩薩欲令國國相次，皆使眾生發心作佛。

[0284b23]  問曰：

[0284b23]  言「次第」者，為一國前後相次？為十方  世界次第？若一國相次者，大悲普覆一切眾  生，何以不及餘國？若十方一切世界次第者，
餘佛、菩薩何所利益？

[0284b26]  答曰：

[0284b26]  菩薩心願，欲令一  切世界皆悉作佛，大心曠遠，無有齊限。以  是心集諸智慧，無量福德神通力故；又隨
眾生種作佛因緣者，是菩薩皆悉令作。若  一切世界皆種作佛因緣者，餘佛菩薩不  應有益，但是事不然！

[0284c02]  復次，十方世界無量  無邊，不應一菩薩盡得遍諸世界，令佛種  不斷，諸餘菩薩各隨因緣，皆有其分。以慈
悲大故，願亦無量，利益之心無有齊限。眾  生種無量故，非一佛一菩薩所可盡度。

[0284c06]  問曰：

[0284c07]  若事不稱心，何故作願耶？

[0284c07]  答曰：

[0284c07]  欲令心  願曠大清淨故；如行慈三昧，雖不能令  眾生離苦，但自欲令心曠大清淨，成利益  願故。

[0284c10]  如諸佛大菩薩力皆能度一切眾  生，而眾生福緣未集、未有智慧，因緣不會  故而不得度。如大海水，一切眾生取用，水
不窮竭，但眾生不能得用。如餓鬼眾生自  罪因緣，不得見水；設得見之，即時乾竭，或  為洋銅、或成膿血。佛亦如是，有大慈悲、智
慧無量無邊，悉能滿足眾生，而眾生罪業因  緣故而不值佛；設得值佛，如餘人無異，  或生瞋恚，或起誹謗；以是因緣故，不見  佛威相神力，雖得值佛而無利益。

[0284c19]  復次，  二因二緣發於正見，所謂內因、外緣。佛外  因緣具足，有三十二相、八十隨形好，無量光  明莊嚴其身，種種神力，種種音聲，隨意
說法，斷一切疑。但眾生內因緣不具足，先  不種見佛善根而不信敬，不精進持戒，鈍  根深厚，著於世樂。以是故，無有利益，非為
佛咎。佛化度眾生，神器利用，悉皆備足。譬如  日出，有目則覩，盲者不見；設使有目而無日  者，則無所覩，是故日無咎也。佛明亦如是。

[0284c29]  問曰：

[0284c29]  云何佛世界因緣不斷？

[0284c29]  答曰：

[0284c29]  菩薩於  眾生中，種種因緣讚歎佛道，令眾生發阿  耨多羅三藐三菩提心，漸漸行六波羅蜜，然  後於諸世界各各作佛：若於一國次第作
佛，或於異國各自作佛，是名「不斷佛國」。

[0285a04]  復  次，菩薩疾集智慧具足，作佛度無量眾生；  欲入涅槃時，為菩薩受記：「我滅度後，汝次  作佛。」展轉皆悉如是，令不斷絕。若佛不記
菩薩者，則斷佛國。譬如王立太子，展轉如  是，國祚不斷。

[0285a09]  問曰：

[0285a09]  何以貴有佛世界，賤無  佛國？

[0285a10]  答曰：

[0285a10]  是事不應致問！佛是莊嚴十方  世界主，何況一國！若離有佛國者，雖受人  天樂，而不知是佛恩力之所致，與畜生無
異！若一切諸佛不出世者，則無三乘涅槃  之道，常閉在三界獄，永無出期；若世有佛，  眾生得出三界牢獄。譬如二國之間，無日
之處，是中眾生從冥中生，從冥中死。若佛  生時，光明暫炤，各各相見；乃見日月所炤眾  生，知彼為大福，我等有罪。如是或時佛以
光明遍炤諸佛國，有佛國眾生見佛光明，  則大歡喜，念言：「我等黑闇，彼為大明。」

[0285a20]  復次，有  佛之國，眾生知有罪福，人受三歸、五戒、八  齋及出家五眾等，種種甚深禪定、智慧，四沙
門果，有餘、無餘涅槃等，如是種種善法。以  是因緣故，佛國為貴。若佛國，眾生雖不見  佛，值遇經法，修善持戒，布施、禮敬等，種涅
槃因緣，乃至畜生皆能種福德因緣；若無佛  之國，乃至天、人不能修善。

[0285a27]  以是故，菩薩生  願：「欲使佛世界不斷。」

大智度論卷第三十

* * *

【經文資訊】大正藏第 25 冊 No. 1509 大智度論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供，佛教電腦資訊庫功德會提供，眾生出版社提供，北美某大德提供，厚觀法師提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
