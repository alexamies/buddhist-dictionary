受菩提心戒儀一卷
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

弟子某甲等　　稽首歸命禮  
遍虛空法界　　十方諸如來  
瑜伽總持教　　諸大菩薩眾  
及禮菩提心　　能滿福智聚  
令得無上覺　　是故稽首禮

[0940b19]  禮佛真言曰。

[0940b20]  唵薩嚩怛他孽多  (引)  跛娜滿那喃迦嚧彌

[0940b21]  次應運心供養。

弟子某甲等　　十方一切剎  
所有諸供養　　花鬘燈塗香  
飲食幢旛蓋　　誠心我奉獻  
諸佛大菩薩　　及諸賢聖等  
我今至心禮

[0940b27]  普供養虛空藏真言曰。

[0940b28]  唵誐誐曩  (引)  三婆嚩嚩日囉  (二合)  斛

[0940b29]  次應懺悔。

弟子某甲等　　今對一切佛  
諸大菩薩眾　　自從過去世  
無始流轉中　　乃至於今日  
愚迷真如性　　起虛妄分別  
貪瞋癡不善　　三業諸煩惱  
及以隨煩惱　　違犯他勝罪  
及餘罪愆等　　毀謗佛法僧  
侵奪三寶物　　廣作無間罪  
無量無邊劫　　不可憶知數  
自作教他作　　見聞及隨喜  
復依勝義諦　　真實微妙理  
聖慧眼觀察　　前後中三際  
彼皆無所得　　自心造分別  
虛妄不實故　　以為慧方便  
平等如虛空　　我悉皆懺悔  
誓不敢覆藏　　從今懺已後  
永斷不復作　　乃至成正覺  
終更不違犯　　唯願十方佛  
一切菩薩眾　　哀愍加護我  
令我罪障滅　　是故至心禮

[0940c21]  懺悔滅罪真言曰。

[0940c22]  唵薩嚩跛波捺賀  (引)  曩嚩日囉  (二合)  野  (引)  娑嚩  (二合引)  賀  (引)

[0940c24]  次當受三歸依。

弟子某甲等　　從今日以往  
歸依諸如來　　五智三身佛  
歸依金剛乘　　自性真如法  
歸依不退轉　　大悲菩薩僧  
歸依三寶竟　　終不更歸依  
自利邪見道　　我今至心禮

[0941a02]  三歸依真言曰。

[0941a03]  唵步  (引)  欠

[0941a04]  次應受菩提心戒。

弟子某甲等　　一切佛菩薩  
從今日以往　　乃至成正覺  
誓發菩提心

[0941a08]  有情無邊誓願度　福智無邊誓願集。

[0941a09]  佛法無邊誓願學　如來無邊誓願事。

[0941a10]  無上菩提誓願成。

今所發覺心　　遠離諸性相  
蘊界及處等　　能取所取執  
諸法悉無我　　平等如虛空  
自心本不生　　空性圓寂故  
如諸佛菩薩　　發大菩提心  
我今如是發　　是故至心禮

[0941a17]  次誦受菩提心戒真言曰。

[0941a18]  唵  冐  地唧多母怚波  (二合)  那野  (引)  彌

最上乘教受發菩提心戒懺悔文

[0941a20]  弟子某甲等。歸命十方一切諸佛諸大菩薩  大菩提心為大導師。能令我等離諸惡趣。能  示人天入大涅槃。是故我今至心頂禮。

[0941a23]  弟子某甲等。十方世界所有一切最勝上妙。  香花旛蓋種種供養。奉獻一切諸佛菩薩。至  心頂禮。

[0941a26]  弟子某甲等。自從過去無始已來。乃至今日。  貪瞋癡等種種煩惱。及忿恨等諸隨煩惱。惱  亂身心。廣作一切身業不善殺盜邪婬。口業
不善妄言綺語惡口兩舌。意業不善貪瞋邪  見。種種煩惱。無始相續纏染其心。令身口意  造罪無量。或殺父母殺阿羅漢。出佛身血破
和合僧。毀謗三寶打縛眾生。破齋破戒飲酒  食肉。及食五辛。如是等罪無量無邊。不可憶  知。今日誠心發露懺悔。一懺已後。永斷相續
更不敢造。唯願十方一切諸佛諸大菩薩。加  持護念。能令我等罪障銷滅。

[0941b08]  弟子某甲等。自從今身乃至當坐菩提道場。  於其中間。歸依如來無上三身。歸依方廣大  乘法藏。歸依一切不退菩薩僧。歸依佛竟。歸
依法竟。歸依僧竟。從今已後更不歸依二乘  外道。唯願十方一切諸佛。證知我等。至心頂  禮。

[0941b14]  弟子某甲等。始從今身。乃至當坐菩提道場。  於其中間。誓發無上菩提心。

眾生無邊誓願度　　福智無邊誓願集  
法門無邊誓願學　　如來無邊誓願事  
無上菩提誓願成

[0941b19]  今所發心。復當遠離我法二相。顯明本覺。真  如平等鏡智現前。得善巧智。具足圓滿普賢  之心。唯願十方一切諸佛諸大菩薩證知我
等。至心頂禮。

[0941b23]  南無東方阿閦佛　南無南方寶生佛　南  無西方阿彌陀佛　南無北方不空成就  佛　南無清淨法身毘盧遮那佛

受菩提心戒儀一卷

* * *

【經文資訊】大正藏第 18 冊 No. 0915 受菩提心戒儀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
