大寶廣博樓閣善住祕密陀羅尼  經卷中
開府儀同三司特進試鴻臚卿  肅國公食邑三千戶賜紫贈司  空諡大鑒正號大廣智大興善  寺三藏沙門不空奉　詔譯

成就心陀羅尼法品第四

[0625b18]  凡成就心陀羅尼事業者誦十萬遍即見一切  如來。誦二十萬遍得見一切佛土。若誦三十  萬遍得成入一切曼荼羅。一切真言法悉得
成就。誦四十萬遍得持明仙中轉輪王。誦五  十萬遍一切阿蘇囉。及諸仙窟龍宮窟門自  開悉皆得入。若誦六十萬遍得見一切伏藏。
若誦七十萬遍即憶知過去無量生宿命事。  若誦八十萬遍即得寶印三摩地。若誦九十  萬遍得一切菩薩遊戲神通加持。若誦一百
萬遍得一切如來灌頂。與一切如來同會。福  慧如是倍增而獲無量殊勝功德。若造五無  間罪。誹謗聖人誹謗正法。應入阿鼻地獄者。
由誦此陀羅尼十萬遍。一切業障悉皆消滅。  得不退轉獲宿命智。一切如來護念攝受。得  眼清淨耳清淨鼻清淨。舌清淨身清淨。增勝
無量殊勝功德。轉受增勝身業清淨。兼獲世  間種種事業隨意成就。

[0625c06]  復次說雄黃法。取好雄黃置熟銅器中。從白  月十三日。清淨洗浴著鮮淨衣。喫三白食所  謂乳酪粳米。於佛前加持十萬遍。至十五日
夜。所加持雄黃現三種成就相。若煖若烟若  光焰即得成就。若暖將用點額。即得安怛那  成就。入阿蘇羅窟及一切神仙龍宮。得持明
轉輪王位。意樂所作皆得成就。若煙出用點  眼中。當見一切菩薩宮殿住處。又見一切金  剛族類菩薩。一切諸惡魔不能障礙。獲得一
切法藏。隨所去處皆得通達。若現光焰即騰  虛空。證得燃炬陀羅尼三摩地。得作三十三  天中主宰。所須皆得。若於山頂上誦一萬遍
得一切眾生尊重。所求皆得一切贍部人咸  來恭敬。若入水池中誦一千八遍。一切諸龍  皆悉降伏。取白芥子加持一千八遍。散擲虛
空應時注雨降伏諸龍。若常日日誦持獲大吉  祥。若患一切病。取水一瓶以因陀羅呵悉多  藥  (白及藥也)  及鉢羅奢藥  (赤及也)  白芥子并欝金香白
檀香等各一分。內著瓶中加持一萬遍。取此  香水淋灌於頂。一切大重病人皆得除差。及  滅一切罪障。所有符書壓禱皆悉消滅。獲得
一切殊勝吉祥。若患癩病。澡浴灌頂亦得除  差。若患白癜風。以水灌頂亦得除差。若有女  人意欲求男。以水灌頂即便生男。若有人久
持誦無靈驗悉地不見前者。作此灌頂法速  得悉地。如是等世間出世間。所求一切願皆  得成就。

成就隨心陀羅尼法品第五

[0626a05]  誦隨心陀羅尼滿一萬遍。所有諸鬼神作障  難者。悉來接足禮拜白言。持明者救護我等  勿斷我命。所使我者決定得了。我皆成就。若
誦二萬一千遍者。即得一切天龍敬伏為天  中主。所出言辭天皆奉行。若誦三萬遍。一切  鬼神藥叉等咸悉順伏。若誦四萬遍。意欲鉤
召隨意即成。若誦五萬遍。所欲鉤召追攝。若  天若龍若藥叉若蘗嚕拏。若緊那羅阿蘇囉  摩護囉及仙人婇女沙門婆羅門。剎利國王
王后宰相群臣。及餘種種人等皆得隨意。燒  安悉香和白芥子。若誦六萬遍得無垢三摩  地。若誦七萬遍得作持明仙中轉輪王若誦
八萬遍執金剛手菩薩及與眷屬來現其前。  若誦九萬遍得諸菩薩施與無畏。若誦十萬  遍得見一切如來。彼等如來作是言。善男子
汝欲所往諸佛剎土。皆得隨意無有障礙。通  達一切真言通達經論。一切如來加持。於三  藐三菩提不退轉。及得種種世間出世間法。
心所樂求皆得成就。諸佛如來皆悉印可。

諸儀軌陀羅尼品第六

[0626a25]  坐真言曰。

[0626a26]  唵摩抳軍吒利吽吽娑嚩  (二合引)  訶

[0626a27]  誦七遍然後坐。作餘護持法。

[0626a28]  次結壇界真言曰。

[0626a29]  唵摩抳尾惹曳馱囉馱囉吽娑嚩  (二合)  訶

[0626b01]  誦此真言加持白芥子七遍。散於四向便成  結界。

[0626b03]  次結十方界真言曰。

[0626b04]  唵入嚩  (二合)  里多麼抳嚧止囉室里  (二合)  抳  吽吽泮吒  (半音)

[0626b06]  誦此真言加持香水。和白芥子一百八遍。散  於十方即成結十方界。

[0626b08]  辟毘那夜迦真言曰。

[0626b09]  唵摩抳鉢囉  (二合)  婆嚩底賀囉賀囉吽吽泮  吒  (半音)  娑嚩  (二合)  訶

[0626b11]  誦此真言。加持灰水二十一遍。散於十方。

[0626b12]  頂髻真言曰。

[0626b13]  唵嚩日囉  (二合)  摩抳底瑟吒  (二合)  底瑟吒  (二合)  吽吽泮吒  (半音)

[0626b15]  誦此真言七遍加持。右手作拳舒大指。以摩  頂右旋三匝。即成護身。

[0626b17]  加持衣真言曰。

[0626b18]  唵摩抳微布黎地里地里吽泮吒  (半音)

[0626b19]  誦此真言七遍加持衣服。

[0626b20]  洗漱真言曰。

[0626b21]  唵尾儞庾  (二合)  嚩底訶囉訶囉摩訶摩抳  吽吽泮吒  (半音)

[0626b23]  誦此真言加持水洗手漱口。及用灑於身。能  淨諸根。

[0626b25]  洗浴真言曰。

[0626b26]  唵蘇涅摩囉嚩底訶囉訶囉播奔弭哩弭  哩吽娑嚩  (二合)  訶

[0626b28]  誦此真言加持白芥子水一百八遍浴身法。

[0626b29]  護真言曰。

[0626c01]  唵摩抳達哩吽吽泮吒  (半音)

[0626c02]  誦此真言用灑一切香花菓實飲食及所用之  物。皆用此真言加持而護之。

[0626c04]  神線真言曰。

[0626c05]  唵地哩地哩微麼羅迦哩吽吽泮吒  (半音)

[0626c06]  獻真言曰。

[0626c07]  唵薩嚩怛他孽多布惹麼抳吽吽

[0626c08]  所有花皆誦此真言加持。散時亦誦。

[0626c09]  塗香真言曰。

[0626c10]  唵薩嚩怛他孽多巘馱摩抳娑頗  (二合)  囉拏  吽

[0626c12]  燒香真言曰。

[0626c13]  唵入嚩  (二合)  里多麼抳阿沒囉矩吒娑頗  (二合)  囉拏  (上)  尾  孽  底吽

[0626c15]  燈真言曰。

[0626c16]  唵入嚩  (二合)  里多始佉嚟馱嚩哩吽吽泮吒  (半音)

[0626c18]  獻食真言曰。

[0626c19]  唵鉢囉  (二合)  嚩囉  (引)  孽  囉  (二合)  嚩底娑囉娑  囉吽吽

[0626c21]  獻閼伽真言曰。

[0626c22]  唵摩訶末抳布囉耶馱囉馱囉吽吽

[0626c23]  奉獻供養物及食等真言曰。

[0626c24]  唵摩訶微麼犁吽吽婆囉婆囉吽

[0626c25]  護摩真言曰。

[0626c26]  唵入嚩  (二合)  羅薩普  (二合)  囉誐誐那鉢囉  (二合)  多羅抳吽吽

[0627a02]  加持念珠真言曰。

[0627a03]  唵嚧止囉摩抳鉢囉  (二合)  靺多耶吽

[0627a04]  以此真言加持念珠七遍。若念誦本真言。一  遍移一珠。即成誦一切如來所說真言一遍。  一一真言成無量百千那庾多遍。

[0627a07]  念誦時真言曰  (欲念誦本真言時先誦此真言)  。

[0627a08]  唵嚩日囉  (二合)  摩儞迦囉緊迦哩吽吽泮  吒  (半音)

[0627a10]  結跏坐真言曰。

[0627a11]  唵蘇鉢囉  (二合)  靺底多吠藝摩抳摩抳娑嚩  (二合)  訶

[0627a13]  警覺一切如來真言曰。

[0627a14]  唵薩嚩怛他孽多嚩庾  (平)  惹吠多羅多  囉吽摩抳迦娜寧娑嚩  (二合)  訶

[0627a16]  請一切如來真言曰。

[0627a17]  唵微布羅鉢囉  (二合)  嚩黎杜嚕杜嚕吽吽

[0627a18]  求願真言曰。

[0627a19]  唵薩嚩怛他孽多地瑟吒  (二合)  那質多僧  [口*洛]  訖叉  (二合)  拏嚩日禮  (二合)  吽吽

[0627a21]  求菩薩願真言曰。

[0627a22]  唵蘇尾布羅嚩娜寧訶囉訶囉吽

[0627a23]  請一切天龍真言曰。

[0627a24]  唵阿鼻娑摩耶嚩日禮  (二合)  馱囉馱囉吽

[0627a25]  請四天王等真言曰。

[0627a26]  唵摩抳尾誐嚩底吽

[0627a27]  加持弟子真言曰。

[0627a28]  唵輸  (上)  婆摩抳戶盧戶盧吽

[0627a29]  加持弟子令弟子入壇真言曰。

[0627b01]  唵薩嚩怛他孽多曷哩  (二合)  捺耶嚩日哩  (二合)  抳達囉達囉吽吽

[0627b03]  獻一切佛一切菩薩諸天等食真言曰。

[0627b04]  唵尾囉尾囉逝誐誐那嚩呬儞攞呼攞呼  吽吽

[0627b06]  所有一切香花飲食。皆誦此真言用持獻之。

[0627b07]  護身真言曰。

[0627b08]  唵摩抳蘇唵  (二合)  婆抳吠誐嚩底囉訖叉  (二  合)  囉訖叉  (二合)  [牟*含]  吽

[0627b10]  奉送諸聖眾真言曰。

[0627b11]  唵薩嚩怛他孽多矩盧儞底娑摩囉尾  誐底入嚩  (二合)  羅入嚩  (二合)  羅吽吽娑嚩  (二合)  訶

[0627b14]  誦此真言通一切處用。所謂奉送本尊獻閼  伽香花飲食等用。

[0627b16]  已上一切心真言。先各誦一百八遍。然後作  法時。纔誦滅一切罪。一切苦惱皆得解脫。諸  佛如來決定授菩提記。當得作佛。先世惡業
受持此真言悉皆消散。獲無量恒河沙數功  德。速證無上正等菩提。能轉法輪。

建立曼荼羅品第七

[0627b22]  爾時世尊說曼荼羅儀軌。依時依法先擇勝  地。然後作壇。其壇四肘四門。以瞿摩夷和土  遍塗拭之。壇上張一白蓋。稱壇大小。於壇中
心取二肘。拼作一小方壇。先以白檀香塗拭。  次用欝金香塗之。或以五色粉撚成。或畫亦  得。於新器中和彩色用之。於小壇中畫七寶
樓閣。於樓閣中畫一佛形像。作說法相。佛前  作一蓮華。七寶莊嚴。於蓮華胎中畫作一輪。  其輪百輻齊輞具足。以金莊嚴。輪外畫焰光。
其蓮華莖吠流璃色。佛左邊畫金剛手菩薩。  而作忿怒形。右手執金剛杵左手執白拂。右  邊畫摩尼金剛菩薩。種種瓔珞莊嚴其身。左
手執持寶珠右手執白拂。四角各畫四天大  王。身著甲冑手執器仗。種種頭冠瓔珞莊嚴  其身。作瞋怒形。其小壇中畫七寶界道。於其
壇上懸一傘蓋。可一肘量。於傘蓋四面周匝  懸幡。其大壇東門懸五色繒幡。以四金瓶滿  盛香水。於瓶中著七寶及諸香藥五穀。於瓶
口插時花有菓枝條。以繒帛繫瓶項。置壇四  角。又以四銀瓶滿盛乳。安大壇四隅。若無金  銀瓶。以金銀圖瓶替之。於中壇南門中。畫
大吉祥天女。種種瓔珞莊嚴其身。北門中畫  餉棄尼天女。壇西門中畫金剛使者天女。八  臂持種種器仗。以種種瓔珞莊嚴。上懸青繒
幡。於中壇四邊。香花飲食隨力供養。然三十  二燈。種種花菓散其壇上。於佛像前置金香  爐。燒蘇合香。金剛手菩薩前以銀香爐燒安
悉香。摩尼金剛菩薩前亦以銀香爐燒酥  合香。於四天王前燒薰陸酥合白膠香和燒。  於吉祥天女前燒白壇香。於餉棄尼天女前  燒安悉香。於金剛女使者前燒薩羅計香
(是青  膠香)  於四天王等前。各各別以飲食而供養之。  其中壇四門外。各立吉祥標門。其大壇東門  中畫訶利帝母。七子圍遶。於南門中畫大自
在天王。於西門中畫花齒羅剎女。於北門中  畫毘摩天女。顏貌美麗有七婇女圍遶。於壇  上四邊插三十二隻箭。其一一箭以五色加
持線纏。周匝圍遶。於線上懸五色小幡以為  莊嚴。於大壇外食界道上。安置種種花種種  味飲食種種菓七種油餅三十二梡三十二
瓶三十二香爐。燒燈一百八盞。種種末香種  種燒香所謂薰陸香安悉香必栗迦  (苜蓿香)  白  檀沈香多孽羅香蘇合薩羅計  (青膠是也)  應燒五石
蜜香。又以龍腦香麝香欝金紫檀白檀等。各  各以為塗香。次應獻食飲乳酪沙糖水石蜜  水。各盛八瓶。乳粥八梡。又以粳米菉豆油
麻相和作粥八梡。粳米飯歡喜團各八梡。  又粳米粥八梡。復盛油四瓦梡酥四瓦梡  沙糖四梡石蜜四梡油麻四梡菓子四梡  七種穀子四梡。應以種種飲食供養。所謂
天竺餅煎餅菉豆餅油麻煎餅無憂餅妙味餅  酥餅沙糖餅。已上飲食隨所得營辦。當於引  弟子入壇門中。兩邊置香水二瓶。應為弟子
作入壇儀軌。其弟子入已。即為弟子灌頂。  誦此真言以用灌頂真言曰。

[0628a19]  唵  (一)  摩訶尾布羅  (二)  鉢囉  (二合)  底  (丁以反)  瑟恥  (二合)  多悉第  (三)  阿毘詵者
[牟*含]  (四)  薩嚩怛他孽多鼻曬  罽  (五)  婆囉婆囉  (六)  三婆囉  (七)  吽吽

[0628a22]  纔灌頂已。先世一切罪障。一切業障悉皆清  淨。得一切如來攝受。一切如來加持。一切如  來灌頂。一切如來安慰。一切悉地現前。所思
所求皆得滿願。即成入一切如來三昧耶曼  荼羅。入一切如來法性。證甚深法忍。往詣菩  提場獲得如是等勝上功德。乃至獲得不退  轉證無上正等菩提。

畫像品第八

[0628b01]  爾時世尊告諸大眾。我今說畫像法。而能成  就一切事業。應取新白  [疊*毛]  不割截者。或一肘
或二肘令四方等。畫人應受八戒。其畫彩色  於新器中盛。勿用皮膠。畫七寶莊嚴樓閣。  於樓閣中畫如來。作說法相坐師子座。佛右
邊畫金剛手菩薩。十二臂黃白色。其像四面。  正面歡喜。右邊面忿怒相。左邊面開口狗牙  上出。當頭上面顰眉怒目。頭冠瓔珞種種莊
嚴。於蓮華上半跏而坐。左邊畫寶金剛菩薩。  四面十六臂。正面歡喜。右面青色作摩訶迦  羅天面。左面綠色作師子面。頭上面顰眉露
齒忿怒作淺綠色。右邊第一手持真多摩尼寶  作獻佛勢。左邊第一手持蓮花。右第二手作  安慰手。左第二手持三戟叉。二手合掌。餘手
皆執諸器仗。右第四手持輪。左第四手持劍。  右第五手持金剛杵。左第五手持花篋。右第  六手持念珠。左第六手持軍遲。右第七手持
刀。左第七手持梵夾。右第八手持寶塔。左第  八手持須彌山。於蓮華臺上半跏而坐。於其  座下畫餉棄尼天女。有八臂跪坐合掌。作供
養佛相。金剛手菩薩座下。作吉祥天女。跪  坐持寶器。滿盛種種寶供養如來。於吉祥天  女後。畫金剛使者天女。作笑面有四臂。種種
瓔珞而為嚴飾。手持種種器仗。餉棄尼天女  後。畫花齒天女。身著素服。以手持花瞻仰如  來。於如來前。畫作七寶花。其花百葉以金為
臺。吠琉璃為莖。其蓮華上畫作百輻輪。臍  輞具足。輪外周匝皆有光焰。於蓮華根下。畫  四大天王。悉被甲冑種種嚴飾手執器仗。蓮
華下畫作水池。以七寶莊嚴。於池岸上應畫  持誦人。跪坐手持香爐并持花枝。又持念珠。  跪坐瞻仰如來。於寶樓閣上。於虛空中畫梵
天毘紐天大自在天。散花供養。應依如是儀  則畫像。其持誦者著新淨衣。食三白食。從白  月八日。在如來前如法念誦。至十五日令滿
十萬遍。其像動搖及見自身熾然光明。獲得  無障礙眼。證清淨摩尼行三摩地。於一切持  明仙中為轉輪王。親見一切如來。纔誦一遍
遠離一切地獄傍生。能斷貪瞋癡等。離諸慳  悋垢。成就一切功德。獲得一切安樂。攝受一  切善根。一切如來之所加持。一切菩薩之所
安慰。一切諸天悉皆擁護。一切藥叉羅剎畢  隷多比舍遮阿蘇羅彥達嚩  櫱  嚕拏緊那囉摩  護囉誐人非人等。悉來侍衛。於一切王宮皆
得供養。令諸世間皆得順伏。一切功德波羅  蜜悉皆圓滿。如是等殊勝功德悉皆獲得。若  纔誦者猶獲如上福利。況多增勝。受持者若
有讀誦受持相應供養。求成就。并與印契真  言相應對於像前。其人等同諸佛。應受天人  世間供養禮拜。其人等同諸佛。應見應知如
來之所受記。其人決定不退轉於無上菩提。  不復生於母胎。所生世界蓮華化生。不離諸  佛菩薩所生之處。共諸如來集會乃至坐菩  提場。

護摩品第九

[0628c27]  爾時如來復為諸大眾。說護摩法。先須清淨  身心然後作法。一一法速令成就。起廣大利  益。為諸有情發如是心。應作護摩如法供養。
護摩真言曰。

[0629a02]  唵娑嚩  (二合)  訶鉢底部囉  (二合)  部囉  (入)  吽吽  [口*半]  吒  (半音)  娑嚩  (二合)  訶
(引)

[0629a04]  以此真言加持油麻白芥子。和酥一遍一燒  滿一百八遍。能令一切真言法速得成就。除  遣一切障者毘那夜迦。一切罪一切煩惱一
切冤家惡友皆得摧伏禁止。令其迷惑。一切  惡夢災怪不祥之事自然消散。

[0629a09]  又以安悉香白芥子和酥。誦真言一遍一投  火中燒之滿一千八遍。一切鬼魅頭自破裂。  一切病患諸瘧速得除愈。一切鬼神變怪皆
得遠離又以酥和白芥子。一誦真言一投火  中。滿一千八遍獲得一邑主。又以白芥子和  酥護摩一千八遍。一切諸魔恐怖冤家他  敵悉皆除滅。

[0629a16]  又以天木  (杉木是也)  和酥護摩一千八遍。得囉  惹并內宮眷屬歡喜敬愛所求皆遂。

[0629a18]  若以白膠香和酥。及白芥子。於山峯上護摩  如前遍數。一切諸宮窟門自然而開。即得入  中為持明仙中王。

[0629a21]  又以香膠和芥子油。於龍池邊護摩一千八  遍。一切諸龍皆得敬愛。所勅皆作之。依時降  雨不損苗稼。

[0629a24]  又以飲食護摩一千八遍。供養如來即得五  穀豐饒。

[0629a26]  又以鹽護摩一千八遍。一切藥叉女皆來禮  足。作是言大家勿傷我命。任意驅使皆得成  辦。

[0629a29]  又以酥和粳米。護摩一千八遍獲大吉祥。

[0629b01]  又以胡椒對日。護摩一千八遍。常得諸天擁  護獲大吉祥。

[0629b03]  又於大吉祥天女前。以油麻和白芥子護摩。  得大財豐饒。

[0629b05]  又以遏迦木護摩一千八遍。即成警覺諸佛  菩薩悉知是人。離一切罪。於一切世間出世  間真言王。悉皆現前。除一切病。於諸冤敵而
得最勝。一切生死苦不能  [(麩-夫+欠)-來+(素-糸)]  逼。由此真言力  故。諸有善業皆易成就。一切惡夢不祥之事
皆得消散。一切厭禱一切繫縛一切煩惱不  能侵擾。如是等護摩事業。能作息災能獲安  樂獲得財利。設有墮諸惡見眾生令得正見。

[0629b13]  爾時婆伽梵告金剛手菩薩。此教王有大威  德。是一切如來心。是諸如來母。是諸如來轉  大法輪。是諸如來往詣菩提場。是諸如來建
大法幢。是諸如來吹大法  蠡  。是諸如來坐金  剛座。是諸如來降伏魔軍。是諸如來最勝祕  密。是諸如來極大祕密。金剛手此陀羅尼。於
贍部洲息一切有情煩惱。能除一切有情罪。  能竭贍部洲有情地獄餓鬼傍生之業。能除  有情生老病死愁歎苦憂及諸熱惱。爾時世尊
復告金剛手菩薩。我以天眼觀諸如來。不能  說此陀羅尼所生功德聚。此陀羅尼有如上  最勝殊妙。如是廣大如是甚深。如是等勝最
勝。上最上大神通。如是大寶廣博樓閣教王。  薄福少德眾生。必不聞此陀羅尼名字。況復  得見。受持讀誦。若有聞見此陀羅尼名者。是
人已曾親近恒沙諸佛菩薩。金剛手此陀羅  尼是如來心。難解難入。若有善男子善女人。  於百千萬劫。供養八十俱知那庾多百千恒
河沙諸佛菩薩。飲食衣服房舍臥具百種湯  藥幡蓋香花塗香末香。復以七寶滿三千大  千世界。日日中奉施諸佛。金剛手於汝意云
何。是善男子善女人功德多不。金剛手菩薩  白佛言。世尊此人功德無量無邊不可稱數。  若有誦此陀羅尼一遍者。此人功德勝前功
德。諸佛如來說不能盡。若有善男子善女人。  於一時頃作意思惟此陀羅尼。稱量比前供  養如一切如來飲食衣服香花七寶功德。倍  勝於前。即成供養一切如來。

[0629c12]  爾時如來說是語已。眾中天龍藥叉彥達嚩  阿蘇囉孽嚕拏緊娜囉摩護囉誐人非人等。  一切大眾踊躍歡喜發聲稱讚。五體投地虔
誠禮敬。合掌向佛白言世尊。此陀羅尼等同  如來出於世間。今佛世尊於贍部洲。能善建  立此祕密陀羅尼心法。

[0629c18]  爾時十方同會諸佛菩薩。咸讚釋迦如來言。  善哉善哉。既讚歎已各還本土。爾時釋迦牟  尼世尊以佛神力還娑訶世界。

大寶廣博樓閣善住祕密陀羅尼經卷中

* * *

【經文資訊】大正藏第 19 冊 No. 1005A 大寶廣博樓閣善住祕密陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
