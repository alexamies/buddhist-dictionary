佛說苾芻五法經
西天譯經三藏朝散大夫試鴻臚  少卿傳教大師臣法天奉　詔譯

[0955a22]  如來、應、正等覺在舍衛國，為彼未來觀察而  住。是時無量諸天及人，知佛世尊是人天師，  恭信供養尊重讚歎，利樂名稱而得最上，各
各奉上名衣妙饌臥具湯藥。爾時世尊以利  樂故，咸皆受用而無染著，如蓮在水。但令人  天諸有情眾，獲勝福果得妙莊嚴，為彼人天
而降甘露，使彼人天久久依住。復令無量俱  胝那由他百千有情獲得甘露，乃至令度生  老病死輪迴苦難，乃至令脫地獄大險難故，
使得安樂寂靜平正，無怖無畏獲得涅槃。又  復不離摩伽陀國、嚩  [口*(曰/羅)]  曼隷國、迦尸國、憍  薩羅國、俱嚕半左羅國等，嚩嗟王、麼蹉王、  戍
[口*(曰/羅)]  細那王、尸尾王、那舍囉拏嚩王，是諸  王等見已，以佛智力彼皆降伏。又復能於天  經行處行、梵經行處行、聖經行處行、空經行
處行、寂靜經行處行、佛佛經行處行、師師經  行處行、能知者經行處行、正遍知經行處行，  得心開解、得最上波羅蜜多。世尊復次一切
所有經行處、彼所求經行，悉能經行。

[0955b12]  爾時世尊告苾芻眾言：「有五種法當住具足，  當來苾芻常行。何等五法？此苾芻不知阿鉢  帝、不知非阿鉢帝、不知輕阿鉢帝、不知重阿
鉢帝，是新戒是減五年。苾芻此五種法具足  者，此苾芻不合住勸事。苾芻五種法具足知  者，是苾芻合住勸事。何等五法？此苾芻知苾
芻阿鉢帝、知非阿鉢帝、知輕阿鉢帝、知重阿  鉢帝，得滿五年得餘五年。苾芻此五種法具  足者，得住勸事苾芻。

[0955b20]  「復有五法具足者，是苾  芻不得離依止住。何等五法？此苾芻不知波  羅提木叉、不知說波羅提木叉、不知結界、不
知結界事、是新戒是減五年。此苾芻具此五  種法，不得離依止住。苾芻此五法具足者，是  苾芻得離依止住。何等五法？此苾芻知苾芻
波羅提木叉、知說波羅提木叉、知結界、知結  界事、是滿五年是五年餘。如是苾芻此五法  具足者，得離依止住。

[0955b28]  「苾芻！別有五法具足者，  是苾芻不得離依止住。何等五法？此苾芻不  知寶沙他、不知寶沙他事業、不知結界、不知
結界事業、是新戒是減五年。苾芻此五種法  具足者，不得離依止住。苾芻此五法具足者，  是苾芻得離依止住。何等五法？此苾芻知苾
芻寶沙他、知寶沙他事業、知結界、知結界事  業、是滿五年是餘五年。苾芻具足此五法者，  得離依止住。

[0955c07]  「復次苾芻有五正念。云何為五  正念？謂行、報、應、命、終不為財利念出世。苾芻！  此為五正念。

[0955c09]  「復次苾芻！別有五依止正念。何  等為五？謂飲食、禮事、不過師界、師同住、五年  分明。此是五依止正念。

[0955c11]  「苾芻！此五依止、正  念、報應等，當知阿鉢帝。知何等阿鉢帝？當  知五阿鉢帝。何等為五？謂波羅夷、僧伽婆尸
沙、波逸提戒，當知各四種說，五知阿鉢帝。如  是知阿鉢帝。復次知非阿鉢帝。云何知非阿  鉢帝相？常行非阿鉢帝，如是知非阿鉢帝。復
次知輕阿鉢帝。云何知輕阿鉢帝？謂行深怖  輕阿鉢帝。云何行？謂行四波羅夷法輕阿鉢  帝、行十三僧伽婆尸沙法輕阿鉢帝、行三十
捨墮波逸提法輕阿鉢帝、行九十二波逸提  法輕阿鉢帝、行九十二波逸提法清淨，各四  說輕阿鉢帝，其餘五十戒法輕阿鉢帝。如是
所行，得輕阿鉢帝。如是知輕阿鉢帝。次知重  阿鉢帝。云何知重阿鉢帝？所行之行得重阿  鉢帝，其餘行五十戒法重阿鉢帝各四說，九
十二波逸提法重阿鉢帝所行清淨；九十二  波逸提法清淨，三十捨墮波逸提法重阿鉢  帝所行清淨；三十捨墮波逸提法清淨，十三
僧伽婆尸沙法重阿鉢帝所行清淨；十三僧  伽婆尸沙法清淨，四波羅夷法重阿鉢帝。如  是所行之行得重阿鉢帝。如是知重阿鉢帝。
是五年、是滿五年、是五年餘，如是得信依止。

[0956a04]  「復次知波羅提木叉。云何知波羅提木叉？此  是波羅提木叉，思惟見前行住坐臥，過去  見在身口意等，觀察妙行，如是知波羅提木
叉。次知說波羅提木叉。云何知說波羅提木  叉？有七波羅提木叉。何等為七？當云何說？說  四波羅夷法，餘所聞。當說此第一說波羅提
木叉。次說四波羅夷法、十三僧伽婆尸沙法，  餘所聞。當說此第二說波羅提木叉。次說四  波羅夷法、十三僧伽婆尸沙法、三十捨墮波逸
提法，餘所聞。當說此第三說波羅提木叉。  次說四波羅夷法、十三僧伽婆尸沙法、三十捨  墮波逸提法、九十二波逸提法清淨，餘所聞。
當說此第四說波羅提木叉。次說四波羅夷  法、十三僧伽婆尸沙法、三十捨墮波逸提法、九  十二波逸提法清淨，各四法解說，其餘所聞。
當說此第五說波羅提木叉。次說四波羅夷  法、十三僧伽婆尸沙法、三十捨墮波逸提法、九  十二波逸提法等清淨，各四說，五十戒法，餘
所聞。當說此第六說波羅提木叉。次一一廣  說。此是第七說波羅提木叉。如是說波羅提  木叉、如是知說波羅提木叉、知結界。

[0956a25]  「云何知結界？謂今眾十四日十五日結界。如  是知結界。次知結界事。云何知結界事？一受  持、二請名、三請、四請五眾結界。如是知結界
事。是五年、是滿五年、是五年餘，如是知得念  依止。

[0956a29]  「次知寶沙他。云何知寶沙他？今眾十四  日十五日寶沙他。如是知寶沙他。次知寶沙  他事。云何知寶沙他事？一受持、二請名、三請、
四請、五眾寶沙他。如是知寶沙他。次知結界。  云何知結界？謂五種。五種集結界，如是知結  界事。云何知結界事？捨墮不得結界，當低小
座飲食，當辦食飲已所作應作。如是知結界  事。是五年、是滿五年、是餘五年。如是得念依  止。

[0956b08]  「又行道。云何行道？謂阿闍梨行道。自行  道如是，是念依止。次分別行道。云何分別？知  阿闍梨說戒、知自說戒，如是得念依止。

[0956b10]  「又  分別過時。云何過時？謂阿闍梨過時、自過  時，如是得念依止。如是過時不為財利。云何  不為財利？謂彼僧伽藍住阿闍梨不為財利，
如是得念依止。如是不為利養半月行。云何  半月行？謂阿闍梨半月半月同懺悔。如是得  念依止。如是半月行無阿鉢帝。云何無阿鉢
帝？謂阿闍梨令去某甲處受依止。如是得念  依止。又言行。云何言行？謂依阿闍梨言不  用汝依止行。如是得念依止。如是依行不犯
師界。云何不犯師界？謂不犯師聚落界。如是  得念依止，如是不犯師聚落界。同師懺悔。云  何同師懺悔？謂半月半月同師懺悔，如是得
念依止。如是同師懺悔五年分明，得念依止。

[0956b24]  「苾芻！當具足此五種法，此苾芻法當依行。彼  法無阿鉢帝，彼所有戒法，當日日得訥瑟訖  哩  (二合)  多。」

[0956b27]  爾時世尊說是五種法已，諸苾芻眾及諸人  天，瞻奉旋遶作禮而退。

佛說苾芻五法經

* * *

【經文資訊】大正藏第 24 冊 No. 1479 佛說苾芻五法經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
