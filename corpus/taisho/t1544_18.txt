阿毘達磨發智論卷第十八
尊者迦多衍尼子造

三藏法師玄奘奉　詔譯

定蘊第七中攝納息第三

攝可得相應　　成不得捨退  
頓漸滅依定　　此章願具說

[1013c21]  十想。謂無常想。無常苦想。苦無我想。死想。  不淨想。厭食想。一切世間不可樂想。斷想。離
想。滅想。四靜慮。四無量。四無色。八解脫。八  勝處。十遍處。八智。三三摩地。無常想等。攝  幾靜慮等耶。答無常想。攝四靜慮四無色四
解脫。如無常想。無常苦想。苦無我想。死想。  斷想離想。滅想。亦爾。不淨想。攝第三第四靜  慮初二解脫。如不淨想。厭食想亦爾。一切世
間不可樂想。攝第三第四靜慮。初靜慮等。  攝幾靜慮等耶。答初靜慮。攝初靜慮四無量  初二解脫前四勝處八智三三摩地。第二靜
慮。攝第二靜慮四無量初二解脫。前四勝處  八智三三摩地。第三靜慮。攝第三靜慮三無  量八智三三摩地。第四靜慮攝第四靜慮三無
量淨解脫。後四勝處前八遍處八智三三摩  地。慈無量等。攝幾無量等耶。答慈攝慈世俗  智。乃至捨攝捨世俗智。空無邊處等。攝幾無
色等耶。答空無邊處。攝空無邊處。及彼解脫。  彼遍處六智三三摩地。識無邊處攝識無邊  處及彼解脫彼遍處六智三三摩地。無所有
處。攝無所有處及彼解脫六智三三摩地。非  想非非想處。攝非想非非想處及彼解脫滅  想受解脫世俗智。初解脫等。攝幾解脫等耶。
答初第二第三解脫。攝初第二第三解脫世  俗智。空無邊處解脫。攝空無邊處解脫及彼  遍處六智三三摩地。識無邊處解脫。攝識無
邊處解脫及彼遍處六智三三摩地。無所有  處解脫。攝無所有處解脫六智三三摩地。非  想非非想處解脫。攝非想非非想處解脫世
俗智。滅想受解脫。攝滅想受解脫。初勝處等。  攝幾勝處等耶。答初勝處。攝初勝處世俗智。  乃至第八勝處。攝第八勝處世俗智。初遍處
等。攝幾遍處等耶。答初遍處。攝初遍處世俗  智。乃至第十遍處。攝第十遍處世俗智。法智  等。攝幾智等耶。答法智。攝法智五智少分。類
智攝類智五智少分。他心智。攝他心智四智  少分。世俗智。攝世俗智一智少分。苦智。攝苦  智二智少分。集智。攝集智二智少分。滅智。攝
滅智三智少分。道智。攝道智三智少分。空  三摩地等。攝幾三摩地耶。答空攝空。無願攝  無願。無相攝無相。如攝可得亦爾。

[1014b04]  無常想等。與幾靜慮等相應耶。答無常想。與  四靜慮四無色四解脫四智一三摩地相應。  如無常想。無常苦想苦無我想死想斷想離
想滅想亦爾。不淨想。與後二靜慮初二解脫  世俗智相應。如不淨想。厭食想亦爾。一切世  間不可樂想。與後二靜慮世俗智相應。初靜
慮等。與幾靜慮等相應耶。答初靜慮。與初  靜慮四無量初二解脫前四勝處八智三三摩  地相應。第二靜慮。與第二靜慮四無量初二
解脫前四勝處八智三三摩地相應。第三靜  慮。與第三靜慮三無量八智三三摩地相應。  第四靜慮。與第四靜慮三無量淨解脫後四
勝處前八遍處八智三三摩地相應。慈無量  等。與幾無量等相應耶。答慈與慈世俗智相  應。乃至捨與捨世俗智相應。空無邊處等。與
幾無色等相應耶。答空無邊處。與空無邊處  及彼解脫彼遍處六智三三摩地相應。識無  邊處。與識無邊處及彼解脫彼遍處六智三
三摩地相應。無所有處。與無所有處及彼  解脫六智三三摩地相應。非想非非想處。與  非想非非想處及彼解脫世俗智相應。初解
脫等。與幾解脫等相應耶。答初第二第三解  脫。與初第二第三解脫世俗智相應。空無邊  處解脫。與空無邊處解脫及彼遍處六智三
三摩地相應。識無邊處解脫。與識無邊處解  脫及彼遍處六智三三摩地相應。無所有處  解脫。與無所有處解脫六智三三摩地相應。
非想非非想處解脫。與非想非非想處解脫  世俗智相應。滅想受解脫非相應。初勝處等。  與幾勝處等相應耶。答初勝處。與初勝處世
俗智相應。乃至第八勝處。與第八勝處世俗  智相應。初遍處等。與幾遍處等相應耶。答初  遍處。與初遍處世俗智相應。乃至第十遍處。
與第十遍處世俗智相應。法智等。與幾三摩  地相應耶。答法智。與三三摩地少分相應。如  法智。類智亦爾。他心智。與一三摩地少分相
應。如他心智。集滅道智亦爾。苦智與二三摩  地少分相應。

[1014c13]  若成就初靜慮等。彼於四靜慮等。幾成就。幾  不成就。答若成就初靜慮。彼於四靜慮。或一  二三四。一者謂梵世愛未盡。二者謂梵世愛
盡。上愛未盡。三者謂極光淨愛盡。上愛未盡。  四者謂遍淨愛盡。於四無量。或無或三或四。  無者謂生無色界。三者謂生遍淨廣果。四者
謂生欲界梵世極光淨。於四無色。或無或一  二三四。無者謂色愛未盡。一者謂色愛盡。上  愛未盡。二者謂空無邊處愛盡。上愛未盡。三
者謂識無邊處愛盡。上愛未盡。四者謂無所  有處愛盡。於八解脫。或無或一二三四五六  七八。無者謂生遍淨。遍淨愛未盡。一者謂
生遍淨。遍淨愛盡。上愛未盡。若生廣果。即  彼愛未盡。若生空無邊處。即彼愛未盡。二者  謂生欲界梵世極光淨遍淨愛未盡。若生遍
淨廣果。廣果愛盡。上愛未盡。若生空無邊處。  即彼愛盡。上愛未盡。若生識無邊處。即彼愛  未盡。三者謂生欲界梵世極光淨遍淨愛盡。
上愛未盡。若生遍淨廣果空無邊處愛盡。上  愛未盡。若生空識無邊處識無邊處愛盡。上  愛未盡。若生無所有處。即彼愛未盡。四者謂
生欲界梵世極光淨廣果愛盡。上愛未盡。若  生遍淨廣果識無邊處愛盡。上愛未盡。若生  空識無邊處無所有處。無所有處愛盡。若生
非想非非想處。不得滅盡定。五者謂生欲界  梵世極光淨空無邊處愛盡。上愛未盡。若生  遍淨廣果無所有處愛盡。不得滅盡定。若生
非想非非想處。得滅盡定。六者謂生欲界梵  世極光淨識無邊處愛盡。上愛未盡。若生遍  淨廣果。得滅盡定。七者謂生欲界梵世極光
淨無所有處愛盡。不得滅盡定。八者謂生欲  界梵世極光淨。得滅盡定。於八勝處。或無或  四或八。無者謂生遍淨。即彼愛未盡。若生無
色界。四者謂生欲界梵世極光淨遍淨愛未  盡。若生遍淨。即彼愛盡。若生廣果。八者謂生  欲界梵世極光淨遍淨愛盡。於十遍處。或無
或一二八九十。無者謂生欲界梵世極光淨  遍淨遍淨愛未盡。若生無所有處非想非非  想處。一者謂生空無邊處。即彼愛未盡。若生
識無邊處。二者謂生空無邊處。即彼愛盡。八  者謂生欲界梵世極光淨遍淨遍淨愛盡。上  愛未盡。若生廣果。即彼愛未盡。九者謂生欲
色界欲色愛盡。上愛未盡。十者謂生欲色界  空無邊處愛盡。於八智。或二四五六七八。  二者謂異生苦法忍位。四者謂苦法智苦類
忍位。五者謂苦類智集法忍位。六者謂集法  智。乃至滅法忍位。七者謂滅法智。乃至道法  忍位。八者謂道法智。以上諸位。於三三摩地。
或無或二或三。無者謂諸異生。二者謂諸聖  者滅法忍未生。三者謂滅法忍已生。如成就  初靜慮。乃至成就第四靜慮。隨所應亦爾。

[1015b06]  七補特伽羅。謂隨信行。隨法行。信勝解。見  至。身證。慧解脫。俱解脫。隨信行等。於味相  應等四靜慮四無色。幾成就。幾不成就。答隨
信行。於味相應四靜慮。或無或一二三四。無  者謂色愛盡。一者謂遍淨愛盡。上愛未盡。  ◎乃至四者謂梵世愛未盡。於淨四靜慮。或
無或一二三四。無者謂欲愛未盡。一者謂欲  愛盡。上愛未盡。乃至四者謂遍淨愛盡。於無  漏四靜慮。或無或一二三四。無者謂依未至
定。入正性離生。一者謂依初靜慮或靜慮中  間。入正性離生。乃至四者謂依第四靜慮。入  正性離生。於味相應四無色。或一二三四。一
者謂無所有處愛盡。上愛未盡。乃至四者謂  空無邊處愛未盡。於淨四無色。或無或一二  三四。無者謂色愛未盡。一者謂色愛盡。上愛
未盡。乃至四者謂無所有處愛盡。於無漏三  無色。皆不成就。如隨信行。隨法行亦爾。信勝  解。於味相應四靜慮。或無或一二三四。無者
謂色愛盡。一者謂遍淨愛盡。上愛未盡。乃至  四者謂梵世愛未盡。於淨四靜慮。或無或一  二三四。無者謂欲愛未盡。若生無色界。一者
謂生欲界。欲愛盡。上愛未盡。若生梵世。即彼  愛未盡。若生極光淨。即彼愛未盡。若生遍淨。  即彼愛未盡。若生廣果。二者謂生欲界梵世
梵世愛盡。上愛未盡。若生極光淨。即彼愛盡。  上愛未盡。若生遍淨。即彼愛盡。三者謂生欲  界梵世極光淨愛盡。上愛未盡。若生極光淨
遍淨愛盡。四者謂生欲界梵世遍淨愛盡。於  無漏四靜慮。或無或一二三四。無者謂欲愛  未盡。一者謂欲愛盡。上愛未盡。乃至四者
謂遍淨愛盡。於味相應四無色。或一二三四。  一者謂無所有處愛盡。上愛未盡。乃至四者  謂空無邊處愛未盡。於淨四無色。或無或
一二三四。無者謂生欲色界。色愛未盡。一者  謂生欲色界。色愛盡。上愛未盡。若生空無邊  處。即彼愛未盡。若生識無邊處。即彼愛未盡。
若生無所有處。即彼愛未盡。若生非想非非  想處。二者謂生欲色界空無邊處空無邊處  愛盡。上愛未盡。若生識無邊處。即彼愛盡。上
愛未盡。若生無所有處。即彼愛盡。三者謂生  欲色界空無邊處識無邊處愛盡。上愛未盡。  若生識無邊處無所有處愛盡。四者謂生欲
色界空無邊處無所有處愛盡。於無漏三無  色。或無或一二三。無者謂色愛未盡。一者謂  色愛盡。上愛未盡。乃至三者謂識無邊處
愛盡。如信勝解。見至亦爾。身證於味相應  四靜慮。皆不成就。於淨四靜慮。或無或一二  三四。無者謂生非想非非想處。一者謂生廣
果。乃至。四者謂生欲界梵世。於無漏四靜  慮。皆成就。於味相應四無色。成就一。不成就  三。於淨四無色。或一或四。一者謂生非想非
非想處。四者謂生欲色界。於無漏三無色。皆  成就。慧解脫。於味相應四靜慮。皆不成就。  於淨四靜慮。或無或一二三四。無者謂生無
色界。一者謂生廣果。乃至四者謂生欲界梵  世。於無漏四靜慮皆成就。於味相應四無色  皆不成就。於淨四無色。或一二三四。一者
謂生非想非非想處。乃至四者謂生欲色界  空無邊處。於無漏三無色皆成就。俱解脫於  味相應四靜慮皆不成就。於淨四靜慮。或無
或一二三四。無者謂生非想非非想處。一者  謂生廣果。乃至四者謂生欲界梵世。於無漏  四靜慮皆成就。於味相應四無色皆不成就。
於淨四無色。或一或四。一者謂生非想非非  想處。四者謂生欲色界。於無漏三無色皆成  就。頗有成就味相應四靜慮非淨非無漏耶。
答有。謂欲愛未盡。頗有成就淨四靜慮非味  相應非無漏耶。答有。謂異生生欲界梵世。色  愛盡。頗有成就無漏四靜慮非味相應非淨
耶。答有。謂聖者生無色界。頗有成就淨無漏  四靜慮非味相應耶。答有。謂聖者生欲界梵  世。色愛盡。頗有成就餘二或三耶。答無。頗有
不成就味相應四靜慮非淨非無漏耶。答有。  謂聖者生欲界梵世。色愛盡。頗有不成就淨  四靜慮非味相應非無漏耶。答無。頗有不成
就無漏四靜慮非味相應非淨耶。答無。頗有  不成就味相應淨四靜慮非無漏耶。答有。謂  聖者生無色界。頗有不成就味相應無漏四
靜慮非淨耶。答有。謂異生生欲界梵世。色  愛盡。頗有不成就淨無漏四靜慮非味相應  耶。答有。謂欲愛未盡。頗有不成就味相應淨
無漏四靜慮耶。答有。謂異生生無色界。頗有  成就味相應四無色非淨非無漏耶。答有。謂  色愛未盡。頗有成就淨無漏四無色非味相
應耶。答有。謂生欲色界空無邊處阿羅漢。頗  有成就餘耶。答無。頗有不成就味相應四無  色非淨非無漏耶。答有。謂生欲色界空無邊
處阿羅漢。頗有不成就淨無漏四無色非味  相應耶。答有。謂色愛未盡。頗有不成就餘耶。  答無。頗有得味相應四靜慮非淨非無漏耶。
答有。謂色愛盡。起欲界纏退時。若無色沒。  生欲界時。頗有得淨四靜慮非味相應非無  漏耶。答無。頗有得無漏四靜慮非味相應非
淨耶。答有。謂依第四靜慮。入正性離生。若  得阿羅漢果時。頗有得餘耶。答無。頗有捨味  相應四靜慮非淨非無漏耶。答無。頗有捨淨
四靜慮非味相應非無漏耶。答有。謂異生遍  淨愛盡。起欲界纏退時。若欲界梵世沒。生無  色界時。頗有捨淨無漏四靜慮非味相應耶。
答有。謂聖者遍淨愛盡。起欲界纏退時。頗有  捨餘耶。答無。頗有得味相應四無色非淨非  無漏耶。答有。謂阿羅漢。起欲色界纏退時。頗
有得無漏三無色非味相應非淨耶。答有。謂  得阿羅漢果時。頗有得餘耶。答無。頗有捨味  相應四無色非淨非無漏耶。答無。頗有捨淨
四無色非味相應非無漏耶。答有。謂異生無  所有處愛盡。起欲色界纏退時。頗有捨無  漏三無色非味相應非淨耶。答有。謂信勝
解識無邊處愛盡練根時。頗有捨淨無漏四  無色非味相應耶。答有。謂聖者無所有處愛  盡。起欲色界纏退時。頗有捨餘耶。答無。

[1016c14]  頗有退味相應四靜慮非淨非無漏耶。答無。  頗有退淨四靜慮非味相應非無漏耶。答有。  謂異生遍淨愛盡。起欲界纏退時。頗有退淨
無漏四靜慮非味相應耶。答有。謂聖者遍淨  愛盡。起欲界纏退時。頗有退餘耶。答無。頗有  退味相應四無色非淨非無漏耶。答無。頗有
退淨四無色非味相應非無漏耶。答有。謂異  生無所有處愛盡。起欲色界纏退時。頗有退  淨無漏四無色非味相應耶。答有。謂聖者無
所有處愛盡。起欲色界纏退時。頗有退餘耶。  答無。

[1016c25]  頗有味相應四靜慮頓得耶。答有。謂色愛盡。  起欲界梵世纏退時。若無色界沒。生欲界梵  世時。頗有味相應四靜慮頓捨耶。答無。頗有
味相應四靜慮漸得耶。答有。頗有味相應四  靜慮漸捨耶。答有。頗有淨四靜慮頓得耶。  答無。頗有淨四靜慮頓捨耶。答有。謂遍淨愛
盡。起欲界纏退時。若欲界梵世沒。生無色界  時。頗有淨四靜慮漸得耶。答有。頗有淨四靜  慮漸捨耶。答有。頗有無漏四靜慮頓得耶。答
有。謂依第四靜慮。入正性離生。若得阿羅漢  果。頗有無漏四靜慮頓捨耶。答有。謂聖者遍  淨愛盡。起欲界纏退時。頗有無漏四靜慮漸
得耶。答有。頗有無漏四靜慮漸捨耶。答有。頗  有味相應四無色頓得耶。答有。謂阿羅漢。起  欲色界空無邊處纏退時。頗有味相應四無
色頓捨耶。答無。頗有味相應四無色漸得耶。  答有。頗有味相應四無色漸捨耶。答有。頗有  淨四無色頓得耶。答無。頗有淨四無色頓捨
耶。答有。謂無所有處愛盡。起欲色界纏退時。  頗有淨四無色漸得耶。答有。頗有淨四無色  漸捨耶。答有。頗有無漏三無色頓得耶。答
有。謂得阿羅漢果時。頗有無漏三無色頓捨  耶。答有。謂聖者識無邊處愛盡。起欲色界纏  退時。頗有無漏三無色漸得耶。答有。頗有無  漏三無色漸捨耶。答有。

[1017a21]  身語表無表。依何定滅。答身語表。依初或未  至。身語無表。依四或未至。三惡行。三妙行。  三不善根。三善根。依何定滅。答依未至。四非
聖語。四聖語。四生四種。入胎四識。住依何定  滅。答四非聖語。四聖語。胎卵濕生。四種入  胎。依未至。化生後三識住。依七或未至。色識
住。依四或未至。五蘊。五取蘊。五趣。五妙欲。  五學處。依何定滅。答色蘊色取蘊。依四或未  至。四蘊四取蘊天趣。依七或未至。餘四趣五
妙欲五學處。依未至。六內處。六外處。六識  身。六觸身。六受身。六想身。六思身。六愛身。  依何定滅。答五內處色聲觸外處。依四或未
至。意內處法外處意識身。及彼相應觸受想  思愛身。依七或未至。香味外處鼻舌識身。及  彼相應觸受想思愛身。依未至。眼耳身識身。
及彼相應觸受想思愛身。依初或未至。七識  住。八世法。九有情居。十業道。依何定滅。答  初識住。八世法。初有情居。十業道。依未至。
第二識住。有情居。依初或未至。第三識住。  有情居。依二或未至。第四識住。有情居。依三  或未至。第五有情居。依四或未至。第五識住。
第六有情居。依五或未至。第六識住。第七有  情居。依六或未至。第七識住。第八第九有情  居。依七或未至。四靜慮。四無量。四無色。八
解脫。八勝處。十遍處。依何定滅。答初靜慮。  依初或未至。第二靜慮。喜無量。初二解脫。前  四勝處。依二或未至。第三靜慮。依三或未至。
第四靜慮。三無量。淨解脫。後四勝處。前八  遍處。依四或未至。空無邊處。及彼解脫遍處。  依五或未至。識無邊處。及彼解脫遍處。依六
或未至。後二無色。後三解脫。依七或未至。他  心智世俗智。依何定滅。答他心智。依四或未  至。世俗智。依七或未至。

定蘊第七中不還納息第四

不還學無學　　順逆住極二  
菩薩記願智　　無諍四雙別  
住斷法調伏　　法隨法及行  
法輪正法世　　此章願具說

[1017c01]  有五不還。謂中般涅槃。生般涅槃。有行般涅  槃。無行般涅槃。上流往色究竟。為五攝一切。  為一切攝五耶。答一切攝五。非五攝一切。不
攝何等。謂現法般涅槃。及往無色不還。中般  涅槃。生般涅槃。何者為勝。答若住等斷。則中  般涅槃為勝。若生般涅槃斷結多。則彼為勝。
中般涅槃。乃至上流往色究竟。何者為勝。答  若住等斷。則中般涅槃為勝。若乃至上流往  色究竟斷結多。則彼為勝。如是生般涅槃。
乃至上流往色究竟有行般涅槃。乃至上流  往色究竟無行般涅槃。上流往色究竟。何者  為勝。答若住等斷。則生般涅槃等為勝。若有  行般涅槃等。斷結多。則彼為勝。

[1017c14]  諸學。彼一切為得未得而學耶。設為得未得  而學。彼一切學耶。答應作四句。有學非為得  未得而學。謂學住本性。有為得未得而學彼
非學。謂阿羅漢。及異生。進求上法。有學亦為  得未得而學。謂學進求上法。有非學亦非為  得未得而學。謂阿羅漢。及異生。住本性。諸無
學。彼一切不為得未得而學耶。設不為得未  得而學。彼一切無學耶。答應作四句。有無學  非不為得未得而學。謂阿羅漢。進求上法。有
不為得未得而學非無學。謂學及異生。住本  性。有無學亦不為得未得不學。謂阿羅漢。  住本性。有非無學亦非不為得未得而學。謂  學及異生。進求上法。

[1017c27]  順流。是何義。答於諸生諸趣諸有諸種類諸  生死。為支。為門。為事。為道。為迹向。是順流  義。逆流。是何義。答於生滅趣滅有滅種類滅
生死滅。為支。為門為事。為道。為迹向。是逆  流義。自住。是何義。答非於諸生乃至諸生死  為支乃至為迹向。亦非於生滅乃至生死滅
為支乃至為迹向。是自住義。諸阿羅漢。彼一  切自住耶。設自住。彼一切阿羅漢耶答諸阿  羅漢。彼一切皆自住。有自住非阿羅漢。謂不  還。如世尊言。

永斷五煩惱　　學滿無引法  
得自在定根　　是人名自住

[1018a10]  諸得極禁。彼一切得極迹耶。設得極迹。彼一  切得極禁耶。答諸得極禁。彼一切得極迹。有  得極迹非得極禁。謂不還。如世尊言。云何苾
芻。得極迹。謂於五順下分結。永斷遍知。

[1018a14]  齊何名菩薩。答齊能造作增長相異熟業得  何名菩薩。答得相異熟業。如說慈氏汝於來  世。當得作佛名慈氏如來應正等覺。此何智。
答因智道智。此於何轉。答有於相異熟業轉。  由此名因智。有於無漏根力覺支道支。得阿  耨多羅三藐三菩提轉。由此名道智。如說此
苾芻即於現法。當辨聖旨。此何智。答道智。  此於何轉。答此於無漏根力覺支道支。得諸  漏永盡轉。由此名道智。

[1018a23]  願智云何。答如阿羅漢。成就神通。得心自在。  隨欲知義。發正願已。便入邊際第四靜慮。從  定起已。如願皆知願智。當言善耶無記耶。答
或善。或無記。

[1018a27]  云何無諍行。答一切阿羅漢。善達內時。外不  如是。若亦善達外時。名無諍行。無諍名何  法。答令他相續無雜穢轉如說。我弟子中。因
儒童黠慧第一。婆呬迦等敏捷第一。此二何  差別。答尊者因儒童心直心無曲心淳質增  上。尊者婆呬迦等心濡心調柔心和順增上。
如說。我弟子中。小路於心迴善。大路於想迴  善。此二何差別。答尊者小路。多住於心循心  觀念住。尊者大路。多住於法循法觀念住。
如說。我弟子中。舍利子。具大慧辯。執大藏。  得無礙解。此二何差別。答尊者舍利子。多住  義無礙解。尊者執大藏。多住四無礙解。如說。
我弟子中。大迦葉波。少欲知足。具杜多行。  薄矩羅。少病節儉。具淨戒行。此二何差別。答  尊者。大迦葉波。所得飲食。若麁若妙。隨次第
食。無所簡別。尊者薄矩羅。所得飲食。或麁或  妙。簡去妙者。而食麁者。復次尊者大迦葉波。  廣識大福。易得衣服飲食臥具醫藥及餘資
具。先不受杜多功德。而能奉行。尊者薄矩羅。  非廣識大福。難得衣服飲食臥具醫藥及餘  資具。先受杜多功德。亦能奉行。少識苾芻。受
杜多功德。於中隨轉。此不為難。如說。大名  學。多住五蓋漸斷。此中云何學。答預流。或  一來。云何學多住五蓋漸斷。答漸斷漸離漸  伏漸背。

[1018b23]  如說。苾芻法捨故毘柰耶捨。毘柰耶捨  故法捨。云何法。答八支聖道。云何毘柰耶。  答貪瞋癡滅。云何法捨故毘柰耶捨。毘柰
耶捨故法捨答。若於八支聖道。不修習時。  彼於貪瞋癡滅。不能作證。若於貪瞋癡滅。不  作證時。彼於八支聖道。不能修習。由此因緣
故作是說。如說。法隨法行云何法。答寂滅涅  槃。云何隨法。答八支聖道。云何法隨法行。答  若於此中。隨義而行。復次別解脫。名法別解
脫。律儀名隨法。若於此中。隨義而行。名法隨  法行。復次身律儀語律儀命清淨名法受。此  名隨法。若於此中。隨義而行。名法隨法行。

[1018c06]  云何法輪。答八支聖道。齊何當言轉法輪。答  若時具壽阿若多憍陳那見法。云何正法。答  無漏根力覺支道支。齊何當言正法住。答若
時行法者住。齊何當言正法滅。答若時行法  者滅。

[1018c11]  若初入無漏初靜慮。由得此故。得諸餘無漏  心心所法。彼何世攝。答未來。若初入乃至  無漏無所有處。由得此故。得諸餘無漏心心
所法。彼何世攝。答未來。諸生何世攝。答未  來。諸滅何世攝。答現在。

說一切有部發智論卷第十八

[1018c17]  ◎二者謂極光淨愛盡上愛未盡。三者謂  梵世愛盡上愛未盡。四者謂梵世愛未盡。  於淨四靜慮。或無或一二三四。無者謂欲
愛未盡。一者謂欲愛盡上愛未盡。二者謂  梵世愛盡上愛未盡。三者謂極光淨愛盡  遍淨愛上愛未盡。四者謂遍淨愛盡。於無  漏四靜慮。或無或一二三四。無者謂依未
至定入正性離生。一者謂依初靜慮。或靜  慮中間入正性離生。二者謂依第二靜慮  入正性離生。三者謂依第三靜慮入正性  離生。四者謂依第四靜慮入正性離生。於
味相應四無色。或一二三四。一者謂無所  有處愛盡上愛未盡。二者謂識無邊處愛  盡上愛未盡。三者謂空無邊處愛盡上愛  未盡。四者謂空無邊處愛未盡。於淨四
無色。或無或一二三四。無者謂色愛未盡。  一者謂色愛盡上愛未盡。二者謂空無邊  處愛盡上愛未盡。三者謂識無邊處愛盡  上愛未盡。四者謂無所有處愛盡。於無漏
三無色皆不成就。如隨信行隨法行亦爾。  信勝解於味相應四靜慮。或無或一二三  四。無者謂色愛盡。一者謂遍淨愛盡上愛  未盡。二者謂極光淨愛盡上愛未盡。三者
謂梵世愛盡上愛未盡。四者謂梵世愛未  盡。於淨四靜慮。或無或一二三四。無者謂  欲愛未盡若生無色界。一者謂生欲界欲  愛盡上愛未盡。若生梵世即彼愛未盡。若
生極光淨即彼愛未盡。若生遍淨即彼愛  未盡。若生廣果。二者謂生欲界梵世。梵世  愛盡上愛未盡。若生極光淨即彼愛盡上  愛未盡。若生遍淨即彼愛盡。三者謂生欲
界梵世極光淨愛盡上愛未盡。若生極光  淨遍淨愛盡。四者謂生欲界梵世遍淨愛  盡。於無漏四靜慮或無或一二三四。無者  謂欲愛未盡。一者謂欲愛盡上愛未盡。二
者謂梵世愛盡上愛未盡。三者謂極光淨  愛盡上愛未盡。四者謂遍淨愛盡。於味  相應四無色或一二三四。一者謂無所有  處愛盡上愛未盡。二者謂識無邊處愛盡
上愛未盡。三者謂空無邊處愛盡上愛未  盡。四者謂空無邊處愛未盡。於淨四無色。  或無或一二三四。無者謂生欲色界色愛  未盡。一者謂生欲色界色愛盡上愛未盡。
若生空無邊處即彼愛未盡。若生識無邊  處即彼愛未盡。若生無所有處即彼愛未  盡。若生非想非非想處。二者謂生欲色界  空無邊處。空無邊處愛盡上愛未盡。若生
識無邊處即彼愛盡上愛未盡。若生無所  有處即彼愛盡。三者謂生欲色界空無邊  處識無邊處愛盡上愛未盡。若生識無邊  處無所有處愛盡。四者謂生欲色界空無
邊處無所有處愛盡。於無漏三無色或無  或一二三。無者謂色愛未盡。一者謂色愛  盡上愛未盡。二者謂空無邊處愛盡上愛  未盡。三者謂識無邊處愛盡。如信勝解見
至亦爾。身證於味相應四靜慮皆不成就。  於淨四靜慮。或無或一二三四。無者謂生  非想非非想處。一者謂生廣果。二者謂生  遍淨。三者謂生極光淨。四者謂生欲界梵
世。於無漏四靜慮皆成就。於味相應四無  色成就一不成就三。於淨四無色。或一或  四。一者謂生。非想非非想處。四者謂生欲  色界於無漏三無色皆成就。慧解脫於味
相應四靜慮皆不成就。於淨四靜慮。或無  或一二三四。無者謂生無色界。一者謂生  廣果。二者謂生遍淨。三者謂生極光淨。四
者謂生欲界梵世。於無漏四靜慮皆成就。  於味相應四無色皆不成就。於淨四無色。  或一二三四。一者謂生非想非非想處。二  者謂生無所有處。三者謂生識無邊處。四
者謂生欲色界空無邊處。於無漏三無色  皆成就。俱解脫於味相應四靜慮皆不成  就。於淨四靜慮。或無或一二三四。無者謂  生非想非非想處。一者謂生廣果。二者謂
生遍淨。三者謂生極光淨。

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
