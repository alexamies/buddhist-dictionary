大  慧普覺禪師語錄卷第十
徑山能仁禪院住持嗣法  慧日禪師臣蘊聞　上進

頌古

[0850c07]  世尊未離兜率已降王宮。未出母胎度人已  畢。頌云。

利刃有蜜不須舐。蠱毒之家水莫甞。不舐不  嘗俱不犯。  
端然衣錦自還鄉。

[0850c11]  世尊初生。一手指天一手指地。云天上天下  唯我獨尊。頌云。

老漢纔生便著忙。周行七步似顛狂。賺他無  限癡男女。  
開眼堂堂入鑊湯。

[0850c15]  世尊拈華。頌云。

拈起一枝華。風流出當家。若言付心法。天下  事如麻。

[0850c18]  外道問佛。頌云。

兩處牢關擊不通。纖塵不動自乖宗。忽然業  鏡百雜碎。  
黃面瞿曇失却蹤。

[0850c21]  達磨面壁頌云。

金鼇一掣滄溟竭。徒自悠悠泛小舟。今日煙  波無可釣。  
不須新月更為鉤。

[0850c24]  二祖安心。頌云。

覓心無處更何安。嚼碎通紅鐵一團。縱使眼  開張意氣。  
爭如不受老胡謾。

[0850c27]  女子出定。頌云。

出得出不得。是定非正定。罔明與文殊。喪却  窮性命。

[0851a01]  馬祖三十年不少鹽醬。頌云。

見得分明識得親。舉來猶自涉塗程。直饒不  犯毫芒者。  
也是拈  [飢-几+追]  舐指人。

[0851a04]  百丈再參馬祖。頌云。

馬駒喝下喪家風。四海從茲信息通。烈火焰  中撈得月。  
巍巍獨坐大雄峯。

[0851a07]  國師三喚侍者。頌云。

啞子得夢與誰說。起來相對眼麻彌。已向人  前輸肺腑。  
從教他自覓便宜。

[0851a10]  溈山有句無句。頌云。

若將此語定綱宗。孤負明招獨眼龍。笑裏忽  分泥水路。  
方知千里共同風。

[0851a13]  明招虎生七子。頌云。

第七菸菟沒尾巴。食牛之氣已堪誇。叢林悱  悱爭脣吻。  
幾箇行人得到家。

[0851a16]  南泉。不是心不是佛不是物。頌云。

倒腹傾腸說向君。不知何故尚沈吟。而今便  好猛提取。  
付與世間無事人。

[0851a19]  南泉。心不是佛智不是道。頌云。

雨散雲收後。崔嵬數十峯。倚襴頻顧望。回首  與誰同。

[0851a22]  黃檗。汝等諸人盡是噇酒糟漢。頌云。

身上著衣方免寒。口邊說食終不飽。大唐國  裏老婆禪。  
今日為君注破了。

[0851a25]  臨濟凡見僧入門便喝。頌云。

入門便喝。全無巴鼻。引得兒孫。弄粥飯氣。

[0851a27]  麻谷問臨濟十二面觀音。頌云。

昧却當陽箇一著。牽來拽去互施呈。不知陰  却王維手。  
更有何人畫得成。

[0851b01]  臨濟問僧甚麼處來。僧便喝。濟便揖坐。僧擬  議。濟便打。又一僧來。濟竪起拂子。僧禮拜。  濟便打。復見僧來亦竪起拂子。僧不顧。濟亦
打頌云。

五月五日午時書。赤口毒舌盡消除。更饒急  急如律令。  
不須門上畫蜘蛛。

[0851b07]  臨濟無位真人。頌云。

腦後見腮村僧。大開眼了作夢。雖然趁得老  鼠。  
一棒打破油甕。

[0851b10]  趙州訪臨濟。頌云。

一人眼似鼓槌。一人頭如木杓。兩箇老不識  羞。  
至今無處安著。

[0851b13]  南泉平常心是道。頌云。

勸君不用苦勞神。喚作平常轉不親。冷淡全  然沒滋昧。  
一回舉起一回新。

[0851b16]  趙州使得十二時。頌云。

使得十二時辰。呼來却教且去。倚官挾勢欺  人。  
茫茫無本可據。

[0851b19]  趙州訪茱萸。頌云。

深淺聊將拄杖探。忽然平地起波瀾。傾湫倒  嶽驚天地。  
到海方知徹底乾。

[0851b22]  趙州一日從殿上過。乃喚侍者一聲。侍者應  諾。州云。好一殿功德。侍者無對。頌云。

好一殿功德。總是過去佛。百福相嚴身。不使  栴檀刻。  
日日香煙夜夜燈。看來當甚乾蘿蔔。

[0851b26]  趙州問投子。大死底人却活時如何。投子云。  不許夜行投明須到。頌云。

禾黍不陽豔。競栽桃李春。飜令力耕者。半作  賣華人。

[0851c01]  趙州勘婆。頌云。

天下禪和說勘破。爭知趙州已話墮。引得兒  孫不丈夫。  
人人點過冷地臥。

[0851c04]  趙州問南泉。知有底人向甚麼處去。泉云。山  前檀越家作一頭水牯牛去。州云。謝師答話。  泉云。昨夜三更月到窓。頌云。

度體裁衣。量水打碓。毫髮不差。且居門外。

[0851c08]  趙州一日在方丈內。聞沙彌喝參。州向侍者  云。教伊去。侍者纔教去。沙彌便珍重。州向傍  僧云。沙彌得入門。侍者在門外。頌云。

飋飋風松。蕭蕭雨檜。師子咬人。韓獹逐塊。

[0851c12]  趙州一日在東司上。見文遠過。遂喚云。文遠。  遠應諾。州云。東司上不可與爾說佛法。頌  云。

趙州有密語。文遠不覆藏。演出大藏教。功德  實難量。

[0851c17]  趙州一日共文遠行次。忽指面前地云。這裏  好造箇巡鋪。遠便近前展兩手云。把將公驗  來。州與一掌。遠云。公驗分明過。頌云。

一正一邪。一倒一起。文遠趙州。靴裏動指。

[0851c21]  趙州一日在佛殿上。見文遠禮佛。以拄杖打  一下。遠云。禮佛也是好事。州云。好事不如  無。頌云。

文遠修行不落空。時時瞻禮紫金容。趙州拄  杖雖然短。  
腦後圓光又一重。

[0851c26]  趙州狗子無佛性。頌云。

有問狗佛性。趙州答曰無。言下滅胡族。猶為  不丈夫。

[0851c29]  趙州云。金佛不度鑪。木佛不度火。泥佛度  不水。真佛內裏坐。頌云。

九十七種妙相。顧陸筆端難狀。趙州眼目精  明。  
覷見心肝五藏。

[0852a04]  青州布袗。頌云。

青州七斤衫。盡力提不起。打破趙州關。總是  自家底。

[0852a07]  鎮州蘿蔔。頌云。

參見南泉王老師。鎮州蘿蔔更無私。拈來塞  斷是非口。  
雪曲陽春非楚詞。

[0852a10]  趙州有佛處不得住。頌云。

有佛處不得住。生鐵稱鎚被蟲蛀。無佛處急  走過。  
撞著嵩山破竈墮。三千里外莫錯舉。兩  箇石人相耳語。  
恁麼則不去也。此語已行遍  天下。  
摘楊華摘楊華。唵嚤呢噠哩吽  [口*發]  吒。

[0852a15]  趙州問僧。甚麼處來。僧云。雪峯來。州云。雪  峯有何言句示人。僧云。雪峯尋常道。盡大地  是沙門一隻眼。汝等諸人向甚麼處屙。州云。
上座若回。寄箇鍬子去。頌云。

塗路波吒數十州。傳言送語當風流。不知脚  下泥生  刺  。  
蹋著錐人脚指頭。

[0852a21]  保壽問胡釘鉸。頌云。

直饒釘得遮一縫。點檢將來非好手。可憐兩  箇老禪翁。  
却向俗人說家醜。

[0852a24]  疎山造壽塔。頌云。

鑿壞十方常住地。三錢使盡露屍骸。羅山古  佛雖靈驗。  
未免將身一處埋。

[0852a27]  羅山在禾山。送同行矩長老出門次。山把拄  杖面前一攛。矩無對。山云。石牛攔古路。一馬  勿雙駒。後有僧舉似疎山。山云。石牛攔古路。
一馬生三寅。頌云。

出門握手話分携。古路迢迢去莫追。却笑波  心遺劍者。  
區區空記刻舟時。

[0852b04]  德山托鉢。頌云。

一撾塗毒聞皆喪。身在其中總不知。八十翁  翁入場屋。  
真誠不是小兒嬉。

[0852b07]  雲門云。世界恁麼廣闊。為甚聞鐘聲披七  條。頌云。

鐘聲披起欝多羅。碧眼胡兒不奈何。一箭雙  雕隨手落。  
拈來元是柵中鵝。

[0852b11]  德山見僧入門便棒。頌云。

入門便棒。郎當不少。依而行之。胡麻廝繳。

[0852b13]  百丈野狐。頌云。

不落不昧。石頭土塊。驀路相逢。銀山粉碎。拍  手呵呵笑一場。  
明州有箇憨布袋。

[0852b16]  深明二上座同行。見魚跳出網。頌云。

俊哉一躍透重淵。霹靂追之去不還。却笑龍  門燒尾者。  
依前點額在波瀾。

[0852b19]  南泉打破粥鍋。頌云。

南泉打破閑家具。浩浩諸方作話看。今日為  君重舉過。  
明明歷歷不顢頇。

[0852b22]  首山竹篦。頌云。

背觸非遮護。明明直舉揚。吹毛雖不動。遍地  是刀槍。

[0852b25]  瑞巖喚主人公。頌云。

瑞巖家風。喚主人公。昨夜南山。虎咬大蟲。

[0852b27]  興化同參相見。頌云。

鏌鎁在握。天魔膽落。明眼衲僧。休更卜度。

[0852b29]  興化打克賓。頌云。

丹生生鸑鷟。師子產狻猊。棒下摩醯眼。徒  誇第一機。

[0852c03]  興化紫羅帳裏撒真珠。頌云。

對眾全提摩竭令。豈是閑開兩片皮。喝下瞎  驢成隊走。  
夢中推倒五須彌。

[0852c06]  興化上堂云。今日不用如何若何。便請單刀  直入。興化為爾證據。時有旻德長老。出眾禮  拜。起來便喝。化亦喝。德又喝。化又喝。德禮
拜歸眾。化云。適來若是別人。三十棒一棒也  較不得。何故為他旻德會一喝不作一喝用。  頌云。

暗中携手上高山。及至天明各自行。無限中  塗未歸客。  
明明開眼墮深坑。

[0852c14]  三聖云。我逢人即出。出則不為人。興化云。我  逢人即不出。出則便為人。頌云。

陽焰何曾能止渴。畫餅幾時充得饑。勸君不  用栽荊棘。  
後代兒孫惹著衣。

[0852c18]  南泉見鄧隱峯來。指淨瓶云。淨瓶是境。爾不  得動著境。與我將水來。峯將淨瓶傾水於南  泉面前。泉便休。歸宗云。鄧隱峯也是亂瀉。頌
云。

眼中無翳休挑刮。鏡上無塵不用磨。信脚出  門行大路。  
橫擔拄杖唱山歌。

[0852c24]  石頭云。恁麼也不得。不恁麼也不得。恁麼不  恁麼總不得。頌云。

好箇話端。阿誰解舉。舉得十分。未敢相許。

[0852c27]  三聖問雪峯。透網金鱗。頌云。

全死中全活。全活中全死。一箇訝郎當。一箇  福建子。

[0853a01]  夾山境。頌云。

境話會來雖未是。却問如今作麼生。清涼元  本鼻頭直。  
夾山依舊兩眉橫。

[0853a04]  睦州擔板。頌云。

睦州擔板。那容眨眼。闊狹短長。不須增減。

[0853a06]  僧問睦州。一氣還轉得一大藏經也無。州云。  有甚饆鑼  [飢-几+追]  子快下將來。頌云。

一氣轉一大藏教。頓漸偏圓權與實。無邊妙  義炳然彰。  
元來一字也不識。

[0853a10]  臨濟會中。兩堂首座齊下喝。僧問還有賓主  也無。濟云。賓主歷然。頌云。

以平報不平。王法本無親。臨濟雖明眼。也是  黃龍精。

[0853a14]  普化明頭來明頭打。頌云。

先師會裏呈真處。臨濟堂前喫菜時。連此三  回露拴索。  
咄這緣臺盤乞兒。

[0853a17]  明招一日天寒上堂。大眾纔集。招云。風頭  稍硬。不是爾安身立命處。且歸煖室商量。便  歸方丈。大眾隨至立定。招云。纔到煖室便
見瞌睡。以拄杖一時趁下。頌云。

夜半明星當午現。愚夫猶待曉雞鳴。可憐自  屎不知臭。  
又欲重新拈似人。

[0853a23]  保壽開堂。頌云。

提起須彌第一槌。電光石火太遲遲。象王行  處狐蹤絕。  
師子咆哮百獸危。

[0853a26]  古德莊上喫油餈。頌云。

和尚不赴堂。莊主謝臨屈。一字入公門。九牛  撤不出。

[0853a29]  玄沙云。若論此事。喻一片田地。四至界分。  結契賣與諸人了也。只有中心樹子猶屬老  僧在。頌云。

祖父田園都賣了。四邊界至不曾留。奈何猶  有中心樹。  
惱亂春風卒未休。

[0853b05]  首山新婦騎驢阿家牽。頌云。

新婦騎驢阿家牽。步步相隨不著鞭。歸到畫  堂人不識。  
從今嬾更出門前。

[0853b08]  烏臼見玄紹二上座來。遂問。二禪伯近離甚  麼處。僧云江西。臼便打。僧云。久嚮和尚有此  機要。臼云。爾既不會。第二箇近前來。僧擬
議。臼亦打云。同坑無異土。參堂去。頌云。

猛焰不容蚊蚋泊。大海那能宿死屍。任是三  頭并六臂。  
望風無不竪降旗。

[0853b14]  雲門乾屎橛。頌云。

雲門乾屎橛。全超法報化。無事出山游。百錢  杖頭掛。

[0853b17]  雲門須彌山。頌云。

巍巍一座大彌盧。荷負非干氣力麁。縱使不  隨言語會。  
却來當面受塗糊。

[0853b20]  大愚鋸解稱鎚。頌云。

問佛如何是。宗師即便酬。稱鎚將鋸解。言外  度迷流。

[0853b23]  僧問興化。四方八面來時如何。化云。打中間  底。僧便禮拜。化云。興化今日赴箇村齋。向  來中路撞著一陣卒風暴雨。却向古廟裏閃
避得過。頌云。

古廟裏頭回避得。紙錢堆畔暗嗟吁。閑神野  鬼皆驚怕。  
只為渠儂識梵書。

[0853b29]  雪峯望州亭相見。頌云。

望州烏石與僧堂。業識茫茫不可當。提起衲  僧拄杖子。  
五湖四海沸如湯。

[0853c03]  夾山目前無法意在目前不是目前。法非耳  目之所到。頌云。

癡人面前休說夢。生鐵團上須尋縫。明明。說  與却佯聾。  
只管外邊閑打閧。

[0853c07]  無業國師云。若一毫頭凡聖情念未盡。不免  入驢胎馬腹裏去。白雲端和尚云。設使一毫  頭凡聖情念淨盡。亦未免入驢胎馬腹裏去。  頌云。

移身不移步。移步不移身。走却金師子。捉得  玉麒麟。

[0853c13]  靈雲見桃華。頌云。

總道見桃華悟道。此語不知還是無。茫茫宇  宙人無數。  
那箇男兒是丈夫。

[0853c16]  玄沙云。諦當甚諦當。敢保老兄未徹在。頌  云。

打破鬼門關。日輪正當午。一箭中紅心。大  地無寸土。

[0853c20]  洞山云。言無展事。語不投機。承言者喪。滯  句者迷。頌云。

言無展事語不投機。承言者喪滯句者迷。逢  人不得錯舉。

[0853c24]  舉道者訪琅琊。頌云。

奪得驪珠即便回。小根魔子盡疑猜。拈來拋  向洪波裏。  
撒手大家空去來。

[0853c27]  僧問風穴。語默涉離微。如何通不犯。穴云。  常憶江南三月裏。鷓鴣啼處百華香。頌云。

忽爾出門先見路。纔方洗脚便登船。神仙祕  訣真堪惜。  
父子雖親不可傳。

[0854a02]  趙州訪道吾。吾見來著豹皮裩。把吉撩棒。在  三門前等候。纔見州來。便高聲唱喏而立。州  云。小心祇候著。吾又唱喏一聲而去。頌云。

有禮有樂。有唱有酬。人平不語。水平不流。

[0854a06]  臨濟遷化時示眾云。吾滅後不得滅却吾正  法眼藏。三聖出云。爭敢滅却和尚正法眼藏。  濟云。已後有人問爾。向他道甚麼。三聖便喝。
濟云。誰知吾正法眼藏向遮瞎驢邊滅却。頌  云。

瞎驢一跳眾皆驚。正法那堪付與人。三要三  玄俱喪盡。  
堂堂擺手出重城。

[0854a13]  僧問乾峯。十方薄伽梵。一路涅槃門。頌云。

撦破雲門一柄扇。抝折乾峯一條棒。二三千  處管絃樓。  
四五百條華柳巷。

[0854a16]  雲門大師云。聞聲悟道。見色明心。作麼生是  聞聲悟道見色明心。乃云。觀世音菩薩將錢  來買餬餅。放下手云。元來只是饅頭。頌云。

見色明心事已差。聞聲悟道更交加。觀音妙  智慈悲力。  
荊棘林生優鉢華。

[0854a21]  雲門大師拈起拄杖舉教云。凡夫實謂之有。  二乘析謂之無。緣覺謂之幻有。菩薩當體即  空。乃云。衲僧見拄杖。但喚作拄杖。行但行
坐但坐。總不得動著。頌云。

剔開金殿鎖。撞動玉樓鐘。泣露千般草。吟  風一樣松。

[0854a26]  陸亘大夫問南泉。肇法師也甚奇  怪。解道天地與我同根。萬物與我一體。泉指  庭前華召大夫云。時人見此一株華。如夢相  似。頌云。

天地同根伸一問。未曾擡步已亡家。無陰陽  處華重發。  
玉本無瑕却有瑕。

[0854b03]  玄沙三種病人。頌云。

玄沙三種病人話。透出雲門六不收。莫待是  非來入耳。  
從前知己返為讎。

[0854b06]  玄沙見新到纔禮拜。沙云。因我得禮爾頌  云。

夫子不識字。達磨不會禪。玄沙無此語。切  莫妄流傳。

[0854b10]  南院上堂云。赤肉團上壁立千仞。時有僧問。  赤肉團上壁立千仞。豈不是和尚道。院云是。  僧便掀倒禪床。院云。爾看這瞎漢亂做。僧擬
議。院便打趁出院。頌云。

赤肉團邊用得親。主賓有理各難伸。兩箇駝  子相逢著。  
世上如今無直人。

[0854b16]  百丈侍馬祖游山歸忽然哭。同事問云。憶父  母耶。丈云無。同事云。被人罵耶。丈云無。同  事云。哭作甚麼。丈云。問取和尚。同事往問馬
祖。祖云。爾去問取他。同事回至寮中見百丈  呵呵大笑。同事云。適來為甚麼哭。如今為甚  麼笑。丈云。適來哭而今笑。同事罔然。頌云。

有時笑兮有時哭。悲喜交并暗催促。此理如  何舉向人。  
斷絃須得鸞膠續。

[0854b24]  楊岐和尚問僧。栗棘蓬爾作麼生吞。金剛圈  爾作麼生跳。頌云。

金剛圈栗棘蓬。玄沙三種病。石鞏一張弓。  
直截為君說。新羅在海東。

[0854b28]  僧問楊岐。如何是佛。岐云。三脚驢子弄蹄行。  僧云。便恁麼去時如何。岐云。湖南長老。頌云。

楊岐一頭驢。只有三隻脚。潘閬倒騎歸。攧殺  黃幡綽。

[0854c03]  僧問青原思和尚。如何是佛法大意。原云。廬  陵米作麼價。頌云。

老青原沒縫罅。問佛法酬米價。差毫釐成話  �  。  
無面目得人怕。

[0854c07]  僧問巖頭。古帆未掛時如何。頭云。後園驢  喫草頌云。

後園驢喫草。一老一不老。驀地撞出來。鬪湊  得恰好。

[0854c11]  僧問巖頭。古帆未掛時如何。頭云。小魚吞  大魚。頌云。

小魚吞大魚。直路太縈紆。古帆休更問。處處  得逢渠。

[0854c15]  僧問五祖演和尚。如何是臨濟下事。祖云。五  逆聞雷。頌云。

五逆聞雷。曾參顏回。一粒豆子。爆出冷灰。

[0854c18]  僧問圜悟和尚。如何是佛。悟云。口是禍門。  頌云。

口是禍門。電激雷奔。娑竭出海。震動乾坤。

[0854c21]  佛眼和尚讀靈源十二時歌有偈云。一日日  一時時。龍門老心自知。頌云。

日日日日。時時時時。違時失候。箇老古錐。

[0854c24]  南禪師云。鐘樓上念讚。床脚下種菜時如何。  黃檗勝禪師云。猛虎當路坐。頌云。

直出直入。當面不識。更擬如何。著甚死急。

[0854c27]  二十四祖尊者因。罽賓國王秉劍於前曰。師  得蘊空否。曰已得。曰既得蘊空離生死否。曰  已離。曰既離生死可施我頭否。曰身非我有
豈況於頭。王便斬之。白乳湧高數尺。王臂自  墮頌云。

殺人須是殺人漢。當下一刀成兩段。頭臂雖  虧劍刃鋒。  
何似秦時  [車*度]  轢鑽。

[0855a05]  芭蕉拄杖。頌云。

十字街頭。現成行貨。擬欲商量。漆桶蹉過。

[0855a07]  汾陽十智同真。頌云。

兔角龜毛眼裏栽。鐵山當面勢崔嵬。東西南  北無門入。  
曠劫無明當下灰。

[0855a10]  雲門抽顧頌鑒咦。頌云。

雲門鑒咦。少有人知。咄無孔鐵鎚。

[0855a12]  龐居士問馬大師。不與萬法為侶者是甚麼  人。大師云。待汝一口吸盡西江水即向汝道。  頌云。

一口吸盡西江水。甲乙丙丁庚戊  己  。咄咄咄。  
囉囉哩。

[0855a17]  法華經云。大通智勝佛。十劫坐道場。佛法不  現前。不得成佛道。頌云。

燕坐道場經十劫。一一從頭俱漏泄。世間多  少守株人。  
掉棒擬打天邊月。

[0855a21]  維摩經云。其施汝者不名福田。供養汝者墮  三惡道。頌云。

獨坐許誰知。青山對落暉。華須連夜發。莫待  曉風吹。

[0855a25]  圓覺經云。居一切時不起妄念。於諸妄心亦  不息滅。住妄想境不加了知。於無了知不辯  真實。頌云。

荷葉團團團似鏡。菱角尖尖尖似錐。風吹柳  絮毛毬走。  
雨打梨花蛺蝶飛。

[0855b01]  楞嚴經云。見見之時見非是見。見猶離見見  不能及。頌云。

春至自開華。秋來遷落葉。黃面老瞿曇。休搖  三寸舌。

[0855b05]  文殊菩薩所說般若經云。清淨行者不入涅  槃。破戒比丘不入地獄。頌云。

壁上安燈盞。堂前置酒臺。悶來打三盞。何處  得愁來。

[0855b09]  楞伽經云。五法三自性二種無我。頌云。

陝  府鐵牛白癩。嘉州大像耳聵。兩箇病痛一  般。  
咄哉漆桶不快。

[0855b12]  殃崛摩羅尊者。於一長者家持鉢。適值其家  婦人產難。長者遂白尊者曰。尊者是佛弟子。  如何救得我家產難。尊者云。我乍入道。未能
相救。當去問佛。尊者往見佛具陳斯事。佛  言。汝但去說。我自從賢聖法來。未曾殺生。尊  者依佛所說往告長者。婦人聞之。當時分免。  頌云。

華陰山前百尺井。中有寒泉徹骨冷。誰家女  子來照影。  
不照其餘照斜領。

[0855b21]  浮盃和尚因。凌行婆問。盡力道不得底句分  付阿誰。盃云。浮盃無剩語。婆云。未到浮盃  不妨疑著。盃云。別有長處不妨拈出。婆歛手
哭云。蒼天中更添冤苦。盃無語。婆云。語不識  偏正。理不知倒邪。為人即禍生。頌云。

掌內摩尼曾不顧。誰能護惜孃生袴。浮盃不  會老婆禪。  
直至如今遭點污。

[0855b28]  後有僧舉似南泉。泉云。苦哉浮盃。被這老婆  摧折一上。婆聞笑云。王老師猶少機關在。時  有幽州澄一禪客。乃問婆。南泉為甚少機關。
婆哭云。可悲可痛。澄一罔措。婆乃問會麼澄  一合掌而立。婆云。猗死禪和如麻似粟。後  澄一舉似趙州。州云。我若見這臭婆問教口
啞。澄一云。未審和尚怎生問他。州便打。澄一  云。為甚却打某甲。州云。似這猗死禪和不  打更待何時。頌云。

電光石火尚猶遲。猗死禪和那得知。轉面回  頭擬尋討。  
夕陽已過綠梢西。

[0855c10]  婆聞却云。趙州合喫婆手中棒。州聞哭云。可  悲可痛。婆聞乃歎云。趙州眼光爍破四天下。  州聞令人去問云。如何是趙州眼。婆乃豎起
拳。州聞乃作頌送云。當機覿面提。覿面當機  疾。報爾凌行婆。哭聲何得失。婆答云。哭聲師  已曉。已曉復誰知。當時摩竭令。幾喪目前機。  頌云。

眼光爍破四天下。婆子拳頭沒縫罅。當機覿  面事如何。  
猛虎脊梁誰解跨。

[0855c19]  南泉云。三世諸佛不知有。狸奴白牯却知有。  頌云。

三世諸佛不知有。老老大大外邊走。眼皮蓋  盡五須彌。  
大洋海裏飜筋斗。  (一)  狸奴白牯却  知有。  
瀑布不溜青山走。堪笑無端王老師。錯  認簸箕作熨斗  (二)  。

[0855c25]  臨濟問寺主。甚麼處去來。云州中糶黃米去  來。濟以拄杖畫一畫云。還糶得這箇麼。生  便喝。濟便打。次典座至。濟乃舉似典座。座
云。寺主不會和尚意。濟云。爾又作麼生。座禮  拜。濟亦打。頌云。

一堆紅焰亘晴空。不問金鍮鐵錫銅。入裏盡  教成水去。  
那容蚊蚋泊其中。

[0856a03]  五祖和尚舉。僧問趙州。如何是祖師西來意。  州云。庭前柏樹子。恁麼會便不是了也。如何  是祖師西來意。庭前柏樹子。恁麼會方始是。
頌云。

崎崎嶇嶇平坦坦。平坦坦處甚崎嶇。驀地跛  驢能蹴蹋。  
抹過追風天馬駒。

[0856a09]  師室中常舉竹篦問學者曰。喚作竹篦則觸。  不喚作竹篦則背。眾下語皆不契。因僧請益。  復成五頌示之。頌云。

雲門舉起竹篦。開口知君話墮。上方香積不  餐。  
甘伏食人涕唾  (一)  。雲門舉起竹篦。禪和切  忌針錐。  
鸞鳳不棲荊棘。  [感*鳥]  [感*鳥]  偏守空池  (二)  。雲  門舉起竹篦。  
通身帶水拕泥。奉報參玄上士。  
撒手懸崖勿遲  (三)  。雲門舉起竹篦。擬議知君亂  統。  
直饒救得眼睛。當下失却鼻孔  (四)  。雲門舉  起竹篦。  
露出心肝五臟。可憐猗死禪和。猶  自魂飛膽喪  (五)  。

大慧普覺禪師語錄卷第十

* * *

【經文資訊】大正藏第 47 冊 No. 1998A 大慧普覺禪師語錄  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
