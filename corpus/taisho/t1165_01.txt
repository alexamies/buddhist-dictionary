聖持世陀羅尼經
西天譯經三藏朝散大夫試鴻臚少卿  傳法大師臣施護奉　詔譯

[0672b11]  爾時持世菩薩。白佛言世尊。若復有人受持  讀誦此陀羅尼者。云何受持願佛演說。

[0672b13]  爾時世尊告持世言。若復有人。於初二月白  月一日。於彼獨注入海之河。乃入水中。水至  乳已面東向日合掌而立。始從日出限至日
沒。誦持此呪。從水出已。絕食七日。日夜誦持  勿共人語。然後乃畫持世本形。將欲塗彩。用  珍重心。以白栴檀香水塗絹。乃經一宿。表心
供養。命畫匠師令受齋戒。澡浴新衣。起珍重  心。依法莊彩。像高十肘。橫廣三肘。色彩深  綠。座於蓮華。莊嚴無量。色彩鮮潔。光明如
日。右手執果。左手安慰。容貌熙怡。座前龍  王。手捧寶匣真珠寶瓶珊瑚碼碯金銀琉璃  種種眾寶。淨心供養。上安諸天。寶雲雨網。
大吉祥天手捧蓮華右邊安慰。吉祥寶掌左  邊侍立。形色圓滿瓔珞嚴身。手捧蓮華作安  慰相。持世之像舍利處安。閼伽香水種種細
食花鬘酥油然燈供養。復用妙花酥油香燈  飲食種種供養頻那及於夜伽。希無魔事。伸  供養已。復用檀栴沈水及諸妙香酥香油燈
無量供養。面對觀想菩薩像前。志心專注。  端坐持誦。始從寅時。入於壇內。或一七日或  二七日乃至一日。至日出時期願必應悉皆  成就。

[0672c06]  爾時世尊告持世言。若復有人。復於夜半入  在水內。誦持此呪滿八百遍於當月內獲滿  所願。

[0672c09]  佛告持世。若復有人。復於夜半依法誦持持  世菩薩。依法潔淨。於六月內。必獲所願。

[0672c11]  佛告持世。若復有人。藏於財物。後時廢忘。依  法誦持。財物必得。

[0672c13]  佛告持世。若復有人。欲求榮位。晝入水內  誦持此呪。至於夜半復用胡麻而作護摩。一  粒一念一遍一燒。至八百遍。必獲大喜富貴  滿足。

[0672c17]  佛告持世。若復有人。用白芥子與酥相和。一  念一粒一遍一燒。准前作法亦作護摩。王獲  喜慶。國土無災。

[0672c20]  佛告持世。若復有人。用妙乳香與酥相和而  作護摩。准前作法。能息大臣所有災難。

[0672c22]  佛告持世。若復有人。於夜半內。志心誦持  菩薩名號。依法護淨。一七日內獲大財喜成  就具足。

[0672c25]  佛告持世。若復有人。白月一日起首作法。受  持齋戒。於舍利處安菩薩像。依法供養。憶念  誦持菩薩名號。志心期願。必現化形。於前
慰安。獲不退轉。起菩薩行。

[0672c29]  佛告持世。若復有人。素食梵行。斷食酒肉。日  夜恒誦。獲大富貴。

[0673a02]  爾時世尊說此儀軌名根本呪。即於眾會而  說呪曰。

[0673a04]  曩謨  (引)  囉  (引)  怛曩  (二合)  怛囉  (二合)  夜野唵  (引一)  嚩蘇  馱哩  (引)  薩嚩
(二合引)  賀  (引二)  唵  (引)  洛乞叉弭  (三合引)  步  多攞  (三)  儞嚩  (引)  悉甯曳薩嚩  (二合)  賀  (引四)

[0673a07]  爾時世尊說此呪已。告持世言。所有印法以  表心法。亦名外表。作此印時。用於兩手合掌  虛中。復用頭指拳在中間。無名指竪。小指如
計而互相交。中指形狀直量如針。此印形相  住彼八方。各各相離。此持世軌儀之印。依法  結印誦持明呪。一切所願皆得成就。廣利有  情。

[0673a14]  爾時世尊而說呪曰。

[0673a15]  唵  (引)  室哩  (二合)  曳室哩  (二合引)  迦哩馱曩迦哩馱  (引)  禰也  (二合)  迦哩薩嚩  (二合引)
賀  (引)

[0673a17]  爾時世尊。說此呪已。告持世言。此三昧印。應  先合掌。用大母指。屈入掌內。此名持世。三昧  之印。

[0673a20]  爾時世尊而說呪曰。

[0673a21]  唵  (引)  三麼曳掃彌曳  (二合)  三麼野迦哩麼賀  (引)  三  麼曳薩嚩  (二合引)  賀  (引)

[0673a23]  爾時世尊告持世言。此三昧印神呪如是。

[0673a24]  復次持世應用頭指。及於中指第三節屈。大  母指竪。此印名為持世菩薩根本之印。召請  聖賢。及送聖賢。皆作此印。

[0673a27]  佛告持世。應用頭指向外橫舒。此名花印。爾  時世尊而說呪曰。

[0673a29]  唵  (引)  嚩蘇地薩嚩  (二合引)  賀  (引)

[0673b01]  佛告持世。此花印呪如是受持。

[0673b02]  爾時世尊復告持世。若復有人。應用中指而  各橫舒。此名香印。

[0673b04]  爾時世尊而說呪曰。

[0673b05]  唵  (引)  嚩蘇馱哩薩嚩  (二合引)  賀  (引)

[0673b06]  爾時世尊說此呪已。告持世言。若復有人。用  無名指向外而舒。名塗香印。爾時世尊而說  呪曰。

[0673b09]  唵  (引)  嚩蘇麼底室哩  (二合引)  曳薩嚩  (二合引)  賀  (引)

[0673b10]  爾時世尊說此呪已。告持世言。若復有人。應  用小指與大母指相捻而作。餘三指舒如三  股金剛。此名燈印。

[0673b13]  爾時世尊而說呪曰。

[0673b14]  唵  (引)  嚩蘇馱  (引)  囉抳薩嚩  (二合引)  賀  (引)

[0673b15]  爾時世尊說此呪已。告持世言。若復有人。應  用二手如掬水勢。用大母指交結過在頭指  已外。此名食印。

[0673b18]  爾時世尊而說呪曰。

[0673b19]  唵  (引)  馱囉抳馱  (引)  囉抳薩嚩  (二合引)  賀  (引)

[0673b20]  爾時世尊說此呪已。告持世言。諸餘供養同  根本印。呪加護之。若常用法。以常呪印。而加  持之。

[0673b23]  若復有人。彩畫持世菩薩之像。應用新絹細  妙無瑕。依佛肘量。長可二尺。橫一尺。像上安  佛。右邊觀音聖自在像。左邊建立金剛手像。
從佛中間安持世像。像形金色。菩薩右手作  施願相。莊嚴種種真珠瑠璃乃至碼碯皆用  嚴飾。於下右邊安誦持人。右手頂禮。左手持
冠。於白月內圖畫菩薩。於此誦持一十萬遍。  隨力供養。

[0673c02]  爾時世尊告持世言。若復有人將欲種田。誦  持之人澡浴新衣。受持齋戒。以菩薩像安在  田中。復用塗香花鬘瓔珞細妙飲食珍重供
養。念菩薩名至八百遍。又於像前加持香水。  誦八百遍。滿注賢瓶安在像前。令種田人及  牛耒  [耒*目]  行列而立。以賢瓶水乃用灑之。并誦
持人灑之亦爾。令誦持人繞此田地及彼人  牛。行於七匝。然可下子。

[0673c10]  爾時世尊告持世言。若復有人將欲收田。於  地四隅安僧令齋。飲食如法。此誦持人沐浴  淨衣。受持齋戒。復用尊像安置田中。復用
華香燈燭飲食種種供養。誦呪加持滿八百  遍。

[0673c15]  復於像前香水滿瓶。誦八百遍。復加持之。菩  薩尊像面東安置。塗香酥油花鬘飲食淨心  供養。穀實倍增。離諸災難。

[0673c18]  爾時世尊告持世言。若復有人。於此穀聚。四  隅之間安四童女。著新淨衣。素食令齋。誦持  此呪而加持之。穀亦增多。災難不侵。

[0673c21]  復次持世。若量穀時。彼人想念菩薩尊號。若  誦持人不得出聲。默念專志。量畢已來亦乃  倍增。

[0673c24]  佛告持世。若復有人。田初熟時。應先供養  佛及聖眾。增福無量不可稱讚。

[0673c26]  爾時世尊告持世言。若復有人。於收藏時。先  於倉內畫二矮人。裸形大肚。手執栲栳。作瀉  穀勢。穀形金色。於此倉內陳設種種。然後倉
內燒眾妙香。及以眾花。閼伽香水傘蓋幢幡  并諸供養。復將菩薩安於倉內。復用牛乳灑  在倉內。誦持真言。除去諸物。方入財穀。吉祥  無患。

[0674a04]  復次持世。於此庫藏陳設新食。香花供養。受  持讀誦此陀羅尼。離諸災難。復次持世。若復  有人。而用綵帛書寫持世陀羅尼經。復用香
熏讀誦頂戴。增福無量。息除災難。

[0674a08]  佛告持世。若人誦持。應先淨心誦八百遍。此  陀羅尼日三時誦。所願必應。菩薩加祐。

[0674a10]  復次持世。若復有人。求諸所願。於自所止向  東北隅。起聖持世菩薩形像。用妙綵帛依法  圖寫。乃至工畢潔淨安置。志心供養閼伽香
水塗香燒香栴檀沈水種種眾香。復用五寶  及用五藥乃至五穀。閼伽之瓶以帛覆上。勿  開此瓶。依法誦持此陀羅尼。一切所願悉皆  滿足。財物增長。獲福無量。

[0674a17]  爾時世尊。復告持世。若有眾生欲作倉庫。隨  量大小。若欲取時。應用酥食供養尊像。依法  誦持此陀羅尼百二十遍。滿此數足。然後方
出。息除眾難。

[0674a21]  爾時世尊告持世言。若復有人持財遠出。骨  肉憂惱。用白莎草木濯取汁。牛黃欝金龍腦  檀麝和閼伽水。畫於舶船。淨心誦持此陀羅
尼。財物速至。遠路平善。增長滿足。

[0674a25]  爾時世尊而說呪曰。

[0674a26]  怛儞野  (二合)  他  (引)  唧隷唧隷阿誐蹉阿誐蹉婆  誐嚩諦

[0674a28]  爾時世尊說此呪已。復告持世。此陀羅尼若  有受持。能滿一切有情所願。譬如水大遍滿  於地。又如日光能破諸闇。猶如月光與物清
涼。爾時世尊而說呪曰。

[0674b03]  怛儞野  (二合)  他  (引)  馱曩努  (一)  嚩嚕拏  (二)  室寗  (二合引)  嚩  (三)  印捺囉
(二合四)  室寗  (二合引)  嚩  (五)  蘇諦  (引)  惹娑  (引六)  摩努  (引七)  努誐  [繼-糸+言]  (八)  唧哆野覩
(九)  設哆檐  (十)  薩那  (引)  鉢囉  (二合)  野探  (十一)  野他迦  (引)  楞  (十二)  悉殿  覩  (十三)
滿怛囉  (二合)  跛那  (十四引)  儞賀  (十五引)  怛儞野  (二  合)  他  (引一)  佉吒佉吒  (二)  契致契致  (三)
具啅具啅  (四)  蘇嚕蘇嚕  (五)  母嚕母嚕  (六)  捫左捫左  (七)  曩摩哩  (八)  曩摩哩  (九)  泥  (去)  呬泥
(去)  呬  (十)  捺  (引)  波野  (十一)  捺  (引)  波  野  (十二)  鉢怛囉  (三合十三)  底瑟姹  (二合)  諦
(十四)  呬囉抳  野  (二合十五)  蘇嚩囉拏  (二合十六)  鉢囉  (二合)  捺  (引)  波野  (十七)  娑  嚩  (二合引)  賀
(引十八)  嚩蘇地  (引十九)  娑嚩  (二合引)  賀  (引二十)  阿耨  答半  (二合)  曩  (引)  野  (二十一)  娑嚩
(二合引)  賀  (引二十二)  嚩護地  (引二  十三)  娑嚩  (二合引)  賀  (引二十四)  嚩蘇馱  (引二十五)  地波哆曳
(引二十六)  娑  嚩  (二合引)  賀  (引二十七)  愚矯  (二合二十八)  娑嚩  (二合引)  賀  (引二十九)  蘇囉  鼻
(引三十)  娑嚩  (二合引)  賀  (引三十一)  印捺囉  (二合引)  野  (三十二)  娑嚩  (二合引)  賀  (引三十三)  嚩嚕拏
(引)  野  (三十四)  娑嚩  (二合引)  賀  (引三十五)  吠  (無蓋反)  室囉  (二合)  摩拏  (引)  野  (三十六)  娑嚩
(二合引)  賀  (引三十七)  [寧*吉]  世毘喻  (二合引三十八)  尾  [寧*吉]  世毘藥  (二合三十九)  娑嚩  (二合引)  賀
(引四十)

[0674b22]  塢答波  (二合引)  捺演覩弭劍  (引)  乞叉  (二合)  曩訶阿  尾囉訶曩拏謨捺演覩  (引)  唵  (引)  怛蘇
(二合)  呬迷  (引)  [寧*吉]  (引)  呬捺捺  (引)  波野  (引)  娑嚩  (二合引)  賀  (引)

[0674b25]  爾時世尊說此呪已。告持世言。此呪名為持  世菩薩心陀羅尼。若復有人淨心受持此陀  羅尼。憶念不忘。能滅重罪。獲福無量。捨離三
惡。圓滿富貴。於諸所願無不具足。乃至究竟  成無上果。

[0674c03]  爾時持世菩薩及諸聖眾。聞佛所說歡喜無  量。頭面禮足信受奉行。

聖持世陀羅尼經

* * *

【經文資訊】大正藏第 20 冊 No. 1165 聖持世陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
