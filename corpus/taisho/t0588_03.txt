佛說須真天子經卷第三


西晉月氏三藏竺法護譯

無畏品第五

[0104c07]  須真天子復問文殊師利：「菩薩何從造發道  意？」文殊師利答言：「天子！菩薩從一切欲而  起道意。」

[0104c09]  天子復問：「文殊師利！云何正作此  語？」

[0104c10]  文殊師利答言：「天子！菩薩於愛欲中與  欲從事，爾乃成道；不隨愛欲，則菩薩何緣得  起一切道意？」

[0104c12]  天子復問：「文殊師利！心從何  所建立於道？」

[0104c13]  文殊師利答言：「天子！於諸佛  法中建立道意。何以故？天子！道意本從諸佛  法生。」

[0104c15]  天子復問：「文殊師利！一切佛法在何所  起？」

[0104c16]  文殊師利答言：「天子！一切佛法本無，無所  起。何以故？天子！如虛空本無，從虛空本  起一切佛法。」

[0104c18]  天子復問：「文殊師利！一切佛法  為幾何乎？可數知不？」

[0104c19]  文殊師利答言：「天子！  如諸法等，佛法亦爾。所以者何？如一切法，如  來從是最正覺故。是故，天子！如諸法等，佛  法之數等亦如是。」

[0104c22]  天子復問：「云何？文殊師利！  婬怒癡寧復是佛法耶？」

[0104c23]  文殊師利答言：「爾。天  子！婬怒癡是為佛法。何以故？愛欲無覺，以  道之教教授故也。」

[0104c25]  天子復問：「文殊師利！將  無一切皆當得佛耶？」

[0104c26]  文殊師利答言：「天子！一  切皆當得佛，審當作佛。卿莫疑也。所以者  何？天子！一切當得如來正覺故。」

[0104c28]  天子復問：  「文殊師利！云何皆得佛乎？」

[0104c29]  文殊師利答言：  「天子！為入寂然、為入空故。」

[0105a01]  天子復問：「文殊  師利！寂之與空云何得覺？」

[0105a02]  文殊師利答言：  「天子！若不得空，何從得覺乎？用空無侶、無強  無弱故。」

[0105a04]  天子復問：「文殊師利！如來曉空便  得道乎？」

[0105a05]  文殊師利答言：「爾。天子！如所語！空  則是道。佛說解空則為入道。」

[0105a06]  天子復問：「文  殊師利！如空之行，當云何行？」

[0105a07]  文殊師利答言：  「天子！無色欲行是則空行。於欲界行，不為情  行亦不香行，亦不色行亦不無色行，亦不身
行亦不心行。何以故？不行是行是亦空故。」

[0105a11]  天子復問：「文殊師利！如來為不行是本空行  耶？」

[0105a12]  文殊師利答言：「天子！如來之空亦如是  空，彼無所有，於我亦爾。如無所行則如來  行。」

[0105a14]  天子復問：「文殊師利！如無所有，當何等  行？」

[0105a15]  文殊師利答言：「天子！如無所有，當行無  所有，不他餘行，至於他餘亦無所有，如是行  是亦無所有。」

[0105a17]  天子復問：「文殊師利！假無所  有，持何等來？」

[0105a18]  文殊師利答言：「天子！至於婬  欲而離於欲，則名曰無所有。於婬欲中習無  所有，貪怒癡欲無欲不欲，是故名曰無所
有也。於欲不習，名曰無所有。以吾我身而住  空行，名曰無所有，習是無所有亦無所有。」

[0105a23]  天子復問：「文殊師利！何所習而無所有？」

[0105a23]  文  殊師利答言：「天子！習寂然則無所有，是空  是閑、是不生、無所起，寂然則無所有習。」

[0105a25]  天子  復問：「文殊師利！何所施作而名為習？」

[0105a26]  文殊  師利答言：「天子！無所壞敗，是名曰習。明諸  所有而無沾污，是名曰習。不可限度等如  虛空，是名曰習。離於貢高常照明一切，是
名曰習。亦不多亦不少，是名曰習。」

[0105b01]  天子復  問：「文殊師利！何所是不曉習者？」

[0105b02]  文殊師利  答言：「天子！不知法習者，是名不曉習。」

[0105b03]  天子  復問：「文殊師利！何所名曰曉於習者？」

[0105b04]  文殊  師利答言：「天子！知法習者是則曉習。」

[0105b05]  天子  復問：「文殊師利！意不妄信，何所是其相？」

[0105b06]  文  殊師利答言：「天子！諸無罣礙行是其相。」

[0105b07]  天子  復問：「文殊師利！意不妄信菩薩，云何報畢  信施之恩？」

[0105b09]  文殊師利答言：「天子！意不妄信  者，是名曰眼見了一切諸法，不隨他人教  有所信從也。意不妄信者，不復報信施之恩。
何以故？從本已來悉清淨故。」

[0105b12]  天子復問：「文  殊師利！云何下鬚髮菩薩不肯入眾、不隨其  教，是名何等？當何所應？」

[0105b14]  文殊師利答言：「天  子！除鬚髮菩薩不肯入眾、不隨他故，是  名曰世之最厚也。何以故？天子！所作無為
名曰眾僧。菩薩不住無為、不止無為，是故名  曰世之最厚者。」

[0105b18]  天子復問：「文殊師利！設使  菩薩正住於無為，有何等咎？」

[0105b19]  文殊師利答言：  「天子！設使菩薩住於無為，無益一切，便墮弟  子習為滅度，是其咎也。」

[0105b21]  天子復問：「文殊師  利！無為則八道地，有為則凡人地。菩薩為  住凡人地故，為世之最厚耶？」

[0105b23]  文殊師利答言：  「天子！不也。所以者何？菩薩亦不住於無為  地，亦不住於有為地，是故名曰世之最厚。何
以故？菩薩興發行者，會止於有為，不住無  為、不造無為，是故為世作厚。住於有為，悉  知可否處；住於無為，知諸慧處。已知有為可
否便住其中，已知無為慧不止其中。天子！  譬如勇悍健男子，張弓建箭仰射虛空，箭  不住空亦不下墮。」文殊師利語天子言：「是為  難不？」

[0105c03]  天子報言：「甚難，甚難。」

[0105c03]  文殊師利言：「菩  薩所作又難於此。所以者何？於有為中而不  捨離，便得無為，故住於無為，於有為中養  護一切。」

[0105c07]  天子復問：「文殊師利！菩薩之畏，從有為致耶？  從無為致乎？」

[0105c08]  文殊師利答言：「天子！菩薩畏  懼從兩因緣致，亦從有為，亦從無為。所以  者何？從有為中畏於愛欲，在無為中畏於無  欲。」

[0105c11]  天子復問：「文殊師利！尚無愛欲，云何復  畏？」

[0105c12]  文殊師利答言：「天子！於三界不近，是則  為畏。不近三界，為墮弟子地。」

[0105c13]  天子復問：「文  殊師利！云何菩薩得無所畏？」

[0105c14]  文殊師利答言：  「天子！菩薩於有為中常行智慧之慧，以善權  慧不墮無為，是為菩薩得無所畏。復次，天子！
菩薩以一切故不捨有為，以佛法故不墮無  為，是為菩薩從得無畏。復次，天子！菩薩所  有福施因緣近於有為！所有佛慧因緣不墮
無為！是為菩薩得無所畏。復次，天子！菩薩  住於有為為已立禪，住於權慧為從禪還，  是為菩薩得無所畏。復次，天子！菩薩以道意
住便起功德，以大哀住廣護一切，是為菩薩  得無所畏。復次，天子！菩薩於空閑住覺知魔  事，已善權住降伏魔行，是為菩薩得無所
畏。復次，天子！菩薩以大慈住普而說法，以  大哀住為行雜施，是為菩薩得無所畏。復次，  天子！菩薩住於生死殖泥洹本，住於泥洹
殖生死本，是為菩薩得無所畏。復次，天子！  菩薩於不生中而為已生，於有為中為已出  生，現所見法，不於五陰及與六衰有所稱譽，
悉見知離而無所生，寂然已寂。不然不熾，於  然熾中而無所生，悉持愛欲，不為愛欲之所  沾污。學者不學者皆為已伏，不以弟子解
脫而為奇異，入於人身不捨法身，於魔界而  現行，於法界無所放，以慧入於無為，以權  從無為而還，多所分現，諸可不可皆而忍之。
佛所示現常思樂見，法所示現而無狐疑，是  為天子菩薩得無所畏。」

須真天子經住道品第六

[0106a12]  爾時須真天子復問文殊師利：「菩薩云何得  住於道？」

[0106a13]  文殊師利答言：「天子！菩薩說滅貪  法，不於滅貪而求其證；說滅婬怒癡諸愛欲  法，不於其中而求其證。是故，天子！菩薩得住
於道。復次，天子。菩薩說空不以空為證，說無  相不以無相為證，說無願不以無願為證，說  不會不以不會為證，說無生不以無生為證，
說無所起不以無所起為證，說無分際不以  無分際為證，說離貪不以離貪為證，說離所  作不以離所作為證，說滅事不以滅事為證，
是為菩薩得住於道。復次，天子！菩薩無所施  為具檀波羅蜜，不持戒為具尸波羅蜜，有瞋  恚為具羼波羅蜜，以懈怠為具惟逮波羅蜜，
憙亂忘為具禪波羅蜜，志愚癡為具般若波  羅蜜。是故，天子！菩薩得住於道。」

[0106a26]  天子復問：「文  殊師利！何因作是說？」

[0106a27]  文殊師利答言：「天子！  有四事無所施。何等為四？一者，不捨一切；二  者，不捨法；三者，不捨道意；四者，不捨諸功德。
是為四法不捨，為具檀波羅蜜。天子！所以  持戒，用心未調故；心已調，便捨戒。已捨誡  出於冥，已出冥為已明，已捨明為得等，
已捨等便得慧，已捨慧便得解脫示現慧。  天子當知，如是是以捨戒為具尸波羅蜜。天  子！設是菩薩形呰弟子乘、讚歎大乘，已讚大
乘為至大乘，便具羼波羅蜜。天子！設是菩  薩不為身口意所詭，則為無懈怠所作，如是  法為具惟逮波羅蜜。天子！設是菩薩若於
夢中心不念著兩際。所以者何？不樂弟子  乘、辟支佛乘故。已不樂弟子、辟支佛乘，為至  大乘。已至大乘，為具禪波羅蜜。天子！一切
法皆癡，譬如草木牆壁瓦石，愚癡如是。見  用久習羸劣癡義，是故一切癡法之本，以智  慧慧備於道故，便具般若波羅蜜。天子！所
作已應，是為菩薩得住於道。復次，天子！菩  薩不捨生死跡，不求泥洹跡，於跡無斷、於  跡無作，亦無所住。其入邪者為立正道，是
為菩薩得住於道。復次，天子！菩薩索一切人、  求一切法，亦不得一切人，亦不得一切法。  所以者何？不捨菩薩道故。所說至誠而皆
有效，是為菩薩得住於道。復次，天子！菩薩  知弟子道無所悕望，知辟支佛道亦無所悕  望，知菩薩道，具足其根滿諸功德，然後乃隨，
是為菩薩得住於道。復次，天子！菩薩如生死  所作會皆為之，所作果實不受也，合會之態  不能沾污，一切功德悉作道願，不見有不
退轉之道。所以者何？悉具足故。是為菩薩  得住於道。復次，天子！菩薩於道而求於道，  而不滅度，是為菩薩得住於道。」

[0106c01]  天子復問：  「文殊師利！云何於道而復求道？」

[0106c02]  文殊師利答  言：「天子！以生死故名曰道。菩薩求道，欲脫一  切故。一切無所有，亦無所求，亦無所度。」

[0106c04]  天  子復問：「文殊師利！一切世間所入道，是菩薩  行耶？」

[0106c06]  文殊師利答言：「如是，天子！審如所說，  一切世間所入則菩薩行也。何以故？如是，天  子！行於世間，不為俗法之所沾污也。隨愛欲
現無欲，不墮無欲；於生死而示現知一切  法不生不起；為無榮冀，於無榮冀而不求證；  持於五陰六衰，離於五陰六衰非我所；見知
持五陰六衰者，一切而為說法。五陰六衰空  無所有，亦不可見。已知無所有，便逮禪惟  務。三昧三摩越合以為一，便得意止，心便
堅住。已得堅住，便能遍入一切人心。其心  不止，為樂於魔眾。菩薩不為魔事之所污，不  捨於佛界，於魔界隨所作為，於法界處而
不動還，於人界處施護眾生，是為菩薩精  進隨一切世俗之行。」

菩薩行品第七

[0106c21]  爾時須真天子復問文殊師利：「何謂菩薩為  精進行？願為說之，吾等欲聞。」

[0106c22]  文殊師利答言：  「天子！無所行是為甚清淨所敬之行。皆已  得住是菩薩行，於諸所有無所缺減，於空閑
所作應意已辦。意存於道是不忘行，心意  平等是施與行，心意已調是為戒行，心意已  寂是為忍辱行，意不懈惓是精進行，身意
靜默是禪思行，於法界行不著所有是智慧  行，不為不可是慈心行，一切不有是大哀行，  愛欲非我、所為已空是則喜行，廓然無念是
則護行，不願天人是寂定行，了知眾事是苦  智行，計陰如幻知緣起行，無黠等類是滅知  行，分部以滅是道慧行，不樂合聚是因慧
行，了知陰然是緣慧行，於義決律是俱會  行，無處所義、默無所語是依法行，法界無  所壞是依滅行，名色無所有是依報行，如
音如響依上義行，示現具好依身慧行，身情  嚴好具依經空行，有罪自悔是依戒行，知  人心是天眼行，罪淨是耳聰行，戒甚淨是
知他心行，眾罪已畢是宿世行，計三塗等是  神足行，心得自在是堅強行，無所壞敗是為  要行，不動不搖是安造行，不震不駭是為等
行，常念無怙是虛空行，觀而悉知是為幻行，  莊嚴相是夢行，邊幅相是炎行，不聚相是影  行，不貪相是響行，義決律相是野馬行，恍
惚相是空行，身分部相是無想行，意分部  相是不願行，三界分部相是無相逢行，相逢  分部相是降伏魔行，心意識不有不相是不
斷三寶金剛行，一切增益是行之相。如是之  心，天子！菩薩行道之行。」

分別品第八

[0107a23]  爾時須真天子復問文殊師利：「住於道菩薩，  其行已過諸聲聞、辟支佛上？」

[0107a24]  文殊師利答言：  「如是，天子！審如所言。菩薩之行實過諸聲聞、  辟支佛上。何以故？亦無信證，亦不持法，亦
不八行，亦不須陀洹，亦不斯陀含、亦不阿  那含、亦不阿羅漢，亦不辟支佛，亦不多陀  竭、亦不三耶三佛、亦不世多羅。如是，天子！
若不知此、不計是菩薩，為菩薩也。亦不俗法，  亦不婬法，亦不怒法，亦不癡法，亦不生死  法，亦不泥洹法，若不知此、不計是菩薩，為  菩薩也。」

[0107b04]  天子復問：「文殊師利！云何如此？何  因菩薩而得信證至泥洹法？」

[0107b05]  文殊師利答言：  「天子！菩薩了信諸法，一切遠離，於欲無著，不  信於餘道。所以者何？信六波羅蜜道故。信
已便持，所可縛著者而度脫之。常求未然之  慧，於生死亦不懼，於泥洹無所畏，是故菩  薩得持信要。」

[0107b11]  天子復問：「文殊師利！云何菩薩得持法要？」

[0107b12]  文殊師利答言：「天子！菩薩一切諸佛所說法  教皆悉持之，不甘世味、以法為飲食，立於法  義、不住愛欲，則得法力、不為俗力，得法義、不
尚俗義，得法尊、不為俗尊，得依怙法、不怙於  人，說中正法、不說非法，住法法處、不處非  法，以法徹見審無蔽礙，悉知諸法，得陀羅
尼諦識不忘，以七珍事於寶具足，猗一切法  便得住於自在之法。是故，天子！菩薩得持法  要。」

[0107b20]  天子復問：「文殊師利！云何菩薩得是八  事？」

[0107b21]  文殊師利答言：「天子！菩薩出於八邪，以  淨功德行八直行，滿於所願便得入道。一  切世人在八難處，皆悉住之。於無難處為得
男子八覺之念，常願道意而不放捨，得八  惟務禪，是故菩薩得是八事。」

[0107b25]  天子復問：「文  殊師利！云何菩薩得入須陀洹？」

[0107b26]  文殊師利答  言：「天子！菩薩視一切人，皆如墮海隨水下  流。有多力者逆水上行，斷生死流不毀其本
行，而得等斷於三惡之道。一切使得安隱  之處，遠離於猶豫，諦住佛法藏，過於凡人  跡，樂立佛法跡，了生死際便向泥洹門。於
諸世界第一之厚，常立於人志泥洹行，使人  向道得會道場，審現教授遠離生死，在有為  中示現無為而嗟歎之，等樂於阿惟越致。是  故菩薩得入須陀洹。」

[0107c07]  天子復問：「文殊師利！云何菩薩得入斯陀含？」

[0107c08]  文殊師利答言：「天子！菩薩知一切當來未然  之法，來入生死中，護於一切而為說法，令至  無為。不見有法至無為者，亦不見來，亦不
見住，雖示現來而無愛欲，去則畢於所作。來  則不違於本要，來則不隨於魔教，來則到於  道場，來便持諸佛教而示現，依怙諸法來護
一切令度生死淵，已得堅強神通之道無  能壞者。是故菩薩得入斯陀含。」

[0107c16]  天子復問：「文殊師利！云何菩薩得入阿那含？」

[0107c17]  文殊師利答言：「天子！菩薩一切所見而不復  還，不隨諸陰蓋，不墮諸顛倒。於是不復還，  亦不來亦不去；於是不復還，亦不從非法之
教，亦無所畏，亦無所貪婬，亦無瞋恚，亦無  愚癡。不復還，所作事常勝，具滿於佛法，去  來功德等而無異，一切所作已畢無會。為
已受決，所可造而不起，所不自在者以慧而  度之，黠不從他人侍。是故菩薩得入阿那  含。」

[0107c26]  天子復問：「文殊師利！云何菩薩得入阿羅漢？」

[0107c27]  文殊師利答言：「天子！菩薩悉棄所有，降伏貪  欲，而為一切說法。諸瞋恚者而降伏之，以法  教授，使除惡態，伏諸愚癡以法而化。已得
空聚悉見諸法，不捨一切，精進於諸佛法，  心不樂世間，一切合會皆無有常，於供養中  常為之最。譬如蓮華不著泥水，無我無持亦
無所有，等持諸法常念為之，以慧分別空，隨  人所樂而立其志。宿命所願皆已滿足，意之  堅住不隨他人教，諸語之好惡一切無所受，
歡喜而得決，以決轉度一切。是故菩薩得入  阿羅漢。」

[0108a09]  天子復問：「文殊師利！云何菩薩得入聲聞？」  文殊師利答言：「天子！菩薩一切所不聞法而  為說之，是為聲聞。於聲聞乘而無有信，於
諸著法已不生不起法界，使未聞者聞。緣諸  因緣者，以無我無人使習聞之。於空法教  不限佛法，其所作法譬如虛空造諸法要。聞
常精進無所罣礙，從他聞法不受行，自是於  禪不隨他教，去來現在所有音聲悉曉知之。  已斷所作不可盡，以為得具足，復得無盡
譬喻法義，悉知一切人意所行。以慧示現而  導利之，隨其所欲而為說法，令到其處而不  貢高。常行本願。是故菩薩得入聲聞。」

[0108a21]  天子復問：「文殊師利！云何菩薩得入辟支佛？」

[0108a22]  文殊師利答言：「天子！菩薩得因緣便，知諸  法無我、無人、無壽、無命、無有主而自莊飾者，  偽而無實、無所屬，其因緣相譬亦如是。諦見
諸因緣，以道為飲食，於律法而不捨，是諸  波羅蜜之侶，一切道證則法之侶。於四恩事  而無貢高，是神通之侶。知因緣法而不斷著，
不信餘業，得平等覺道。信見知處，不以為異  意，而不隨壞敗小乘功德，為立大乘，以因  緣行一切諸法。是故菩薩得入辟支佛。」

[0108b02]  天子復問：「文殊師利！云何菩薩得至於佛？」  文殊師利答言：「天子！菩薩悉覺知一切法本  皆空寂，覺知一切本無所有，覺知諸行。於惡
處人中天上，意悉遠離眾所安樂。所以者何？  悉曉了諸慧故。自意覺智慧，知諸欲空、自  身亦空，以一時念則覺道。次不為餘轉，便現
無數若干之事。是故菩薩得至於佛。」

[0108b09]  天子復問：「文殊師利！云何菩薩得至多陀竭？」

[0108b10]  文殊師利答言：「天子！菩薩以如來道來。如者  為諦，無一道忘。如者為造立，如者為施  與，如者為戒，如者為忍辱，如者為精進，如
者為一心，如者為智慧，如者為善權，如者  為慧，如者為人亦不人，現立為人習斷生死  行，於諸行中等出其上。度恐畏者至於彼岸，
所度無彼亦不在彼，至於在此亦不在此，用  本淨故過於二處。遠離於冥平等見明，於冥  無冥而度於冥。如來從空來，壞散垢穢使  歸於空。是故菩薩得至多陀竭。」

[0108b20]  天子復問：「文殊師利！云何菩薩得至匐迦波  壞生死處？」

[0108b21]  文殊師利答言：「天子！菩薩破壞愛  欲，得度三界生死之處。於有處示現無處，凡  一切人皆擔重擔降壞魔眾，於諸處所樂喜
著者皆遠離之，令放重擔絕離其處。遍見所  生善惡眾處，已去所處樂捨貪婬，以柔軟心  用定身意定於戒智，悉見惡處離而不著，悉
入諸身知一切態，正生死處導利福施，廣  設橋梁常樂供養，滿覆三處未曾厭廢，為三  界人之所戴仰。是故菩薩得至匐迦波。」

[0108c01]  天子復問：「文殊師利！云何菩薩得至三耶三  佛平等覺？」

[0108c02]  文殊師利答言：「天子！菩薩心於  五逆、若於正道其意平等，是故無不等覺。  等於所見及四顛倒，等於陰蓋諸所覆蔽於
道無異，是故無不等覺。等婬怒癡及於諸欲  亦等於道，是故無不等覺。於凡人法、習法  不習法、辟支佛法、菩薩法悉等於道，是故無
不等覺。是故菩薩得至三耶三佛。」

[0108c09]  天子復問：「文殊師利！云何菩薩得至世多羅  世尊？」

[0108c10]  文殊師利答言：「天子！菩薩教誡世人，  使得功德、瞋恚不生。聞法教者則皆奉持，教  非法教，為轉法輪。甘教、慈教、三千世界教、
為一切世尊教。為受一切自歸，為一切作燈  明，為一切明中最明，為一切作寂然之寂，  令一切人無有思想滅而不熾。為一切人解
諸狐疑，狐疑諸難皆為已斷。為一切人長  益功德，為轉輪王、四天王、釋梵之所禮。為愚  所輕不以恚恨，為智所歎不以歡喜。心恒平
等常若虛空，世尊為最等於世間。是故菩薩  得至世多羅。」

[0108c21]  天子復問：「文殊師利！云何菩薩得入鉢遬禪  陀嵐凡人法？」

[0108c22]  文殊師利答言：「天子！菩薩一  切人民所行，以善權示現一切凡人行，而知  之無所著。是故菩薩得入凡人法。」

[0108c25]  天子復問：「文殊師利！云何菩薩得入勒迦陀  嵐貪婬法？」

[0108c26]  文殊師利答言：「天子！菩薩常愁  悲泣欲得佛法，常貪樂成身如如來身，慈向  一切而無恚怒。是故菩薩得入貪婬法。」

[0108c29]  天子復問：「文殊師利！云何菩薩得入  [雨/對]  陀嵐  瞋恚法？」

[0109a01]  文殊師利答言：「天子！菩薩於一事  中見十八事，於聲聞，辟支佛乘譬如冤家，  不勸發人使起是業。於有為中而現愛欲，於
愛欲中心無所著。所以者何？欲養一切故。  是故菩薩得入瞋恚法。」

[0109a06]  天子復問：「文殊師利！云何菩薩得入瞀訑陀  嵐愚癡法？」

[0109a07]  文殊師利答言：「天子！無所識知  是名曰癡。於無識習習等定法，亦不知亦不  曉，亦不喘亦不息，亦不作亦不壞。是故菩  薩得入愚癡法。」

[0109a11]  天子復問：「文殊師利！云何菩薩得入僧薩陀  嵐生死法？」

[0109a12]  文殊師利答言：「天子！菩薩於生死  而不動。所以者何？求佛道故堅住不動，一切  眾魔不能得其便，一切諸行得無所著，等於
生死亦等佛法。於小道而不樂，於大道而等  見，不動亦不轉。是故菩薩得入生死法。」

[0109a17]  天子復問：「文殊師利！云何菩薩得入泥洹陀  嵐滅度法？」

[0109a18]  文殊師利答言：「天子！菩薩隨諸  習俗現泥洹道，知一切法習而滅之，於泥洹  行不般泥洹，於泥曰行不永泥曰。是故菩薩  得入滅度法。」

◎

佛說須真天子經卷第三

* * *

【經文資訊】大正藏第 15 冊 No. 0588 佛說須真天子經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，日本 SAT 組織提供，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
