阿毘達磨發智論卷第三
尊者迦多衍尼子造

三藏法師玄奘奉　詔譯

結蘊第二中不善納息第一

三結等性熟　　斷見有根繫  
是在具成緣　　此章願具說

[0929b13]  有三結。謂有身見結。戒禁取結。疑結。三不善  根。謂貪不善根。瞋不善根。癡不善根。三漏。  謂欲漏。有漏。無明漏。四瀑流。謂欲瀑流。有
瀑流。見瀑流。無明瀑流。四軛。謂欲軛。有  軛。見軛。無明軛。四取。謂欲取。見取。戒禁取。  我語取。四身繫。謂貪欲身繫瞋恚身繫。戒禁
取身繫。此實執身繫。五蓋。謂貪欲蓋。瞋恚  蓋。惛沈睡眠蓋。掉舉惡作蓋。疑蓋。五結。謂  貪結。瞋結。慢結。嫉結。慳結。五順下分結。謂
貪欲順下分結。瞋恚順下分結。有身見順下  分結。戒禁取順下分結。疑順下分結。五順上  分結。謂色貪順上分結。無色貪順上分結。掉
舉順上分結。慢順上分結。無明順上分結。五  見。謂有身見。邊執見。邪見。見取。戒禁取。六  愛身。謂眼觸所生愛身。耳鼻舌身意觸所生
愛身。七隨眠。謂欲貪隨眠。瞋恚隨眠。有貪隨  眠。慢隨眠。無明隨眠。見隨眠。疑隨眠。九結。  謂愛結。恚結。慢結。無明結。見結。取結。疑結。
嫉結。慳結。九十八隨眠。謂欲界繫。三十六隨  眠。色無色界繫。各三十一隨眠。

[0929c04]  三結乃至九十八隨眠。幾不善。幾無記。答三  結中。一無記。二應分別。謂戒禁取疑結。或  不善。或無記。欲界是不善。色無色界是無記。
三不善根。唯不善。三漏中。一無記。二應分  別。謂欲漏。或不善。或無記。無慚無愧。及彼  相應。是不善。餘是無記。無明漏。或不善。或
無記。無慚無愧相應。是不善。餘是無記。四瀑  流中。一無記。三應分別謂欲瀑流。或不善。  或無記。無慚無愧。及彼相應。是不善。餘是無
記。見瀑流。或不善。或無記。欲界三見。是不  善。欲界二見。色無色界五見。是無記。無明瀑  流。或不善。或無記。無慚無愧相應。是不善。
餘是無記。如四瀑流。四軛。亦爾四取中。一  無記。三應分別。謂欲取。或不善。或無記。無  慚無愧。及彼相應。是不善。餘是無記。見取。
或不善。或無記。欲界二見。是不善。欲界二  見。色無色界四見。是無記。戒禁取。或不善。  或無記。欲界是不善。色無色界。是無記。四身
繫中。二不善。二應分別。謂戒禁取。此實執身  繫。欲界是不善。色無色界是無記。五蓋唯不  善。五結中。三不善。二應分別。謂貪慢結。或
不善。或無記。欲界是不善。色無色界是無記。  五順下分結中。二不善。一無記。二應分別。謂  戒禁取疑結。或不善。或無記。欲界是不善。色
無色界是無記。五順上分結。唯無記。五見中。  二無記。三應分別。謂邪見見取戒禁取。或不  善。或無記。欲界是不善。色無色界是無記。六
愛身中。二不善。四應分別。謂眼耳身觸所生  愛身。或不善。或無記。欲界是不善。梵世是無  記。意觸所生愛身。或不善。或無記。欲界是不
善。色無色界是無記。七隨眠中。二不善。一無  記。四應分別。謂慢疑隨眠。或不善。或無記。  欲界是不善。色無色界是無記。無明隨眠。或
不善。或無記。無慚無愧相應。是不善。餘是無  記。見隨眠。或不善。或無記。欲界三見。是不  善。欲界二見。色無色界五見。是無記。九結
中。三不善。六應分別。謂愛慢取疑結。或不  善。或無記。欲界是不善。色無色界是無記。無  明結。或不善。或無記。無慚無愧相應。是不
善。餘是無記。見結。或不善。或無記。欲界一  見。是不善。欲界二見。色無色界三見。是無  記。九十八隨眠中。三十三不善。六十四無記。
一應分別。謂欲界見苦所斷無明隨眠。或不  善。或無記。無慚無愧相應。是不善。餘是無  記。三結。乃至九十八隨眠。幾有異熟。幾無異
熟。答諸不善有異熟。諸無記無異熟。

[0930a21]  三結。乃至九十八隨眠。幾見所斷。幾修所斷。  答三結中。有身見結。見為前行。有二句。或見  所斷。或見修所斷。若有身見。非想非非想處
繫。隨信隨法行。現觀邊苦忍斷。是見所斷。餘  若異生斷修所斷。世尊弟子。斷見所斷。如有  身見結。五順下分結中。有身見結五見中。有
身見邊執見亦爾。戒禁取疑結。見為前行。有  二句。或見所斷。或見修所斷。若戒禁取疑。非  想非非想處繫。隨信隨法行。現觀邊諸忍
斷。是見所斷。餘若異生斷修所斷。世尊弟子。  斷見所斷。如戒禁取疑結四瀑流軛中。見瀑  流軛。四取中。見取戒禁取。四身繫中。戒禁
取。此實執身繫。五順下分結中。戒禁取疑結。  五見中。邪見見取戒禁取。七隨眠中。見疑隨  眠。九結中。見取疑結。亦爾。貪不善根。修為
前行。有二句。或修所斷。或見修所斷。若貪不  善根。學見迹諸智斷。是修所斷。餘若異生斷。  修所斷。世尊弟子。斷見所斷。如貪不善根瞋
癡不善根。三漏中。欲漏。四瀑流軛中。欲瀑流  軛。四取中。欲取。四身繫中。貪欲瞋恚身繫。  五蓋中。除惡作疑餘蓋。五結中。瞋結。五順下
分結中。貪欲瞋恚結。七隨眠中。欲貪瞋恚隨  眠。九結中。恚結亦爾。有漏無明漏。見為前  行。有三句。或見所斷。或修所斷。或見修所
斷。若有漏無明漏。非想非非想處繫。隨信隨  法行。現觀邊諸忍斷。是見所斷。若有漏無明  漏。學見迹諸智斷。是修所斷。餘若異生斷。修
所斷。世尊弟子。斷見所斷。如有漏無明漏。四  瀑流軛中。有無明瀑流軛。四取中。我語取。五  結中。貪慢結。六愛身中。意觸所生愛身。七隨
眠中。有貪慢無明隨眠。九結中。愛慢無明結  亦爾。惡作蓋修所斷。如惡作蓋。五結中。嫉慳  結。五順上分結。六愛身中。前五愛身。九結
中。嫉慳結亦爾。疑蓋若異生斷。修所斷。世尊  弟子。斷見所斷。九十八隨眠中。二十八見所  斷。十修所斷。餘若異生斷。修所斷。世尊弟  子。斷見所斷。

[0930b29]  三結乃至九十八隨眠。幾見苦所斷。乃至幾  修所斷答三結中。有身見結。見苦所斷。如有  身見結。五順下分結中。有身見結。五見中。有
身見邊執見亦爾。戒禁取結有二種。或見苦  所斷。或見道所斷。如戒禁取結。四取中。戒禁  取。四身繫中。戒禁取身繫。五順下分結中。戒
禁取結。五見中。戒禁取亦爾。疑結有四種。或  見苦所斷。乃至或見道所斷。如疑結。四瀑流  軛中。見瀑流軛。四取中。見取。四身繫中。此
實執身繫。五蓋中。疑蓋。五順下分結中。疑結。  五見中。邪見見取。七隨眠中。見疑隨眠。九結  中。見取疑結亦爾。三不善根有五種。或見苦
所斷。乃至或修所斷。如三不善根。三漏四瀑  流軛中。除見餘瀑流軛。四取中。欲取我語取。  四身繫中。貪欲瞋恚身繫。五蓋中。除惡作疑
餘蓋。五結中。貪瞋慢結。五順下分結中。貪欲  瞋恚結。六愛身中。意觸所生愛身。七隨眠中。  除見疑餘隨眠。九結中。愛恚慢無明結亦爾。
惡作蓋。修所斷。如惡作蓋。五結中。嫉慳結。  五順上分結。六愛身中。前五愛身。九結中。嫉  慳結亦爾。九十八隨眠中。二十八見苦所斷。
十九見集所斷。十九見滅所斷。二十二見道  所斷。十修所斷。

[0930c23]  三結乃至九十八隨眠。幾見幾非見。答三  結中。二見。一非見。三不善根非見。三漏中。  一非見。二應分別。謂欲漏。或見。或非見。欲
界五見是見。餘非見。有漏或見。或非見。色無  色界五見是見。餘非見。四瀑流軛中。一見。三  非見。四取。四身繫中。俱二見。二非見。五蓋
五結。俱非見。五順下分結中。二見。三非見。  五順上分結非見。五見是見。六愛身非見。七  隨眠中。一見六非見。九結中。二見七非見。九
十八隨眠中。三十六是見。六十二非見。

[0931a04]  三結乃至九十八隨眠。幾有尋有伺。幾無尋  唯伺。幾無尋無伺。答三結三種。三不善根。及  欲漏。有尋有伺。有漏無明漏。除欲瀑流軛
取。餘瀑流軛取。三種欲瀑流軛。及欲取。有  尋有伺。餘三取。及三身繫。有尋有伺。餘二  身繫。三種五蓋。及三結。有尋有伺。餘二結。
及三順下分結三種。餘二順下分結。有尋有  伺。五順上分結中。無色貪。無尋無伺。餘四及  五見三種。前五愛身。及欲貪瞋隨眠。有尋有
伺。第六愛身。及餘五隨眠三種。九結中瞋嫉  慳結。有尋有伺。餘六三種。九十八隨眠中。欲  界三十六。有尋有伺。色界三十一三種。無色  界三十一。無尋無伺。

[0931a17]  三結乃至九十八隨眠。幾樂根相應。幾苦喜  憂捨根相應。答三結中。有身見。戒禁取結。三  根相應。除苦憂根。疑結四根相應。除苦根。三
不善根中。貪不善根。三根相應。除苦憂根。瞋  不善根。三根相應。除樂喜根。癡不善根。及欲  漏無明漏。五根相應。有漏三根相應。除苦憂
根。四瀑流軛中。欲無明瀑流軛。五根相應。  有瀑流軛。三根相應。除苦憂根。見瀑流軛。四  根相應。除苦根。四取中欲取。五根相應見取。
四根相應。除苦根。戒禁我語取。三根相應。除  苦憂根。瞋恚身繫。三根相應。除樂喜根。餘三  身繫。及貪欲蓋。三根相應。除苦憂根。瞋恚
蓋。三根相應。除樂喜根。惛沈掉舉蓋。五根相  應。睡眠蓋。三根相應。除樂苦根。惡作疑蓋。  二根相應。謂憂捨根。五結中。貪慢結。三根相
應。除苦憂根。瞋結三根相應。除樂喜根。嫉結  二根相應。謂憂捨根。慳結二根相應。謂喜捨  根。五順下分結中。瞋恚結。三根相應。除樂喜
根。疑結四根相應。除苦根。餘三結。三根相  應。除苦憂根。五順上分結中。無色貪結。一  根相應。謂捨根。餘四結。及四見。三根相應。
除苦憂根。邪見四根相應。除苦根。六愛身中。  前五愛身。二根相應。謂樂捨根。第六愛身。及  欲有貪慢隨眠。三根相應。除苦憂根。瞋恚隨
眠。三根相應。除樂喜根。見疑隨眠。四根相  應。除苦根。無明隨眠。五根相應。九結中。愛  慢取結。三根相應。除苦憂根。恚結三根相應。
除樂喜根。無明結。五根相應。見疑結。四根相  應。除苦根。嫉結二根相應。謂憂捨根。慳結二  根相應。謂喜捨根。九十八隨眠中。欲界四見
慢。及見所斷貪。二根相應。謂喜捨根。疑及見  所斷瞋。二根相應。謂憂捨根。邪見及見所斷  無明。三根相應。除樂苦根。修所斷貪。三根相
應。除苦憂根。瞋三根相應。除樂喜根。無明五  根相應。色界三十一隨眠。三根相應。除苦憂  根。無色界三十一隨眠。一捨根相應。

[0931b24]  三結乃至九十八隨眠。幾欲界繫。幾色界繫。  幾無色界繫。答三結三種。三不善根。及欲漏。  欲界繫。有漏二種。或色界繫。或無色界繫。無
明漏三種。欲瀑流軛。及欲取。欲界繫。有瀑流  軛。及我語取。二種。或色界繫。或無色界繫。  餘瀑流軛。及餘二取三種。四身繫中。貪欲瞋
恚。及五蓋欲界繫。餘二身繫三種。五結中貪  慢。及三順下分結三種。餘三結。及貪欲瞋恚。  順下分結。欲界繫。五順上分結中。色貪色界
繫。無色貪無色界繫。餘三結二種。或色界繫。  或無色界繫。五見及第六愛身三種。眼耳身  觸所生愛身二種。或欲界繫。或色界繫。鼻舌
觸所生愛身。欲界繫。七隨眠中。欲貪瞋恚。欲  界繫。有貪二種。或色界繫。或無色界繫。餘隨  眠三種。九結中。恚嫉慳結。欲界繫。餘結三
種。九十八隨眠中。三十六。欲界繫。三十一。  色界繫。三十一。無色界繫。

[0931c12]  諸結墮欲界彼結在欲界耶。答應作四句。有  結墮欲界彼結非在欲界。謂纏所纏色界沒。  起欲界中有。及惡魔住梵世。纏所纏故。訶
拒如來。有結在欲界彼結非墮欲界。謂纏所  纏欲界沒。起色界中有及住欲界。色無色界  結現在前。有結墮欲界彼結亦在欲界。謂纏
所纏欲界沒。起欲界中有生有。及住欲界。欲  界結現在前。有結非墮欲界彼結亦非在欲  界。謂纏所纏色界沒。起色界中有生有。色界
沒生無色界。無色界沒。生無色界。無色界沒。  生色界。及住色界。色無色界結現在前。住無  色界。無色界結現在前。諸結墮色界彼結在
色界耶。答應作四句。有結墮色界彼結非在  色界。謂纏所纏欲界沒。起色界中。有及住欲  界。色界結現在前。有結在色界彼結非墮色
界。謂纏所纏色界沒。起欲界中有。及惡魔住  梵世纏所纏故。訶拒如來。及住色界。無色界  結現在前。有結墮色界彼結亦在色界。謂纏
所纏色界沒。起色界中有生有。及住色界。色  界結現在前。有結非墮色界亦非在色界。謂  纏所纏欲界沒。起欲界中有生有。欲界沒。生
無色界。無色界沒。生無色界。無色界沒。生欲  界。及住欲界。欲無色界結現在前。住無色界。  無色界結現在前。諸結墮無色界彼結在無
色界耶。答諸結在無色界。彼結墮無色界。有  結墮無色界彼結非在無色界。謂住欲色界。  無色界結現在前。諸結非墮欲界彼結非在
欲界耶。答應作四句。翻上應知。諸結非墮色  界彼結非在色界耶。答應作四句。翻上應知。  諸結非墮無色界彼結非在無色界耶。答如
是。有結非在無色界彼結非不墮無色界。謂  住欲色界。無色界結現在前。

[0932a15]  具見世尊弟子。諸色未斷彼色繫耶。答如是。  設色繫彼色未斷耶。答如是。諸受想行識未  斷彼受想行識繫耶。答如是。有受想行識繫
彼受想行識非未斷謂家家。或一來。或一間。  欲界修所斷。上中品結。已斷遍知。彼相應受  想行識。下品結繫。

[0932a21]  具見世尊弟子。諸色已斷。彼色離繫耶。答如  是。設色離繫彼色已斷耶。答如是。諸受想行  識已斷。彼受想行識離繫耶。答諸受想行識
離繫。彼受想行識已斷。有受想行識已斷非  離繫。謂家家。或一來。或一間。欲界修所斷上  中品結。已斷遍知。彼相應受想行識。下品結  繫。

[0932a28]  有五補特伽羅。謂隨信行。隨法行。信勝解。見  至。身證此五補特伽羅。於三結乃至九十八  隨眠。幾成就。幾不成就。答隨信行。於三結。
苦類智未已生皆成就。苦類智已生。二成就。  一不成就。於三不善根。未離欲染。皆成就。已  離欲染。皆不成就。於三漏。未離欲染。皆成
就。已離欲染。二成就。一不成就。於四瀑流軛  取。未離欲染。皆成就。已離欲染。三成就。一  不成就。於四身繫。未離欲染。皆成就。已離欲
染。二成就。二不成就。於五蓋。未離欲染。道  法智未已生。皆成就。道法智已生。四成就。一  不成就已離欲染。皆不成就。於五結。未離欲
染。皆成就。已離欲染。二成就。三不成就。於  五順下分結。未離欲染。苦類智未已生。皆成  就。苦類智已生。四成就。一不成就。已離欲
染。苦類智未已生三成就。二不成就。苦類智  已生。二成就。三不成就。於五順上分結。未離  色染。皆成就。已離色染。四成就。一不成就。
於五見。苦類智未已生。皆成就。苦類智已生。  三成就。二不成就。於六愛身。未離欲染。皆成  就。已離欲染。未離梵世染。四成就。二不成
就。已離梵世染。一成就。五不成就。於七隨  眠。未離欲染。皆成就。已離欲染。五成就。二  不成就。於九結。未離欲染。皆成就。已離欲
染。六成就。三不成就。於九十八隨眠。未離欲  染。苦法智未已生。皆成就。苦法智已生。苦類  智未已生。欲界見苦所斷。皆不成就。餘皆成
就。苦類智已生。集法智未已生。三界見苦所  斷。皆不成就。餘皆成就。集法智已生。集類智  未已生。三界見苦所斷。及欲界見集所斷。皆
不成就。餘皆成就。集類智已生。滅法智未已  生。三界見苦集所斷。皆不成就。餘皆成就。滅  法智已生。滅類智未已生。三界見苦集所斷。
及欲界見滅所斷。皆不成就。餘皆成就。滅類  智已生。道法智未已生。三界見苦集滅所斷。  皆不成就。餘皆成就。道法智已生。三界見苦
集滅所斷。及欲界見道所斷。皆不成就。餘皆  成就。已離欲染。未離色染。苦類智未已生欲  界一切不成就。餘皆成就。苦類智已生。集類
智未已生。欲界一切。及色無色界見苦所斷  不成就。餘皆成就。集類智已生。滅類智未已  生。欲界一切。及色無色界見苦集所斷。不成
就。餘皆成就。滅類智已生。欲界一切。色無色  界見苦集滅所斷。不成就。餘皆成就。已離色  染。苦類智未已生。欲色界一切。不成就。餘皆
成就。滅類智已生。集類智未已生。欲色界一  切。及無色界。見苦所斷。不成就。餘皆成就。  集類智已生。滅類智未已生。欲色界一切。及
無色界見苦集所斷。不成就。餘皆成就。滅類  智已生。欲色界一切。及無色界見苦集滅所  斷。不成就。餘皆成就。如隨信行。隨法行亦
爾。信勝解。於三結。皆不成就。於三不善根。  未離欲染。皆成就已離欲染。皆不成就。於三  漏。未離欲染。皆成就。已離欲染。二成就。一
不成就。於四瀑流軛。未離欲染。三成就。一不  成就。已離欲染。二成就。二不成就。於四取。  未離欲染。二成就。二不成就。已離欲染。一成
就。三不成就。於四身繫。未離欲染。二成就。  二不成就。已離欲染。皆不成就。於五蓋。未離  欲染。四成就。一不成就。已離欲染。皆不成
就。於五結。未離欲染。皆成就。已離欲染。二  成就。三不成就。於五順下分結。未離欲染。二  成就。三不成就。已離欲染。皆不成就。於五順
上分結。未離色染。皆成就。已離色染。四成  就。一不成就。此於五見。皆不成就於六愛  身。未離欲染。皆成就。已離欲染。未離梵世
染。四成就。二不成就。已離梵世染。一成就。  五不成就。於七隨眠。未離欲染。五成就。二不  成就。已離欲染。三成就。四不成就。於九結。
未離欲染。六成就。三不成就。已離欲染。三成  就。六不成就。於九十八隨眠。未離欲染。十成  就。八十八不成就。已離欲染。未離色染。六成
就。九十二不成就。已離色染。三成就。九十五  不成就。如信勝解見至亦爾。身證於三結三  不善根。皆不成就。於三漏。二成就。一不成
就。於四瀑流軛。二成就。二不成就。於四取。  一成就。三不成就。於四身繫及五蓋。皆不成  就。於五結。二成就。三不成就。於五順下分
結。皆不成就。於五順上分結。四成就。一不成  就。於五見。皆不成就。於六愛身。一成就。五  不成就。於七隨眠。三成就。四不成就。於九
結。三成就。六不成就。於九十八隨眠。三成  就。九十五不成就。

[0933a24]  有身見與有身見為幾緣。有身見與戒禁取。  乃至無色界修所斷無明隨眠為幾緣。乃至  無色界修所斷無明隨眠。與無色界修所斷
無明隨眠為幾緣。無色界修所斷無明隨眠。  與有身見。乃至無色界修所斷慢隨眠為幾  緣。答有身見。與有身見。為或四三二一緣。云
何四。如有身見無間。起有身見。即思惟彼前  生與後生為四緣。云何三。如有身見無間。起  有身見。不思惟彼前生與後生為三緣。除所
緣。或有身見無間起餘心。後起有身見。即思  惟彼前生與後生為三緣。除等無間。云何二。  如有身見無間起餘心。後起有身見。不思惟
彼前生與後生為二緣。謂因增上。云何一。後  生有身見。與前生有身見。若作所緣。為所緣  增上。不作所緣。一增上。未來有身見。與過去
現在有身見。若作所緣。為所緣增上。不作所  緣。一增上。未來現在有身見。與過去有身見。  若作所緣。為所緣增上。不作所緣。一增上。欲
界有身見。與色無色界有身見。為一增上。色  無色界有身見。與欲界有身見。若作等無間。  為等無間增上。不作等無間。一增上。色界有
身見。與無色界有身見。為一增上。無色界有  身見。與色界有身見。若作等無間。為等無間  增上。不作等無間一增上。如有身見。與有身
見。應知有身見。與餘一切非遍行。餘一切非  遍行。與一切非遍行。一切遍行。與一切非遍  行亦爾。有身見與戒禁取。為或四三二一緣。
云何四。如有身見無間起戒禁取。即思惟彼  前生與後生為四緣。云何三。如有身見無間  起戒禁取。不思惟彼前生與後生為三緣。除
所緣。或有身見無間起餘心。後起戒禁取。即  思惟彼前生與後生為三緣。除等無間。云何  二。如有身見無間起餘心。後起戒禁取。不思
惟彼前生與後生為二緣。謂因增上。云何  一。後生有身見。與前生戒禁取。若作所緣。  為所緣增上。不作所緣。一增上。未來有身
見。與過去現在戒禁取。若作所緣。為所緣增  上。不作所緣。一增上。未來現在有身見。與過  去戒禁取。若作所緣。為所緣增上。不作所緣。
一增上。欲界有身見。與色無色界戒禁取。為  一增上。色無色界有身見。與欲界戒禁取。若  作所緣。非等無間。為所緣增上。若作等無間
非所緣。為等無間所緣增上。若作等無間及  所緣。為等無間所緣增上。不作等無間及所  緣。一增上。色界有身見。與無色界戒禁取。為
一增上。無色界有身見。與色界戒禁取。若作  所緣。非等無間。為所緣增上。若作等無間。非  所緣。為等無間增上。若作等無間及所緣。為
等無間所緣增上。不作等無間及所緣。一增  上。如有身見。與戒禁取。應知。有身見。與餘  一切遍行。一切遍行與一切遍行。餘一切非  遍行。與一切遍行亦爾。

結蘊第二中一行納息第二之一

結一行歷六　　小大七攝有  
依繫道遍知　　此章願見說

[0933c21]  有九結。謂愛結。乃至慳結。若於此事。有愛結  繫。亦有恚結繫耶。答若於此事。有恚結繫。必  有愛結繫。或有愛結繫。無恚結繫。謂於色無
色界法。有愛結未斷。若於此事。有愛結繫。亦  有慢結繫耶。答如是。設有慢結繫。復有愛結  繫耶。答如是。若於此事。有愛結繫。亦有無明
結繫耶。答若於此事。有愛結繫。必有無明結  繫。或有無明結繫。無愛結繫。謂苦智已生。集  智未生。於見苦所斷法。有見集所斷無明結
未斷。若於此事。有愛結繫。亦有見結繫耶。答  應作四句。或有愛結繫無見結繫。謂集智已  生。滅智未生。於見滅道所斷見結不相應法。
及於修所斷法。有愛結未斷。滅智已生。道智  未生。於見道所斷見結不相應法。及於修所  斷法。有愛結未斷。具見世尊弟子。於修所斷
法。有愛結未斷。或有見結繫。無愛結繫。謂苦  智已生。集智未生。於見苦所斷法。有見集所  斷見結未斷。或有二俱繫。謂具縛者。於見修
所斷法。有二結繫。苦智已生。集智未生。於見  集滅道修所斷法。有二結繫。集智已生。滅智  未生。於見滅道所斷見結相應法。有二結繫。
滅智已生。道智未生。於見道所斷見結相應  法。有二結繫。或有二俱不繫。謂集智已生。滅  智未生。於見苦集所斷法。無二結繫。滅智已
生。道智未生。於見苦集滅所斷法。無二結繫。  具見世尊弟子。於見所斷法。無二結繫。已離  欲染。於欲界法。無二結繫。已離色染。於欲色
界法。無二結繫。已離無色染。於三界法。無二  結繫。如對見結。對疑結亦爾。若於此事。有愛  結繫。亦有取結繫耶。答應作四句。或有愛結
繫。無取結繫。謂集智已生。滅智未生。於修所  斷法。有愛結未斷滅智已生。道智未生。於修  所斷法。有愛結未斷。具見世尊弟子。於修所
斷法。有愛結未斷。或有取結繫。無愛結繫。謂  苦智已生。集智未生。於見苦所斷法。有見集  所斷取結未斷。或有二俱繫。謂具縛者。於見
修所斷法有二結繫。苦智已生。集智未生。於  見集滅道修所斷法。有二結繫。集智已生。滅  智未生。於見滅道所斷法。有二結繫。滅智已
生。道智未生。於見道所斷法。有二結繫。或有  二俱不繫。謂集智已生。滅智未生。於見苦集  所斷法。無二結繫。滅智已生。道智未生。於見
苦集滅所斷法。無二結繫。具見世尊弟子。於  見所斷法。無二結繫。已離欲染。於欲界法。無  二結繫。已離色染。於欲色界法。無二結繫。已
離無色染。於三界法。無二結繫。若於此事。有  愛結繫。亦有嫉結繫耶。答若於此事。有嫉結  繫。必有愛結繫。或有愛結繫無嫉結繫。謂於
欲界見所斷法。及於色無色界法。有愛結未  斷。如對嫉結。對慳結亦爾。如愛結對後作一  行。慢結對後作一行亦爾。若於此事。有恚結
繫。亦有慢結繫耶。答若於此事。有恚結繫。必  有慢結繫。或有慢結繫。無恚結繫。謂於色無  色界法。有慢結未斷。若於此事。有恚結繫。亦
有無明結繫耶。答若於此事。有恚結繫。必有  無明結繫。或有無明結繫。無恚結繫。謂未離  欲染。苦智已生。集智未生。於欲界見苦所斷
法。有見集所斷無明結未斷。於色無色界法。  有無明結未斷。若於此事。有恚結繫。亦有見  結繫耶。答應作四句。或有恚結繫。無見結繫。
謂未離欲染。集智已生。滅智未生。於欲界見  滅道所斷見結不相應法。及於欲界修所斷  法。有恚結未斷。滅智已生。道智未生。於欲界
見道所斷見結不相應法。及於欲界修所斷  法。有恚結未斷。具見世尊弟子。未離欲染。於  欲界修所斷法。有恚結未斷。或有見結繫無
恚結繫。謂未離欲染。苦智已生。集智未生。於  欲界見苦所斷法。有見集所斷見結未斷。於  色無色界法。有見結未斷。或有二俱繫。謂具
縛者。於欲界見修所斷法。有二結繫。未離欲  染。苦智已生。集智未生。於欲界見集滅道修  所斷法。有二結繫。集智已生。滅智未生。於欲
界見滅道所斷見結相應法。有二結繫。滅智  已生。道智未生於欲界見道所斷見結相應  法。有二結繫。或有二俱不繫。謂集智已生。滅
智未生。於見苦集所斷法。及於色無色界見  滅道所斷見結不相應法。并於色無色界修  所斷法無二結繫。滅智已生道智未生於見
苦集滅所斷法。及於色無色界見道所斷見  結不相應法。并於色無色界修所斷法。無二  結繫。具見世尊弟子未離欲染。於見所斷法。
及於色無色界修所斷法。無二結繫。已離欲  染於欲界法無二結繫。已離色染。於欲色界  法無二結繫。已離無色染。於三界法無二結
繫。如對見結。對疑結亦爾。若於此事有恚結  繫。亦有取結繫耶。答應作四句或有恚結繫。  無取結繫。謂未離欲染。集智已生滅智未生。
於欲界修所斷法。有恚結未斷。滅智已生。道  智未生。於欲界修所斷法。有恚結未斷具見  世尊弟子。未離欲染。於欲界修所斷法。有恚
結未斷。或有取結繫。無恚結繫。謂未離欲染。  苦智已生。集智未生。於欲界見苦所斷法。有  見集所斷取結未斷。於色無色界法。有取結
未斷。或有二俱繫。謂具縛者。於欲界見修所  斷法。有二結繫。未離欲染。苦智已生。集智未  生。於欲界見集滅道修所斷法。有二結繫。集
智已生。滅智未生。於欲界見滅道所斷法。有  二結繫。滅智已生。道智未生。於欲界見道所  斷法有二結繫。或有二俱不繫。謂未離欲染。
集智已生。滅智未生。於見苦集所斷法。及於  色無色界修所斷法。無二結繫。滅智已生。道  智未生。於見苦集滅所斷法。及於色無色界
修所斷法。無二結繫。具見世尊弟子。未離欲  染。於見所斷法。及於色無色界修所斷法。無  二結繫。已離欲染。於欲界法。無二結繫。已離
色染。於欲色界法。無二結繫。已離無色染。於  三界法。無二結繫。若於此事。有恚結繫。亦有  嫉結繫耶。答若於此事。有嫉結繫。必有恚結
繫。或有恚結繫。無嫉結繫。謂於欲界見所斷  法。有恚結未斷。如對嫉結。對慳結亦爾。

說一切有部發智論卷第三

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
