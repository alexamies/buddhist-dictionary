大宗地玄文本論卷第十四
馬鳴菩薩造

真諦三藏譯

繫縛地地品類不吉祥道路大決擇分第  二十七

[0686c13]  如是已說摩訶寶輪王廣大圓滿無上地地大  決擇分。次當說繫縛地地品類不吉祥道路  大決擇分。其相云何。偈曰。

繫縛道路中　　亦有金剛位  
依位立轉相　　則有四種法  
謂能所障果　　如是四種法  
皆悉有為量　　如法應觀察

[0686c20]  論曰。就繫縛地地品類不吉祥道路分中。亦  有五十一金剛位。依此諸位建立轉相。有四  種法。云何為四。一者能證智法。二者所證理
法。三者障礙事法。四者證得果法。是名為四。  如是四法皆有為量。應審思擇。如偈繫縛道  路中亦有金剛位依位立轉相則有四種法。
謂能所障果如是四種法皆悉有為量如法應  觀察故。如是四法各有幾數。其轉形相當如  何耶。偈曰。

各有二種法　　謂本始體相  
生滅及增減　　轉相唯上上

[0687a02]  論曰。四種法中各有二種。云何二智。一者本  古性德智。二者始今起德智。是名為二。云何  二理。一者體有實理。二者相有實理。是名為
二。云何二障。一者本生本生障。二者本滅本  滅障。是名為二。云何二果。一者增長功德果。  二者損減過患果。是名為二。如偈各有二種
法。謂本始體相生滅及增減故修行轉相唯  上上故。如偈轉相唯上上故。障治證果對量  差別。形相如何。偈曰。

本生體增對　　始滅相減對  
從多亦通了　　如法應觀察

[0687a13]  論曰。本古性德智。斷除本生本生障。證得體  有實理。成就增長功德果。如偈本生體增對  故。始今起德智。斷除本滅本滅障。證得相有
實理。成就損減過患果。如偈治滅相減對故。  如是四法。五十一種真金位中皆悉具足。應  審思擇。唯一向轉俱種轉耶。俱種轉故。如偈
從多亦通了如法應觀察故。生滅二障業用  差別。形相如何。偈曰。

本主生滅時　　勝生勝滅故

[0687a22]  論曰。功德善根出興。對治轉勝出興。轉勝對  滅作逆事故。如偈本主生滅時勝生勝滅故。  故大金剛山寶海會眾修多羅中。作如是說。
復次文殊師利。汝前所問。云何名為諸法無  常一道一種。第一轉門者。以四無常故。我作  如是唱。云何為四。一者智無常。二者理無常。
三者無常無常。四者上果無常。是名為四。文  殊師利。言智無常者。斷煩惱故。言理無常者。  智所證故言無常。無常者。被斷除故。言果
無常者。待因力故。乃至廣說故。

繫縛地地自然本王摩訶  [糸*為]  品大決擇分  第二十八

[0687b05]  如是已說繫縛地地品類不吉祥道路大決擇  分。次當說繫縛地地自然本王摩訶  [糸*為]  品大  決擇分。其相云何。偈曰。

自然本王中　　有為無為法  
具足圓滿轉　　此中具上下

[0687b10]  論曰。就自然本王摩訶  [糸*為]  品分中。則有二轉。  云何為二。一者有為轉。二者無為轉。是名為
二。如偈自然本王中有為無為法具足圓滿  轉故。亦有二轉。云何為二。一者上轉。二者下  轉。是名為二。如偈此中具上下故。有為無為
各有幾數。上下轉相當如何耶。偈曰。

無為唯有一　　有為有二種  
如次實本始　　上下無為主  
出生二有為　　轉勝廣大轉

[0687b19]  論曰。無為有一。有為有二。一謂有實故。二謂  本始故。如偈無為唯有一。有為有二種。如次  實本始故。如是三法五十一種金剛位中亦
上亦下增長功德轉相。云何謂上時中。一一  位位無為法主。皆悉各各出生增長一萬本  始清妙覺慧其下時中。一一位位皆悉各各
二億本始清妙覺慧具足圓滿出生增長。如  是如是如如上下至小無量。如說本存眷屬  亦爾。如偈上下無為主出生二有為轉勝廣
大轉故。如其次第。增數應知。品地經論修多  羅中。作如是說。世間藏地本王海中。無常功  德眾多無數。常住功德其數微少。是故說言  世間藏地乃至廣說故。

◎

大宗地玄文本論卷第十四

* * *

【經文資訊】大正藏第 32 冊 No. 1669 大宗地玄文本論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
