佛說摩訶剎頭經
  (亦名灌佛形像經)

西秦沙門釋聖堅譯

[0797c06]  「摩訶剎頭、諸天、人民、長老，皆明聽。

[0797c06]  「夫得為人  難，無上道亦然；人命難得，佛世難值。釋迦  文佛本出阿僧祇劫時，佛身作白衣時，累功
積德，每生自剋；展轉五道，不貪財寶出身施  與。自致為王太子，以四月八日，夜半明星出  時生。墮地行七步，舉右手而言：『天上天下，  我當為人民作師。』

[0797c12]  「太子生時，天地皆為大動。  第七梵天、第二忉利天王釋，及第一四天王，  皆來下，持十二種香湯、雜華，用浴太子身。太
子立身作佛，開視道法，以示天下人。」

[0797c16]  佛告天下人民：「十方諸佛，皆用四月八日夜  半時生；十方諸佛，皆用四月八日夜半時，去  家入山行學道；十方諸佛，皆用四月八日夜
半時得佛道；十方諸佛，皆用四月八日夜半  時般泥洹。」

[0797c20]  佛言：「所以用四月八日者何？春  夏之際殃罪悉畢，萬物普生毒氣未行，不寒  不熱時氣和適。今是佛生日故，諸天下人民
共念佛功德，浴佛形像如佛在時，是故以示  天下人。」

[0797c25]  佛言：「我為菩薩在世時，三十六反為天王釋、  三十六反作金輪王、三十六反作飛行皇帝。  今日諸賢者，誰有好心善意，念釋迦文佛恩
德者，以香華浴佛形像求第一福者，諸天  鬼神所證明知。」

[0797c29]  佛言：「人身難得，佛經難得  聞。能自減省，持五家財物，用浴佛形像，自在  所願。欲求度世無為道，長不欲與生死會者，
可得；欲求精進勇猛，立身如釋迦文佛者，可  得；欲求文殊師利、阿惟越致菩薩飛行教授，  人民具相，可得；欲求辟支佛、阿羅漢，可得；欲
求閉絕三惡，根本生天上、人間，可得；欲求作  第七梵天及第二忉利天王釋，可得；欲作飛  行皇帝，可得；欲在世間豪貴，可得；欲求財富
巨億萬家生，可得；欲求百子千孫，可得；欲  求長壽無病，可得。世間人寧亡身上一臠肉，  不欲亡一錢，人生不持一錢來，死亦不持一
錢去，財物故留世間，死當受苦惱；持用浴  佛，生死與俱，無有斷絕。」

[0798a13]  佛言：「閻浮利內  外諸天梵釋、鬼神、龍，皆當擁護浴佛形像者，  從是因緣，得佛泥洹道。」

[0798a15]  佛言：「諸持好香、湯，  浴佛形像者，自得其福，所在清淨名聞；持  好花上佛者，自得其福，端正好色無比；持
繒幡上佛者，自得其福，在所從生常得自然，  好衣無極。」

[0798a19]  佛言：「我累功積德行善至誠，持  戒、忍辱、精進、一心、智慧，乃自致得作佛耳。

[0798a21]  「灌佛形像所得多少，當作三分分之：一者  為佛錢、二者為法錢、三者為比丘僧錢。佛  錢繕作佛形像，若金、若銅、若木、若泥、若塐、若
畫，以佛錢修治之；法錢者，架立樓塔、精舍、  籬落、牆壁、內外屋，是為法錢；比丘僧有萬錢，  千比丘當共分之。若無眾比丘，但一分作，有
以一分給與法錢。數人亦三分分之，出以一  分。持後法錢、僧錢，一文以上不可妄用，私  取一錢自私用，以為施惠，見世貧極，後長受
苦。寧以利刀割肉，以施惠人，不以灌佛一錢，  私作恩惠；寧吞洋銅，不以灌佛一錢以作恩  分；寧自投大火中，不以灌佛一錢與妻子，若
共持治，生飯食也，今現世當受恐怖，後世魂  神，當受是痛。世人多有發意求所願者，布施  之日，不計少多，趣使充饒事業，必敬者疲極。
眾家殘肴饌，噉食不盡，當持那置。」

[0798b07]  佛言：「少  多皆當，送以給與，守嵩寺中，持法沙門。眾僧  自共分，以出物當望生。云何春種食之，福那
得生耶？不應各各竟分、分歸與妻子。是為種  於石上，根株焦盡終無生時。今以布施者餘  福，重以施眾僧，是為施一得萬倍。

[0798b13]  「四月八日浴佛法，都梁、藿香、艾納，合三種  草香，挼而漬之，此則青色水；若香少，可以  紺黛、秦皮，權代之矣。欝金香手挼而漬之
於水中，挼之以作赤水；若香少若乏無者，  可以面色權代之。丘隆香擣而後漬之，以作  白色水；香少可以胡粉足之，若乏無者，可
以白粉權代之。白附子擣而後漬之，以作黃  色水；若乏無白附子者，可以梔子權代之。  玄水為黑色，最後為清淨，今見井華水名玄  水耳。

[0798b23]  「右五色水灌，如上疏。

[0798b24]  「以水清淨灌像訖，以白練若白綿拭之矣，斷  後自占更灌，名曰清淨灌。其福與第一福無  異也。」

佛說摩訶剎頭經

[0798b28]  (此經，宋藏即云：灌洗佛形  像經  ，法炬譯。撿尋經文，與宋藏  中《摩訶剎頭經》相濫，即宋藏錯亂。今按丹本，此經却是
《摩訶剎頭經》，聖  堅  譯者，今從丹本，換其經題及譯者云)  。

* * *

【經文資訊】大正藏第 16 冊 No. 0696 佛說摩訶剎頭經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jaero Chen 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
