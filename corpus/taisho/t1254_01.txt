末利支提婆華鬘經
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0255c14]  如是我聞。一時佛在舍衛國祇樹給孤獨園。  與大阿羅漢二百五十人俱。復有無量大菩薩  眾。彌勒菩薩曼殊室利菩薩觀世音菩薩而為
上首。及末利支等諸天龍神八部前後圍遶。

[0255c18]  爾時舍利子即從座起  偏  袒右肩。右膝著地  合掌而白佛言。世尊。未來末世眾生作何法  得脫諸難。佛告舍利子諦聽諦聽。我今為汝
說於此事。爾時眾會歡喜踊躍重復勸請。時  佛世尊即說此言。有天名末利支。常在日前  行。日不見彼彼能見日即說呪曰。

南謨佛陀耶　　南謨達摩耶  
南謨僧伽耶

[0256a02]  怛儞也  (二合)  他阿囉迦摩斯末迦摩斯阿豆摩  斯支婆羅摩斯安達檀那摩斯摩利支波羅摩  斯那漠率都羝娑嚩  (二合引)  賀

[0256a05]  王難中覆護我。賊難行路難失路曠野。晝日  夜中水難火難。羅剎難茶雞支儞鬼難中  毒藥難。佛語真實法語真實僧實語。天實語
仙人實語覆護我呪曰。

[0256a09]  怛儞也  (二合反)  他阿羅拘利阿羅拘利吉利的  羝勒叉勒叉我某甲薩婆婆油  (上)  鉢陀羅菩  提婆伽夜栖  (斯亞反)  裨
(毘)  馺婆賀

[0256a12]  佛言若有人欲行此法者。一切法中此法最  勝。若人欲得供養末利支天者。應用金若銀  若赤銅若白檀若紫檀。應作末利支天形像。
其造像法。一似天女形。身長大小一寸二寸  三寸乃至一肘。其中最勝者一寸二寸為好。  其作像又須得最好手博士。遣受八戒齋日
日洗浴。著淨白衣作之。其價直之者隨博士  語索不得違。作此像已。若苾芻欲行遠道。  於袈裟片中裹著彼像。若持五戒優婆塞。於
頭髻中盛著彼像。大小便時離身放著。不得  共身上屏大小便利。

[0256a23]  次說印及壇法。

[0256a24]  交叉二小指二無名指。在掌中右押左。二頭  指直竪頭相著。二中指各  [打-丁+必]  在二頭指背上
頭相拄著。二大指並竪縛二頭指側。大指來  去。此是身姥陀羅尼印准前身印。上各屈  二中指上節。頭向大指垂甲相背。又屈二  大指上節。頭向掌中。此是頭頂印。

[0256b01]  若比丘比丘尼。袈裟中裹前像。若俗人頭髻  中著像。即作此頭印以案像上。二十一遍誦  呪行於道路。准前身印唯開二頭指頭二分
許。即是護身印用之護身法。

[0256b05]  左手大指頭押無名指第一節文。以餘四指把  拳即是歡喜印。若作此印誦呪向王臣邊者。  即前人歡喜左手屈臂牽向於前。以頭指已
下四指把拳。復以大指押頭指甲上。次開掌  中作孔。以右手申掌。從左手節上向。手掌  磨之到於孔上。即以右掌覆蓋指孔上。心裏
作之。左手掌是末利支心。右手掌是末利支  身。於左手掌心中。我身隨在末利支天藏我  身著。末利支在我頂上護於我身。此是末利
支印。口中數數誦呪者即得大驗。行者不得  喫飯。唯食大麥乳酪酥菜等。若不堪忍者自  乞飯喫。不得喫於眾僧之食。如是滿足十萬
遍即得驗也。於淨潔道場中安末利支像。已  行者日日洗浴。若不洗浴洗手漱口入道場。  作身印喚末利支。安置已種種供養。日日誦
呪一百八遍或一千八遍。如是乃至滿十萬  遍訖。然後於好處所料理於地。拔去惡物樹  根瓦礫毛骨等已。堅築於地使平坦之。其作
壇日者臘月十五日。以五色作之。中心著末  利支座。座上畫著華座并像。式即東面安使  者。名婆多羅室利夜。北面安使者。名計室儞。
南面安使者。名摩利儞。然後呪師喚之安置。  以香華飲食八槃燈十六盞。種種供養已。呪  師在西門面向東坐。誦呪一千八遍。種種供
養訖然後發遣之。更有別法日月蝕日。作此  壇法者大得驗也。

[0256c02]  若人欲東西遠行在路者。先作水壇。喚末利  支安置已。取粳米華和酥。呪一遍一燒滿一  千八遍并誦呪。隨所欲去處趣者得大驗。

[0256c05]  又更一法七日之中日日作水壇。喚末利支  安置。復著火爐然穀木樹火。於此柴火中。呪  燒粳米烏麻一百八遍并誦呪。日三時時別
一百八遍。乃至七日作此法訖。向王臣邊者  前人散走他。

[0256c10]  又更一法若欲論議。依前法火燒梨枝一百  八段。一段一尺并呪七日。作此法者得大  論師也。

[0256c13]  又法依前法火燒酥一百八遍并呪者。一切  禽獸毒蟲不得侵害。

[0256c15]  又法若人欲得見末利支者。依前法以穀樹  柴然火。取天木二十一段。以酥蜜酪塗之。火  燒并呪日日。唯喫粳米飯乳酥三種。不得食
餘物。七日之中日日倍勝種種供養。如是七  日作此法時。第七日中末利支身現。入道場  問行者言。汝欲求何法。是時行者隨意答之。
時末利支聽許歸去即知得驗。一切諸天亦  皆歡喜。

[0256c23]  又法七日之中每日三時。火燒茴香草白菖  蒲白芥子三種。并呪訖向羅闍邊去者前人  歡喜。

[0256c26]  又法欲向官人邊去者。依前法火燒白芥子。  日日三時時別一百八遍并呪。七日之中唯  食粳米乳酪三種。不得食餘物。如是七日訖
向官人邊去者前人歡喜。

[0257a01]  又法依前法。火燒阿末羅梨葉一百八遍并  呪。如是七日治一切鬼病則得驗。

[0257a03]  又法依前法。取大麥好擣  (勿使末)  以蜜和作團。  大如李子一百八箇。七日之中行者初日全  不喫食。餘六日任意得食。日日火燒所團大
麥并呪。作上歡喜印如是盡燒一百八團訖。  以水滅火後附其煙上薰兩手掌。誦呪二十  一遍。願云使我之手作一切法種種得驗者。  即一切得驗前人歡喜。

[0257a10]  又法若人熱病。取好青草擬口。誦呪二十一  遍。以摩病者五十四遍并呪者即差。

[0257a12]  又法日日一遍誦呪。三遍作大護身。三遍作  大結界。五遍誦呪者所愛之人任意即得。六  遍誦呪結界。夜入塚墓一切無畏。

[0257a15]  又法若欲遠行。先於私房七遍火燒薰陸之  香并呪訖。著道行之時數數誦呪行者。路中  賊難鬼難等皆不得近也。

[0257a18]  又法依前法。白月八日於淨室中。取好香花  與粳米飯少少。火燒一千八遍。行法之人一  日不食。著淨潔之衣作此法者。前人尊重恭  敬供養。

[0257a22]  又法取牛糞未落地時。以器承取莫著別處。  即用和水作水壇。壇中心著佛像或佛舍利。  復取母犢並黃牛乳作酥。盛著金鉢中。以右
手無名指攪之。於酥并呪。其酥之上火若出  者。即知得大聰明一誦千偈。若火不出唯煙  與煖者。即知得可聰明。若不得煙煖。自身
伏地擬口於酥器邊。以右手無名指為  斫  喫  酥。即得少少聰明。

[0257b01]  又法於城東門外。好料理地作四肘壇。取坏  塼五箇。中心著一四面各一。又以四水罐盛  水。以柳枝塞口。於四面塼上著之。又取紫檀
摩研水中。即以其水灑於壇上。以赤花供養  於壇。復以胡撚支四枚。各著四水罐邊。復  以五色線遶壇四面。於壇四面之外。以種種
花香飲食。泮與諸鬼。於壇四門敷青草座。  呪師著好淨衣結跏趺坐於青草上。喚摩利  支及諸使者安置。種種供養。呪師手把青草
誦呪。以草從自頭向脚摩之一百八遍。呪師  手作字末利支身印。印中把青草向自頂著。  遣一弟子將壇上四水罐。一一灌於呪師頂
上竟。然後呪師著好淨衣作護身印。念佛禮  佛禮摩利支訖。取龍樹花與龍腦香。及酥合  香三種。七日之中呪師唯食粳米牛乳粥。不
得食餘物。日日呪於上三種藥一百八遍。乃  至第七日。將彼藥安自頂上右肩左肩心上  咽上額上者。得驗。此語不問有別法用。

[0257b19]  又法依前。若人患痔病。取黑線作呪索。病  者頭東脚西臥於床上。以索繫病者腰。又以  引索繫其床脚。并呪二十一遍者痔病即
差。若人患頸治法。准上唯改前繫腰。繫其頸  上為異。

[0257b24]  又法取江水兩邊泥土。以作一百鬼形像。其  中鬼王名曰毘那夜迦。此鬼王頭者作象頭  形。其餘諸鬼頭各各別作諸禽獸形。其身手
脚總作人形。大小長短四指或八指許作之。  取紫檀木以於水研之。用以其水和泥。於地  作壇。以五色土。於壇之上作座處。中心一座
北面二座。南面二座東面二座。於中心座上  著於鬼王像。其餘六座上總分著九十九鬼  像。以諸香花及燃七盞。酥燈飲食等種種供
養。并取安悉香和酥。火燒用以供養。呪師  於西門坐面向東。誦末利支呪七遍。以種種  色線呪二十一遍。然後取壇三面諸鬼像。聚
就於中心鬼王邊一處著之。以其七色線。總  縛著彼鬼像訖。取犢子糞一百八團。一一火  燒并呪。燒一一團時一誦呪。馺婆  (二合引)  訶  (引)  於
前先唱云縛一切鬼。然後唱云馺婆  (二合引)  訶  (引)  如是盡一百八團竟。別處掘地深至人腰作  孔。將彼所縛諸鬼像著於孔中。以諸香花種
種飲食供養彼鬼。然後以上塞於孔上。堅築  以地平復。其鬼永不得出。若彼呪師業病臨  死之時。心中作意解放彼鬼。彼鬼得脫。若作
此法者即得末利支大驗。一切呪驗。

[0257c17]  又法一生之中日日唯食粳米乳粥。數數誦  呪得大聰明。四姓之中得婆羅門大愛念。若  火燒酥酪乳者。剎帝利愛念。若火燒大麥乳
酪者。毘舍愛念。若火燒烏麻滓者。首陀愛念。

[0257c21]  又法若人鬼病口全不語者。呪水二十一遍  泮之即語。

[0257c23]  又法鬼病口合不語。以袈裟角呪二十一遍。  打之即語。

[0257c25]  又法手捻於灰。呪之七遍散四方結界。又法  以泥作彈丸十箇各擲十方作大結界。

[0257c27]  又法若婦人難產。呪烏麻油七遍。以摩臍上  即得易產。

[0257c29]  又法若共他論議得勝時。被他相憎嗔一隻  相言。

[0258a02]  又共他鬪諍。被他相言枷鎖官邊。問罪是非  之時。取白菖蒲呪二十一遍。繫著右臂。復以  左手作歡喜印并呪之。即得大勝之理。若數
誦呪種種得驗。

[0258a06]  又法若人被毒蟲螫者。呪師取五色線作呪  索二十一結。以繫自右手臂上訖。向彼螫人  邊去。取柳枝呪之。數數以手摩彼人即差。

[0258a09]  若人被惡毒蛇所螫臨死之時。呪師以自手  掬取水。漱口七遍誦呪。以其水泮於病者二  十一遍竟即差。

[0258a12]  又若人身生惡瘡者。和泥塗於瘡上二十一  遍并呪即差。

[0258a14]  又若畜生遇時氣病者。於城正中央然穀樹  火。以牛乳火燒并呪即差。夜裏應作此法。其  明日午時還燒穀樹火。取白芥子油與白芥
子相和。火燒一千八遍并呪即差。

[0258a18]  又法取俱嚕陀木一千八段  (此木相狀似菩提樹)  一一火燒  并呪各一遍者。一切鳩槃荼藥叉等鬼神皆  悉歡喜。

[0258a21]  若火燒冬苽少少一千八遍者。一切魍魎悉  皆歡喜。

[0258a23]  若取塚墓之上樹木一千八段。與烏麻相和  火燒并呪一千八遍者。一切大惡鬼神歡  喜。

[0258a26]  又法若取菩提樹枝一千八段。一一塗酥火  燒一千八遍并呪者。四大天王歡喜愛念。

[0258a28]  又法若人癲病者。呪師取一切五穀相和。以  手掬取呪之火燒一千八遍者。鬼神歡喜即  得治病。

[0258b02]  若取安悉香擣之為丸。塗酥火燒一千八遍  并呪者。摩醯首羅及傍邊天一切歡喜。

[0258b04]  若依以前法作壇。種種供養。壇中心著佛像  或佛舍利。取喝囉迦沙彌陀木  (此是苦練樹之別名)  三千
八段。與酥酪蜜中塗之。一一火燒各一段一  呪。如是盡三千八段。作此法者造四重五逆  罪滅而得驗。

[0258b09]  若行者依前法作水壇訖從白月八日至十五  日。日日取紫薑木一千八段。塗酥火燒并呪  者。末利支即來入道場遂其所願。爾時行者
眼見末利支身得大驗。

[0258b13]  若一日不食作此法種種供養者。得末利支  大驗。

[0258b15]  又若欲得錢財者。黑月十四日至十五日兩  日之中。每日三時取烏麻粳米及粳米花三  種。火燒并呪者即得錢財。

[0258b18]  又法若欲得縛魔者。七日之中日日取苦練  樹枝。一名菩提樹。一千八段。一一塗於白芥  子之油中火燒者。即得縛。若呪師或俗人行
此呪法時。官府知之捉得者。被枷鎖縛時。數  數誦此呪縛永不得。

[0258b23]  若人相瞋取烏麻油滓與粳米糠相和。火燒  一千八遍并呪者。即得前人瞋即歡喜。若取  烏麻火燒一千八遍者。前人愛念歡喜。

[0258b26]  又法若欲得錢財者。七日之中日日取石榴  草莖。長六指一千八段。一一火燒并呪者。即  得錢財。

[0258b29]  又法欲向他人處索所愛物者。取白菖蒲呪  之一千八遍。繫自臂上乞之無所不得。

[0258c02]  又法二十一日日日三時。取安悉香擣之為  丸一千八丸。用塗酥酪蜜中。一一火燒并呪  者。向王百官邊去者前人歡喜愛念。若欲得
作綱維者。七日之中日日三時。取眾名香擣  之為丸一千八丸。一一塗酥火燒并呪者。即  得綱維。又法若行者洗浴入道場作水壇等
種種供養。喚末利支安置。如是滿十萬遍。作  此法訖然後口云結界  (莫手作印)  。隨行者所願皆  得成就。一切難事易得辦之。然破他人作法  之事。

[0258c12]  爾時末利支白佛言。世尊我有別法。今欲說  者用好紫檀木廣三指長三寸。其木一面刻  作末利支形。作女天。其像左右各刻。作兩末
利支侍者。亦作女形。復以別紫檀木作蓋蓋  之。作此像已。欲行遠道。將於此像不離自身。  隱藏著之莫令聽人知。日日數數誦呪。

[0258c18]  若有所願欲作水壇。壇中心安像。喚末利支  安置。以種種供養。復取蓮華一百八箇以供  養之。其供養法。手取一一蓮華呪之用以供
養。復以烏麻粳米火燒一千八遍并呪訖。把  像種種得驗  (此語應知)  上件諸法皆作水壇等。種種  供養始得驗之。末利支說此法竟。與諸天龍  八部禮佛而退。

[0258c25]  怛姪他阿羅居隷阿羅居隷吉利帝底薩婆伽  羅醯鼻  (毘簸反)  薩菩烏波塗瑟  [齒*齊]  鼻  (反同前)  薩婆伊
底廋烏波達囉髀鼻  (反同前)  勒叉勒叉莫麼  (某甲)  耶寫莎嚩  (二合引)  訶  (引)

[0258c29]  有一本云。作天像法。其像二手。左一手屈臂  向上平橫。當左乳前把拳。拳中把拂。形如講  法師高座上所把形。於其拂中作西國萬字
文形。亦如佛像胸上字。字四曲內各作日形。  一一著之著四箇日形。其拂上作焰形。右一  手申臂及指解垂下。其作像法。畫像一種無
別。其像身長一寸二寸乃至一肘。

[0259a07]  怛姪他阿羅拘梨阿羅拘梨雞利底跢薩嚩  (去)  伽囉醯鼻  (比可反)  薩菩鉢跢羅髀鼻  (同上反)  薩
婆伊都廋鉢跢囉鞞弊曷勒叉曷勒叉麼  麼  (某甲)  夜寫莎嚩  (二合引)  訶  (引此一呪欲以挍言)

[0259a10]  以後別此呪縛賊。

[0259a11]  曼殊室利菩薩說呪曰。

[0259a12]  歸命同千轉頭。

[0259a13]  那冒曼殊室利曳矩摩羅菩多夜怛姪他醯  利底瑟吒  (上二合)  怛婆羯羅  (上)  趺途徙摩  遮羅  (上二合)  莎嚩
(二合引)  賀

[0259a16]  又若在道行逢賊時。呪手大母指急把指。遇  賊無難。若呪衣袂或衣衿。左綟七遍急把誦  呪而過。

[0259a19]  除睡呪

[0259a20]  怛姪他伊底彌底只底比迦那羶底波陀恥  莎嚩  (二合引)  賀  (引)

[0259a22]  若人坐中多睡時。於佛前至心誦七遍便少  無也。

[0259a24]  毘沙門呪曰。

[0259a25]  那謨裴鑠囉皤拏寫摩訶曷囉闍寫施鞞娑婆  (二合引)  呵  (引)  施皤跋趺犁娑婆訶

[0259a27]  若呪淨油七遍若二七遍。用塗臥所。乞財物  等得如所願。

[0259a29]  呪一切賊法

[0259b01]  補魯那補魯那主嚕訶主嚕訶薩寫娑婆  (二合引)  訶

[0259b03]  更有呪縛賊呪。

[0259b04]  伽吒加吒僧伽吒我今為加吒終不為解加  吒

[0259b06]  又若被賊。燒香誦呪。若有疑者并稱名。若  不知者但當面誦呪呪之。賊即自縛自道盜  物。得已然後解放大驗也。

末利支提婆花鬘經

* * *

【經文資訊】大正藏第 21 冊 No. 1254 末利支提婆華鬘經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
