佛說大悲空智金剛大教王儀軌經卷第一(大幻化普通儀軌三十一分中略出二無我法)
宋西天三藏銀青光祿大夫試光祿卿普明慈覺傳梵大師法護奉　詔譯

金剛部序品第一

[0587c11]如是我聞。一時薄伽梵。住一切如來身語心金剛喻施婆倪數祕密中祕密出生妙三摩地。時彼世尊從是三摩地起。讚言善哉善哉
金剛藏菩薩摩訶薩。奇哉金剛薩埵大薩埵三昧耶薩埵。悉從大悲空智金剛大菩提心之所開示。

[0587c17]爾時金剛藏菩薩。聞是語已即白佛言。世尊云何金剛薩埵。云何大薩埵。云何三昧耶薩埵。唯願世尊為我解說。佛告金剛藏菩薩。金
剛者謂不可破壞。薩埵者謂三有一性。勝慧相應是名金剛薩埵。謂於大智勝味充滿。是名大薩埵。謂常行三昧。是名三昧耶薩
埵。時金剛藏菩薩重白佛言。世尊空智金剛者。於如是名云何攝受。云何名空智。何等名金剛。佛告金剛藏菩薩。空智者謂即大
悲空智。金剛者體即勝慧。以勝慧方便成就儀軌。於彼見聞有大力。能種種成辦。謂降伏禁止。或却他軍及瑜儗尼。如其正理生住因
緣。以識智成辦如其出現諸佛聖賢。是為空智最初出生行相。又復於大悲性如是解脫。則於縛性縛。遍能了知悉皆解脫。所以者何。
彼勝慧性及所知性悉非性故。彼空智性亦非性故。以本然智決諸疑網。照解諸法本然不起。時金剛藏菩薩重白佛言。世尊如是空
智云何而有血脈之相。佛告金剛藏菩薩。彼血脈相有三十二種。是名三十二菩提之心。又此漏法於大樂處總有三種。謂羅羅拏辣
娑摩阿嚩底。羅羅拏者即勝慧自性。辣娑拏者謂善方便。阿嚩底者是中說。離能取所取。又此三種即是住持不動清淨智月。彼三十
二種血脈者。謂一者不可破壞。二者微妙色相。三者天。四者左邊際。五者短。六者酤摩惹。七者性。八者施迦。九者過失。十
者阿尾吒。十一者本母。十二者設哩嚩梨。十三者清涼。十四者焰熾。十五者羅羅拏。十六者辣娑拏。十七者阿嚩底。十八者量。十九者青色。二十者平等。二十一
者因。二十二者相應。二十三者喜。二十四者成就。二十五者煗。二十六者蘇末他。二十七者轉。二十八者欲。二十九者忿怒。三十者迦多演尼。三十一者童子。
三十二者施設。是名三十二種血脈之相。

[0588a24]復次金剛藏菩薩白佛言。世尊此何因緣有如是相。佛告金剛藏菩薩。謂欲成熟三有。遠離一切能取所取。以諸方便了別性相。為持
戒者分別解說。諸佛賢聖智慧方便。三身三業及伊鑁摩野。謂伊者佛眼母菩薩鑁者摩摩枳菩薩。摩者白衣菩薩。野者多羅菩
薩。又復法身輪者具八輻相。報身輪者具十六輻。化身輪者具蓮華相六十四葉。大藥輪者具三十二幅。建此輪者如是次第有四剎
那。謂莊嚴果報作觀離相。依四聖諦謂苦集滅道依四真實謂身真實智真實持明真實聖賢真實。有四歡喜謂喜勝喜離喜俱生喜等。
依四種律謂上座部大眾部正量部一切有部。日月時分晝夜增減。謂於八時有十六分三十二點六十四刻。如是一切四種最初贊
拏梨明妃。從彼臍輪發大智火焚棄五蘊。以佛眼母焚燼諸漏除妄因緣故。

拏吉尼熾盛威儀真言品第二

[0588b13]施一切地上飲食真言曰。

[0588b14]唵(引)(一)阿吽(引)(三)發吒(半音)莎(引)賀(引下同四)

[0588b15]佛言唵阿者作一切法出生門故。

[0588b16]五如來種子者所謂。

[0588b17]捫(一)盎(二)[口*爾]陵(二合引)(三)龕(四)吽(五引)

[0588b18]空智金剛心真言曰。

[0588b19]唵(引)(一)禰嚩畢祖(二)嚩惹囉(二合)吽(引)(三)吽(引)(四)吽(引)
(五)發吒(半音)莎賀(六)

[0588b21]佛言一切真言句首。當安唵字。次置吽發吒字。後用莎賀字。

[0588b23]阿閦如來真言曰。

[0588b24]唵(引)(一)遏(二)葛(三)拶(四)吒(五)多(六)波(七)野設莎賀
(八)

[0588b26]佛言一切瑜儗尼種子字。

[0588b27]遏(一)阿(引)(二)壹(三)翳(引)(四)嗢(五)污(引)(六)哩
(七)梨(八)嚕(九)盧(十)伊(十一)愛(引)(十二)鄔(十三)奧(引)(十四)暗
(十五)惡(十六)

[0588b29]二臂明王真言曰。

[0588c01]唵(引)(一)怛懶(二合)路(引)歌(引)(二)叱波各(引)(三)吽(引)
(四)吽(引)(五)吽(引)(六)發吒(半音)莎賀(七)

[0588c03]四臂明王真言曰。

[0588c04]唵(引)入嚩(二合)囉(二)入嚩(二合)囉毘喻(二合引)(三)吽(引四)吽
(引)(五)吽(引)(六)發吒(半音)莎賀(七)

[0588c06]六臂明王真言曰。

[0588c07]唵(引)(一)吉胝吉胝(二)嚩惹囉(二合)吽(引)(三)吽(引)(四)吽(引)
(五)發吒(半音)莎賀(六)

[0588c09]加持真言曰。

[0588c10]唵(引)(一)阿(引)(二)吽(引)(三)

[0588c11]淨地真言曰。

[0588c12]唵(引)(一)犖叉(上呂角切下同)犖叉(二)犖叉吽(引)(三)吽(引)(四)吽
(引)(五)發吒(半音)莎賀(六)

[0588c14]禁止真言曰。

[0588c15]唵(引)(一)吽(引)(二)莎賀(三)

[0588c16]發遣真言曰。

[0588c17]唵(引)(一)龕(二)莎賀(三)

[0588c18]忿怒真言曰。

[0588c19]唵(引)(一)紇陵(二合引)(二)莎賀(三)

[0588c20]降伏真言曰。

[0588c21]唵(引)(一)吽(引)(二)莎賀(三)

[0588c22]鉤召真言曰。

[0589a01]唵(引)(一)枯(二)莎賀(三)

[0589a02]又降伏真言曰。

[0589a03]唵(引)(一)捫(二)莎賀(三)

[0589a04]信愛真言曰。

[0589a05]唵(引)(一)酤嚕梨(引)(二)紇哩(二合引)(三)莎賀(四)

[0589a06]佛言若天旱時欲請雨者。先建曼荼羅。用寒林線。絣量界道。於壇中心。以寒林中五色粉。骨作白粉。炭作黑粉。甎作赤粉。雄黃作黃粉。
陬羅葉作緣粉(以石碌代之)粉畫空智金剛大明王。八面四足一十六臂。面各三目作忿怒相。踏阿難陀龍王。復以香泥捏造阿難陀龍王像。
其龍王及妃種子字並用朴堊。以五甘露沐浴散黑色花。次以龍華樹汁塗之(或以白蒿汁代之)復以象眵塗龍王頂上。於黑月十四日。取黑牛乳
盛滿器中。令黑色童女合青色線。於壇西北隅開一小池。以阿難陀龍王安彼池中。然後阿闍梨依法厲聲。無間誦此請雨真言曰。

[0589a18]唵(引)(一)苦嚕苦嚕(二)渴痆(女轄切下同)渴痆(三)末娑末娑(四)渴吒渴吒
(五)枯吒野枯吒野(六)阿難多(七)閦婆葛囉(引)野(八)那(引)誐(引)提鉢多曳(九)
呬呬嚕嚕紺(十)薩鉢多(二合)播(引)多(引)羅誐耽(引)(十一)那(引)誐(引)那
(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑
(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽
(引)(二十三)吽(引)(二十四)吽(二十五)莎賀(二十六)

[0589a26]誦此真言。若時不雨。即當倒誦此呪。降霔大雨。又若不雨。令彼龍王頭破七分如蘭香梢若欲止雨。取寒林衣置於坐下。誦此真言即
能止雨。止雨真言曰。

[0589b01]唵(引)(一)阿哩也(二合)(二)設摩(二合)舍(引)那畢哩(二合)夜(引)野
(三)吽(引)(四)吽(引)(五)吽(引)(六)發吒(半音七)

[0589b03]復次成就法。謂降伏他軍速令破壞。當用畫石為末入五甘露。以斷鐵草和合為丸。加持誦此真言曰。

[0589b06]唵(引)(一)嚩惹囉(二合)葛哩多(二合)哩(二)呬嚩惹囉(二合引)野(三)吽
(引)(四)吽(引)(五)吽(引)(六)發吒(半音七)

[0589b08]應先誦此真言一十萬遍。或一百萬遍。得成就已。即用前藥丸畫缾器頂。悉令周匝無使斷絕。即得他軍速皆破壞。

[0589b11]若欲成就底羅紺法當用末羅摩子。白色曼度迦華。及斷鐵草。阿閦毘藥。於日蝕時和合作鉞斧形。踏兩足下誦此真言曰。

[0589b14]唵(引)(一)嚩惹囉(二合)酤吒(引)囉(二)播(引)吒野播(引)吒野(三)
吒吒(四)吽(引)(五)吽(引)(六)吽(引)(七)發吒莎賀(八)

[0589b16]誦此真言一百萬遍。即得成就一切聖賢。尚不違越何況破壞焰摩羅界。

[0589b18]復次成就法。若欲作諸瘧病。於阿哩迦樹葉上。用唧多迦毒辣藥。書彼設覩嚕名字。棄擲稻糠火中。誦此真言曰。

[0589b21]唵(引)(一)呬(引)嚩惹囉(二合)(二)入嚩(二合)囉入嚩(二合)囉(三)
設咄籠(二合)(四)勃籠(二合)(五)吽(引)(六)吽(引)(七)吽(引)(八)發吒莎賀

[0589b24]誦此真言一阿庾多即得成就。

[0589b25]若欲成就開摩黏法。於自臍輪作是觀想。或於腹上觀想成辦。然後乃見摩黏自開。若欲作信愛法。於月八日分詣無憂樹下。著赤色
衣食未捺那果。以肝摩唧歌樂汁塗於額上。誦此真言曰。

[0589c01]唵(引)(一)阿目計(引)弭(二)紇哩(二合引)嚩施(引)(三)婆鑁覩(四)
娑(引)賀(引)(五)

[0589c03]誦此真言一阿庾多。無令間斷即得成就。

[0589c04]若欲制止日月。當用阿闍梨飯作日月狀。置金剛水中誦此真言曰。

[0589c06]唵(引)(一)嚩惹囉(二合)哩葛(二合引)(二)摩(引)左羅(三)摩(引)左羅
(四)底瑟吒(二合)(五)底瑟吒(二合)(六)呬嚩惹囉(二合引)(七)野吽(引)(八)吽(引)
(九)吽(引)(十)發吒(十一)莎賀(十二)

[0589c09]誦此真言七百萬遍。即得日月制止。於彼晝夜無能分別。又金剛喻沙多成就法。於日後分。令一具相童女。以諸香華供養。念此真言
一百八遍。然後用油沐浴。取多羅樹汁。塗於童女大拇指上。及用此真言加持。即時應現乃問三世之事。時彼童女隨問為說。誦真言。

[0589c15]唵(引)(一)那誐囉(二合引)那誐囉(二合引)

[0589c16]又成就法。

[0589c17]尾盧野(引)尾盧野(引)

[0589c18]誦此真言時象即犇走。

[0589c19]曼摩(引)曼摩(引)

[0589c20]誦此呪時虎即犇走。

[0589c21]底梨野(引)底梨野(引)

[0589c22]誦此呪時熊即犇走。

[0590a01]伊梨弭梨扑扑

[0590a02]誦此呪時蛇即犇走。

[0590a03]佛告金剛藏菩薩。如我往昔亦以是法。調伏護藏醉象悉令犇走。此遨哩明妃。設嚩哩明妃。金剛拏吉尼即無我義。彼地行空行鉤召
發遣。悉相應故。

一切如來身語心聖賢品第三

最初觀於慈　　次即觀於悲
第三當觀喜　　一切處學捨
初空性菩提　　第二集種子
三成辦形像　　後當觀字義
現前觀囉字　　成熾盛日輪
於彼日輪中　　吽字金剛業
又復觀杵形　　牆網悉周遍
先觀沒哩多　　成法界智者
行人坐其上　　自體即空智
自心想囉字　　成輝曜日輪
於中觀吽字　　惠方便自性
青色大忿怒　　金剛吽歌囉
以內心真實　　猶若金剛杵
又復觀吽字　　出生忿怒相
謂大悲金剛　　猶如青蓮色
此大悲金剛　　或如日暉色
見彼若虛空　　當如是信解
持諸莊嚴具　　供養八明妃
遨哩鹿郎蹉　　陬哩摩痆器
尾多梨者水　　渴三摩哩藥
卜葛西獻杵　　設嚩哩六味
贊拏哩音樂　　供養於本尊
努弭哩歌舞　　彼妙樂大樂
隨日月晝夜　　住是種子中
說如是有情　　勝歡喜自性
轉現大神通　　廣覆虛空壇
漸略一心中　　悉成忿怒相
青色日輪中　　眼紅曼度迦
髮纏金色髻　　用五印莊嚴
輪環及瓔珞　　手釧金色帶
表五佛清淨　　說此名印契
見彼忿怒相　　十六童女形
左手持金剛　　及彼葛波羅
朅椿誐亦然　　右手青色杵
應詣寒林中　　成就本所尊
口誦吽迦囉　　八明妃圍繞
隨其方便說　　自身即寒林
四臂謂四魔　　令降伏清淨
應誦於吽字　　色相如前說
彼左第一臂　　手執葛波羅
以天阿修羅　　盛甘露充滿
次右第一臂　　手執金剛杵
次左第二臂　　及右第二手
般若蜜多教　　或即佛形像
次三面六臂　　左手持甘露
右手或日月　　彼最初青色
臂相如前說　　都無有是相
清淨波羅蜜　　彼左第一臂
手執三戟叉　　次右第一臂
手執金剛杵　　左第二臂鈴
右第二執刀　　餘左右二臂
金剛星伽羅　　以二種和合
佛像般若教　　或復左右手
刀及葛波羅　　應於空寂處
成辦三界事

賢聖灌頂部品第四

[0590c06]先於自心及自種子。出生黑色熾然光焰。左手執鉤右手期剋。如佛住三界中。鉤召八大明妃。隨其供養本尊。先以唵字得一切如
來灌頂。即以彼佛成空智明王相。持五甘露成辦五如來賢瓶。作五種灌頂。當灌頂時。散眾名華及欝金香。擊鼓歌詠。供養金剛部
佛眼母等。而能成辦空智三界。加持於四威儀。如彼聖賢當如是知。

大真實品第五

一切法自性　　於此悉皆無
謂非色非聲　　即無聞無見
及非香味觸　　亦無能觸等
善解瑜伽者　　非心非所緣
於諸母姊妹　　亦應常供養
彼努弭明妃　　如那胝染師
贊拏哩明妃　　猶若淨行女
勝慧方便中　　依供養儀軌
如其不分別　　當覲策親近
若非祕密者　　當獲如是苦
墮咩拏賊中　　履猛火地上
此五部印呪　　說為解脫因
而復說此印　　名金剛祕密
謂金剛蓮華　　事業如來寶
說如是五部　　為最上大悲
金剛努彌印　　蓮華舞亦然
事業為染師　　如來清淨女
寶部贊拏哩　　此五印決定
如來部亦然　　總略而分別
去即如來行　　來即吉祥座
以勝慧相應　　是如來所說
開說為六種　　總略唯五部
後復有三事　　謂身語意業
又說此五部　　即五蘊自性
如是出生身　　是說為此部
無所觀聖像　　亦無能觀者
無真言住處　　成五種自性
大毘盧遮那　　及阿閦如來
不空成就佛　　寶生無量壽
梵王尾瑟拏　　及與大自在
一切眷屬等　　故真實開示
梵王成正覺　　尾瑟努信愛
大自在吉祥　　一切常安住
廣大真常樂　　開悟令愛樂
如是自身中　　出生諸賢聖
是人有福智　　猶如薄伽梵
自在熾盛等　　具足六種德
又如佛世尊　　破諸煩惱魔
亦如大智母　　出生諸有性
勝慧諸姊妹　　能分別顯現
復如染師女　　作歌詠舞戲
念彼如染師　　親近諸眾生
說彼如女人　　出生諸功德
歌詠如勝慧　　旋轉成大悲
說努弭明妃　　故不受諸觸
於彼諸聖賢　　說多種稱贊
當畫曼拏羅　　行相如前說
如其以指縛　　或作掣開印
於彼靜思惟　　隨應成觀行
獲如是妙樂　　於自常受用
淨盡生老門　　說名安樂定

佛說大悲空智金剛大教王儀軌經卷第一

***

【經文資訊】大正藏第18冊No.0892佛說大悲空智金剛大教王儀軌經
【版本記錄】CBETA電子佛典2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，北美某大德提供
【其他事項】本資料庫可自由免費流通，詳細內容請參閱【[中華電子佛典協會資料庫版權宣告
](http://www.cbeta.org/copyright.php)】

***




本網站係採用CreativeCommons姓名標示-非商業性-相同方式分享3.0台灣(中華民國)授權條款授權.
Copyright©1998-2016CBETA
