廣大寶樓閣善住祕密陀羅尼經  卷中
大唐天竺三藏菩提流志奉　詔譯

◎持心呪法品第四

[0641c13]  持心呪者誦百千遍得見一切如來。若誦二  百千遍得見一切佛土。若誦三百千遍得入  一切壇場。悉得成就一切呪法。若誦四百千
遍得於仙人中轉輪王。若誦五百千遍得入  一切阿修羅宮中。若誦六百千遍得見一切  伏藏。若誦七百千遍即了過去知宿命事。若
誦八百千遍即得寶印三摩地。若誦九百千  遍得一切菩薩神變加持。若誦十百千遍得  一切如來灌頂佛地。與一切如來同會。如是
倍增而獲無量殊勝功德。若造五逆罪誹謗  聖人誹謗正法。應入阿鼻地獄者。誦呪一千  遍。所作罪業悉皆消滅。得不退位悟宿命智。
眼耳鼻舌身意六根清淨。增長無量殊勝功  德。兼獲世間種種事業隨意成就。

[0641c27]  復次說雄黃法。取好雄黃一小兩許置赤銅  器中。從月十三日身自洗浴。著鮮淨衣喫三  白食。謂酥乳酪。於世尊前呪十萬遍。至十五
日夜所呪雄黃現三種相。若煖若煙若光焰  即得成就。若其煖時持呪之人身隱不現。阿  修羅窟門開見一切宮殿悉皆得入。若意樂
所作皆得成就。即得仙人轉輪王位。取少雄  黃點自額上。若見煙出即點眼上。當見一切  菩薩宮殿住處。又見一切金剛種性。遠離一
切諸惡魔眾。得達一切法藏。隨所去處皆得  通達。若見光焰即騰虛空。得見光焰陀羅尼  三摩地。得入三十三諸天中王所欲皆得。若
於山頂誦呪。得為一切眾生尊重所求皆得。  一切贍部人咸來恭敬。於水池邊誦此呪一  千八遍。一切諸龍皆悉降伏。取白芥子呪千
遍散擲虛空。即便大雨降伏諸龍。若日日誦  持即得種種殊勝吉祥。取一瓶水以因陀羅  呵悉多藥  (白及藥也)  及鉢羅奢  (赤藥也)  白芥子。并欝
金香紫檀白檀等香各一小兩半。內前瓶中  誦呪一萬遍。取此香水洗浴一切大病患人  皆得除差。及滅一切罪障。所有符書  �  禱皆
悉消滅。獲得一切殊勝吉祥。若有婦人意欲  求男。以此水洗浴即便生男。若有諸人誦持  餘呪無能驗者。以此水洗浴即便有驗。如是
一切速得成就。及餘事業亦得成就。

誦隨心呪法品第五

[0642a24]  誦隨心呪者滿一萬遍。所有障礙諸鬼神等。  悉來敬禮持呪者足。作如是言。救護我等勿  斷我命。所使我者決定得了。若誦二萬一千
遍者。即使得一切天龍為天中主。所出言辭  天皆奉行。若誦三萬遍一切藥叉羅剎咸悉  伏從  (四萬遍梵本闕)  若誦五萬遍所欲追攝。若天若龍
若藥叉若迦樓羅若緊那羅阿修羅摩睺羅。  及仙人婇女沙門婆羅門剎利種種人等。以  安悉香及白芥子燒之若誦六萬遍得無垢  三摩地。若誦七萬遍得作仙人轉輪王。若誦
八萬遍執金剛手菩薩及與眷屬來現其前。  若誦九萬遍得諸菩薩施與無畏。若誦十萬  遍得盡見過去如來。隨意所適無有隨礙。得
一切陀羅尼經論一切如來加持。令證無上  菩提。及得種種出世間法皆得成就。諸佛如  來無不隨喜。

◎

雜呪品第六

[0642b12]  壇前欲坐誦此呪曰。

[0642b13]  唵摩尼軍荼利吽吽莎訶

[0642b14]  誦七遍然後坐。作餘護持法。

[0642b15]  次結界呪曰。

[0642b16]  唵摩尼微射曳達羅達羅吽吽莎訶

[0642b17]  誦此呪呪白芥子七遍。散於壇中便成結界。

[0642b18]  次結十方界呪曰。

[0642b19]  唵膩嚩  [口*栗]  多摩尼阿盧止囉枳  [口*栗]  底吽吽泮吒

[0642b20]  誦此呪呪香水。和白芥子百八遍散灑十方。

[0642b21]  辟毘那夜迦呪曰。

[0642b22]  唵摩尼鉢囉婆嚩儞賀囉賀囉吽泮莎訶

[0642b23]  誦此呪呪灰水二十一。遍散於十方。

[0642b24]  頂髻呪曰。

[0642b25]  唵伐質囉摩儞帝瑟吒帝瑟吒吽吽泮泮

[0642b26]  誦此呪七遍以呪自身手以摩自頭頂。

[0642b27]  護衣呪曰。

[0642b28]  唵摩尼微布黎地唎吽泮吒

[0642b29]  誦此呪呪香水灑衣上。

[0642c01]  洗手呪曰。

[0642c02]  唵  [口*物]  [口*柱]  (丁廋反)  筏底訶囉訶囉摩訶摩儞吽吽泮

[0642c03]  誦此呪呪水。洗手及周灑身上。

[0642c04]  洗浴呪曰。

[0642c05]  唵蘇涅隷摩羅伐底訶囉訶囉跛晚弭哩吽莎  訶

[0642c07]  誦此呪呪白芥子和水呪一百八遍浴身。

[0642c08]  次結護呪曰。

[0642c09]  唵摩尼達哩吽吽泮吒

[0642c10]  誦此呪用結護。一切香華果等及所用之物。  皆用此呪而結護之。

[0642c12]  結索呪曰。

[0642c13]  唵地哩地哩微摩羅迦哩吽吽泮吒

[0642c14]  次散華呪曰。

[0642c15]  唵薩婆怛他伽多布社摩儞吽吽

[0642c16]  所有香華皆誦此呪散之。散時亦誦。

[0642c17]  塗香呪曰。

[0642c18]  唵薩婆怛他伽多乾陀摩儞馺頗囉拏吽吽

[0642c19]  誦此呪呪香塗壇。

[0642c20]  燒香呪曰。

[0642c21]  唵拾縛哩多摩尼阿勃羅古吒娑頗羅拏  (上)  微  伽低吽

[0642c23]  然燈呪曰。

[0642c24]  唵什縛哩多始佉哩陀嚩哩吽吽泮吒

[0642c25]  壇外施一切天鬼等呪曰。

[0642c26]  唵鉢囉嚩囉竭囉縛底娑囉娑囉吽吽

[0642c27]  次上遏迦呪。亦於天神邊。日別散糠米花。誦  此呪散之。呪曰。

[0642c29]  唵摩訶摩儞布囉耶達囉達囉吽吽

[0643a01]  次壇中日別獻佛食誦此呪曰。

[0643a02]  唵摩訶摩儞微布犁吽吽婆囉婆囉吽吽

[0643a03]  次獻火食呪曰。

[0643a04]  唵什縛囉薩普囉伽伽那鉢囉多囉尼吽吽

[0643a05]  次把數珠呪曰。

[0643a06]  唵阿盧止囉摩儞鉢囉縛多耶吽

[0643a07]  以此呪誦七遍已。即成就一切如來無量百  千呪法。若准摸壇界。以此呪呪繩七遍。可用  拼界道。

[0643a10]  次結加趺坐呪曰。

[0643a11]  唵拔折囉摩儞迦囉緊枳唎枳唎吽吽泮吒

[0643a12]  (此呪是前結加趺坐呪前呪是欲令誦時呪應知)  。

[0643a13]  次念誦時呪曰。

[0643a14]  唵蘇鉢囉縛底多吠藝摩儞摩儞莎訶

[0643a15]  啟告諸佛願知呪曰。

[0643a16]  唵薩婆怛他伽多喃縛庾社鞞多囉多囉吽吽  摩儞迦那寧莎訶

[0643a18]  次請一切諸佛呪曰。

[0643a19]  唵蘇微布羅鉢囉鉢囉縛黎杜嚧杜嚧吽吽

[0643a20]  次求願呪曰。

[0643a21]  唵薩婆怛他伽多地瑟吒質多僧洛叉跋社黎  吽吽

[0643a23]  誦此呪時當作是念。願一切諸佛等心擁護  施堅固力。

[0643a25]  次求菩薩願呪曰。

[0643a26]  唵蘇微布羅縛多寧訶囉訶囉吽

[0643a27]  誦此呪時作如是念。願得妙廣博藏放無畏  光。

[0643a29]  請一切天龍呪曰。

[0643b01]  唵阿鼻娑摩耶拔質黎達囉達囉吽

[0643b02]  當作是念。無邊三末耶金剛執持不可動壞。

[0643b03]  次請四天王等呪曰。

[0643b04]  唵摩儞微迦縛低吽

[0643b05]  侍者呪曰。

[0643b06]  唵濕婆摩儞呼嚧呼嚧吽

[0643b07]  誦此呪用結護壇外供事弟子。

[0643b08]  入道場呪曰。

[0643b09]  唵薩婆怛他伽多拔折唎儞達囉達囉吽吽

[0643b10]  當於道場側跪地合掌。誦此呪已作如是念。  願一切如來以金剛力加持我。

[0643b12]  次獻一切佛及一切菩薩諸天等呪曰。

[0643b13]  唵微囉微囉制伽伽那縛泗儞囉呼囉呼吽

[0643b14]  所有一切香花飲食。皆誦此呪用持上之。

[0643b15]  次擁護身呪曰。

[0643b16]  唵摩儞蘇婆儞微伽縛低阿囉叉多摩尼吽

[0643b17]  次發遣諸聖呪曰。

[0643b18]  唵薩婆怛他伽多俱盧儞低娑摩囉微伽低什  縛羅什縛羅吽莎訶

[0643b20]  此呪通一切處用。所謂送尊上遏伽香花飲  食等。此上並是心呪。皆有殊勝威力。若有用  者先誦八百遍。然後作法。但念誦成就一切
善業。消滅一切惡業。一切苦惱皆悉解脫。諸  佛如來為決定授記。當得作佛。先世惡業受  持此呪。悉皆消散速證菩提。獲無量恒河沙
等無量功德。速成正覺能轉法輪。

結壇場法品第七

[0643b28]  爾時世尊說壇場法。先擇勝地然後作壇。其  壇場作四門。以五色彩畫。其彩於新器中和  香。然後用之。其壇中心作一小壇。方圓二肘。
以白檀香欝金香而塗飾之。其大壇四肘。以  牛糞塗飾。其小壇中畫一佛像。其佛前作一  蓮華。七寶莊嚴。於蓮華臺中畫作一輪。輪有
百輻。有輞有齊以金飾輪。輪外畫焰光。其蓮  華莖如毘琉  璃  色。左邊畫執金剛菩薩。而作  嗔相手執白拂  (一本云左手把杵右手把鉞斧)  右邊畫寶光金剛
菩薩。種種瓔珞以為嚴飾。一手擎寶珠。一手  執白拂  (一本云把數珠)  四角各畫四大天王。身著衣甲  手執器仗。種種瓔珞而嚴飾之。作嗔怒相。其
小壇中畫七珍堦道。於其壇上懸繒幡蓋。其  壇大門向東而開。四角各置一金銀瓶。或無  金瓶。瓦瓶金塗。中盛滿香水。及安妙花。銀瓶
無者。亦應如是滿中盛乳。於小壇東門內南  邊。畫吉祥天女。種種瓔珞而以莊嚴。北邊畫  餉棄尼天女。壇中門應畫金剛使女神形。安
八臂。種種瓔珞以為嚴飾。手執刀杖。於小壇  上懸種種幡蓋。然三十二燈。種種花果散其  壇上。於佛像前。置金香爐燒蘇合香。於小壇
外。置銀香爐燒安悉香。於摩尼藥叉前燒蘇  合香。於四天王前燒薰陸香及薩闍羅娑香  (白膠  香也)  於吉祥天女前燒白檀香。於餉棄尼天女前
燒安悉香。於金剛使女前燒薩羅計香  (青膠香也)  其  諸天神各各別以飲食而供養之。其小壇四門  外各立吉祥標。於其東門外畫鬼子母神。有
七鬼子圍繞。於南門外畫大自在天神。於西  門外畫花齒羅剎女。於北門外畫毘摩天女。  有七婇女圍繞。於壇四邊上插畫三十二箭。
其一一箭各畫懸五色彩帛纏之。壇四面懸  五色幡。應作七種油餅。於大壇外更置三十  二淨水盆。盆中安種種花。三十二淨水瓶。瓶
內各別安漿。三十二香爐。然一百八燈。懸一  百八琉蘇  (花鬘是也)  散種種粖香然種種香。所謂安  悉。薰陸。悉必栗迦香  (苜蓿也)
栴檀。沈香。多伽羅  (杜莖藥也)  蘇合。薩羅計  (青膠香也)  五味香。龍腦香。麝香。欝  金。紫檀等香。以為塗香。塗天神上。復以乳酪
沙糖石蜜水各盛以八瓶。復以乳粥  (所謂糠米菉豆胡麻牛酥  相和作即是)  糠米飯歡喜團  (所謂少糖糠米麰和蜜漿作之)  各有八盆。復
盛四瓦椀油四瓦椀酥。四瓦椀沙糖。四瓦椀  油麻。四瓦椀果子。四瓦椀七種穀子。作種種  食散於壇外。所謂  [飢-几+夾]  餅。煎餅。小豆煎餅  (所謂菉豆
末和蒱桃漿作之)  油麻煎餅。無憂妙味餅。酥餅。沙糖餅。  復於大壇西門外。置二香水瓶。并置所供養  飲食。欲入道場時先誦此呪呪門兩邊香水  瓶。呪曰。

[0644a18]  唵摩訶毘布羅  (一)  鉢羅底  (丁以反二)  瑟恥多悉睇  (三)  阿鞞詵者  (四)  麼吽  (二合)
薩婆怛他伽多鼻灑鷄  (五)  婆囉婆囉  (六)  三婆囉三婆囉  (七)  吽吽  (八)

[0644a21]  此呪加持灌頂瓶水。誦此呪者。能除先世以  來所有惡業。令得身心清淨。一切諸佛皆來。  擁護攝受而為授記施其無畏。所有事業。能
令成就得入如來三摩地。悟甚深法。忍登佛  道場成等正覺。

畫像品第八

[0644a27]  爾時世尊告諸大眾。我今說畫像法。而能成  就一切事業。應取新白  [疊*毛]  未割線者。或一肘
或二肘三肘四肘。乃至七肘四方令等。畫一  如來。坐師子座作說法像。於像右邊畫執金  剛菩薩。為赤白紅色。有十二臂皆執刀杖。有
四面。正前一面端正歡喜。左邊一面作嗔相。  右邊一面有牙上出。又一面皺眉可畏相。又  怒兩目。以種種瓔珞而嚴飾之。坐蓮花臺半
加而坐。如來左邊畫摩尼金剛菩薩。有四面  前面歡喜。右面青色。作摩訶迦羅天面。左面  緣色。半作師子面半作人面。後面嗔相。皺眉
露齒作淺綠色。有十六臂。右手把如意珠作  奉佛相。左手持蓮華。一手施無畏。謂仰展  五指如低。二手合掌。餘手皆執諸器杖。所謂
三鋒槊輪刀金剛杵華篋數珠澡瓶利劍經夾  寶塔須彌山。於蓮華臺上半跏而坐。於其座  下。作餉棄尼天女。有八臂。胡跪合掌作供養
佛相。金剛手菩薩座下。作吉祥天女。胡跪執  種種寶器。供養如來相。於吉祥天女後。畫使  者天女。作笑面。有四臂。種種瓔珞而為嚴飾。
手持刀杖。使者餉棄尼天女後。畫花齒羅剎  女。身著素服。以手持花瞻仰如來。於大像前  畫作七寶蓮華。而有千葉。琉璃為莖。其上作  千  輻
輪有輞。四面皆艶光。其下畫作四天王。  種種嚴飾手執刀杖。七寶蓮華下作七寶池。  於池岸上作多眾仙人。皆悉胡跪。或持花或
持寶。或手持香鑪或手持數珠。各異嚴持瞻  仰如來而為供養。於大像上。畫梵天帝釋大  自在天。散花供養。勿以皮膠和於彩色。其畫
像人應受八關齋戒。誦呪之者。著新淨衣食  三白食。於月八日。在如來前如法誦念。至十  五日令滿一億遍。乃見自身而發光明。便悟
無障礙慧眼。證清淨摩尼三摩地。於諸仙人  得輪王位。親見一切如來。若誦一遍不墮一  切惡趣。離諸貪嗔癡無諸嫉妬。成一切功德。
攝受一切善根。諸佛如來之所護念。常來安  慰。能攝一切諸天。一切天龍藥叉乾闥婆迦  樓羅緊那羅摩睺羅伽人非人等。皆來供養。
國王大臣常應恭敬。在於人間遊行無畏。諸  波羅蜜皆速成就。其有但受持讀誦者。無量  功德。若能如法結壇場畫像備諸壇法。彼人
功德與佛無異。為諸人天之所敬養。諸佛如  來授記此人。決定證於無上菩提。不復受胎  藏之身。所生之處皆蓮華中。常於佛前。與諸  菩薩同坐一處。

護摩品第九

[0644c15]  爾時如來。復為諸大眾說護摩法。先須清淨  身心修淨梵行。然後作法。於一一法速令成  就。發廣大利益諸眾生心護摩供養呪食燒
之。誦此呪曰。

[0644c19]  唵薩嚩  (二合)  訶鉢底  [口*勃]  路  (二合)  暴婆  (去)  吽吽泮吒  莎訶

[0644c21]  誦此呪時。應以油麻白芥子和酥。一呪一燒  滿八千遍投之。能令一切呪法速得成就。伏  諸一切障礙鬼神。一切惡鬼惡業惡友怨家。
皆得調伏。一切惡夢災怪不祥之事。自然消  散。以安悉香白芥子和酥。一呪一投火中。燒  之滿八千遍。一切鬼神欲來惱者。頭自裂破。
一切病患速得除愈。復以酥和白芥子誦呪。  一呪一燒滿八千遍。得所住處無諸怨敵。若  以天木香  (松木是也)  和酥。一呪一投火中燒之滿
八千遍。得斫迦邏囉闍住處。所念皆成。若以  娑羅樹香  (松梢也)  和酥及白芥子。於山峯上以呪  燒之。如前遍數。諸阿素囉門自然而開。此人
得作明仙王。若以乾陀囉樹  (安悉香樹也)  或以龍花  蘂香和白芥子油。於龍池邊一呪一燒滿八  千遍。能降伏一切諸龍。須使皆得。須雨即雨。
更無雷雹之難。以雜穀子及供養佛淨齋食。  若為自他稱名誦呪。一呪一燒滿八千遍能  令五穀豐熟以白鹽誦呪。一呪一燒滿八千
遍。一切藥叉女皆來禮足言。勿傷我命隨意  驅使。以蘇和糠米。一呪一燒滿八千遍。得大  富貴。以胡椒對日。日東方時誦呪滿八千遍。
一呪一燒。其人常得諸天擁護恒為利益。若  於吉祥天女前。以油麻和白芥子燒之。得大  財寶。若以遏迦木  (謂杜仲木也)  長一尺截之。一呪一
燒滿八百遍。得一切諸佛菩薩。悉知是人離  諸業障。於一切世間出世間明呪。皆悉了悟。  無諸疾病。於諸怨敵而得最勝。世間煩惱不
能染著。由此明呪力故。諸有善業皆得成就。  一切惡夢不祥之事。皆得消散。一切邪魅  �  禱之橫。皆不著身。不墮邪見雜惡道中。

[0645a22]  爾時佛告金剛密跡菩薩此陀羅尼王法有大  威德。是一切諸佛如來心。是諸佛母。是諸如  來轉大法輪。是諸如來入菩提路。是諸如來
智慧法炬。是諸如來鳴大法  蠡  。是諸如來  坐金剛座。是諸如來降伏魔軍。是諸如來最  勝祕密。能除贍部洲眾生所有煩惱。能竭贍
部洲眾生地獄餓鬼傍生之業。能除贍部洲  眾生生老病死憂悲苦惱。

[0645b01]  爾時世尊復告金剛密跡菩薩。我以佛眼觀  諸如來。不能說此陀羅尼所有功德甚深妙  法。此陀羅尼有如是最勝殊妙。非諸譬喻之
所能盡。薄福少德下賤眾生。永不聞此陀羅  尼名字。況復得見受持讀誦。若有聞見此陀  羅尼者。是人已曾親近恒河沙諸佛菩薩。佛
告金剛密跡菩薩。此如來心難解難。入若有  善男子善女人。於百千萬劫。供養八十俱胝  無量恒河沙諸佛菩薩。飲食衣服房舍臥具。
百種湯藥幡蓋香花塗香末香。復以七寶滿  三千大千世界。於日日中奉施諸佛。金剛菩  薩於汝意云何。是善男子善女人功德多不。
金剛密跡菩薩白佛言。世尊此人功德無量  無邊。不可勝數。佛言若於如來心陀羅尼。能  讀誦滿一遍者。此人功德勝前功德。諸佛如
來說不能盡。若有善男子善女人。雖不讀誦  但心念者。亦得如上無量功德。

[0645b18]  爾時如來說是言已。眾中天龍藥叉乾闥婆  迦樓羅緊那羅摩睺羅伽人非人等。一切大  眾踊躍歡喜。發聲歎詠五體投地。合掌向佛
白言世尊。佛出世間甚成希有。今佛世尊於  贍部洲。能善建立置祕密陀羅尼心法。

[0645b23]  爾時十方同會諸佛菩薩。咸讚釋迦如來言。  善哉善哉。既同讚已各還本土。爾時釋迦牟  尼世尊。以佛神力還娑婆世界。

廣大寶樓閣善住祕密陀羅尼經卷中

* * *

【經文資訊】大正藏第 19 冊 No. 1006 廣大寶樓閣善住祕密陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
