大毘盧遮那佛眼修行儀軌
沙門一行述記

[0411a17]  爾時不動明王。執持慧刀威猛奮怒。相其所  赴方面畫作雲龍。以大慧刀印而斷壞之。彼  障即時消散。所以然者。世人於空露地畫作
漫荼羅時。若遇惡龍降雨即便毀壞。行者於  心地中畫作大悲漫荼羅。亦復如是。若為三  毒惡龍降暴雨流駛水。令不思議染色湮滅
湮淪故。用無垢智身作不動明王。威猛大勢  以慧刀印斷壞陰雲。則隨所向之方無不清  廓也。招  (引)  羅劍是金剛橛。首如一股金剛。而
下體銛銳。猶如橛形。若更細小者名金剛針。  其相各異。阿闍梨建立漫荼羅。時或勇建菩  提心。依金剛橛方便以息風雨。當用佉陀羅
木。若無者當用苦楝木乃至鑌鐵為之。用  成  辦  諸事金剛薩埵加持。觀自身即同一切  金剛。以釘障起方面。則令道場地分一切
皆同金剛。是故諸障無能嬈害。即結契定慧  金剛合掌。屈二頭指。以指頭向下。二大指  各捻頭指傍。以印置心誦真言三遍。頂散  之。真言曰。

[0411b07]  曩莫三曼多沒馱  (引)  喃劍

[0411b08]  次當觀威猛大勢不動明王住本曼荼羅位  中。即是三角漫荼羅周匝熾焰。其中微黑是  也。此有二種。或觀聖不動尊住本位中。以三
昧足蹈彼頂上。或觀自身即是不動尊。住本  位之中。以三昧足加彼頂上。臨以忿怒之威。  隨彼諸為障者即當退散。若固爾不從教命
不速去者。必當自絕其命。是持真言者。當生  慈心勿令彼命根斷絕也。所以然者。如是淨  菩提心不動明王。殺害諸眾生業煩惱壽命
時。即須生彼法性真常之命故。若諸佛令修  行者。必定墮於灰斷涅槃者。便有殺眾生罪  故。不應如文堅執。而失如來密意也。

[0411b20]  次行者應入威怒降三世明王觀。淨除自我  所生障。二羽交臂金剛拳。檀慧相鉤。竪進  力。是其契法。行者即想身發威焰。八臂四面
竪利牙。虎吼吽字如雷音。頂上右旋成結界。  真言曰。

[0411b25]  唵遜  (蘇唵反下同)  婆儞遜婆吽  (一)  吃哩  (二合下同)  蘖拏  吃哩蘖拏吽  (二)  吃哩蘖拏  (三)  播耶吽
(四)  阿  難耶斛  (五)  薄伽梵嚩日羅  (二合)  吽發吒

[0411b28]  即入金剛忿怒威光熾盛三世勝三摩地。菩  薩有四面皆忿怒。八臂各執器杖。左足蹈大  自在天。右足蹈烏摩妃。如丁字勢立。遍身
火焰洞燃如劫災火。此即三世勝聖者三摩  地觀也。修行者應住發菩提心深起悲愍心。  滅除內外人天等障。即以印左轉三匝辟除
障者。便右轉三匝。隨意大小結為方隅界。即  印心額喉頂每處誦一遍。頂上散印。由結此  印及誦真言。住此忿怒三摩地。身心所有煩  惱等業障。以金剛猛利慧火
焚  燒悉盡。

[0411c09]  次結軍荼利明王護身契。二羽相叉小指於  掌中。以二無名指雙屈入掌中。捻於二小指  叉上。合腕竪中指頭相拄。兩頭指小屈曲。
當中指背上節後勿著之。真言曰。

[0411c13]  唵  (一)  戶嚕戶嚕  (二)  底瑟姹  (二合)  底瑟姹  (二合三)  盤陀  盤陀  (四)  訶  (去引)  那訶
(去引)  那  (五)  阿  (上)  蜜哩  (二合)  帝  (六)  吽  (七)  發  (八)

[0411c16]  誦真言七遍已。若有人常欲受持金剛法者。  每日平旦洗手澡面已。即以右手掬於淨水  呪七遍已。向東方散三遍。後即入房內作護
身。其護身法者。結印不解口誦真言。印頂。次  印右肩。次印左肩。次印心前。次印頸下。次  印眉間。次印髮際。次印頂上印頂後已。是其  契法也。

[0411c23]  次六足尊明王印。二羽金剛內縛。二中指  直竪頭相合。舒二頭指。小曲初分如三股。加  持五處。是其印相也。謂五處者。額兩肩心喉
是。其二大指。各以右押左。叉入月中。真言  曰。

[0411c28]  唵枳哩  (入二合)  瑟怛哩  (入三合二)  毘枳哩  (二合)  多那曩  (二)  吽薩嚩遮都嚕  (二合三)  娜捨也薩曇
(二合)  婆  野薩曇  (二合)  婆野  (四)  蘇婆  (二合)  吒蘇婆  (二合)  吒吽發吒娑嚩  (二合引)  賀  (引)

[0412a03]  結此印及誦真言。即是無始無明於一切生  死中而得自在。唯是菩提心明王能制伏之。  乃至殺彼無常之身。令得常命。餘以類推之  可解也。

[0412a07]  次結金剛藥叉明王印。定慧金剛內縛。二頭  指端相拄。其間如眼。以二大指。各竪二頭  指側勿相著。各曲初節似牙。二小指各舒。其
共少許曲初節。如二牙相向。誦真言加持額  兩肩心喉。又更開五眼。所謂以印拭右左眉  目眉間是也。以印頂散之。真言曰。

[0412a13]  唵  (一)  摩訶藥乞叉  (二)  嚩日囉  (二合)  薩埵嚩  (二合三)  惹  吽  (引)  鑁斛  (引四)
婆羅吠者耶  (五)  吽  (引六)  發吒  (七)

[0412a16]  結此印及誦真言。是諸毒藥當作障礙者。向  形像而用塗之。以如是治故彼六情根。猶如  火燒即時退散。

[0412a19]  次結馬頭明王印。二手合掌。二頭指二無名  指屈入掌。各自相背。並二大指。微屈勿著頭  指。即誦真言。左轉三匝辟除障者。右轉三匝
成為結界。真言曰。

[0412a23]  唵  (一)  阿蜜哩妬納婆  (二合)  嚩吽  (引)  發吒娑嚩  (二引合)  賀  (引)

[0412a25]  結此印及誦真言。辛毒之藥。即是無常苦空  無我等。苦切對治。譬如病氣深入心瞑眩。  故之乃可盡其本源。乃至帝釋梵王等。自在
安樂為世界之尊。如來以此法治之。即悟心  身熾然猶如火害。厭怖生死。正順涅槃。何況  餘有情耶。

[0412b02]  次結無能勝明王根本祕密印。二羽虛心合  掌。十輪端相拄令密合。是其印相也。

[0412b04]  真言  (在別由極密而暫不注之)  。

[0412b05]  由結此印及誦真言故。諸障盡息。令如來正  三昧耶種種教勅。一切無能隱蔽之者。

[0412b07]  復次以左手掌。仰覆右手掌上。以右手  大指。押左大指甲上。以右頭指三度彈指。  次屈握於左右手頭指以下四指。竪大母指。
以右手印。左旋三遍為辟除。右旋三遍為結  界。次以同印。指於四方四角上下二方。即  印身五處。皆誦每處吽字真言加持也。

[0412b13]  次結一字佛頂明王印。二羽內相叉作拳。竪  二中指。屈上節如劍形。並立二大指。屈二  頭指。捻二大指上節即是。以印加持五處。  真言曰。

[0412b17]  曩莫三漫多沒馱  (引)  喃部嚕唵  (三合)

[0412b18]  由結此印及誦真言故。一切惡鬼皆不敢近  此呪師。所護自身。所護他人。所呼鬼神。所  遣鬼神。所求事業。並用此呪。若持誦呪無有
神驗。為誦此呪一百八遍。即得成就所得境  界。若無効驗其神即消滅。

[0412b23]  次結佛眼明妃。印以二手合掌。屈二頭指。  各拄中指背。並屈二大母指入掌。以印真言  加持五處。真言曰。

[0412b26]  曩莫三滿多沒馱喃唵嚕嚕薩普  (二合)  嚕入  嚩  (二合)  羅底瑟姹  (二合)  悉馱盧者寧薩嚩  [口*賴]  他  (二
合)  娑達尼娑嚩  (二合引)  賀  (引)

[0412b29]  由結此佛眼印及誦真言故。令祕密主觸類  申而長之。遍於一切法中。以故名為若知  三密也。即引佛為證。何以故。世尊即一切諸
真言三昧耶。所謂住於自種性故。譬如轉  輪聖王。若住於自種性中。遵修上代轉輪治  世之法無所增減。則四域之內自然恭順其
命。世尊亦爾。以常安住如來種姓之中無  所違越故。一切諸真言王。無不法而行之。以  為性平等戒。而不敢犯。復次如剎利婆羅門
四姓。若住於自種姓中奉其法。則為世人稱  舉。事有成功。今此本漫荼羅亦爾。平等無動  是金剛地。性無生性。寂靜圓滿是大悲水性
離言說性。鋒銳照明是慧火性離塵垢性。  卷舒成壞是自性風性離因緣性。無相之像  是不可行空大空本性。如是本性。三世諸佛
為不能作之。何況諸為障者能蔽之。是故真  言門修菩薩行諸菩薩。亦當紹如來種性故。  效諸尊住本漫荼羅位作諸事業也。若欲作
寂災事業。即當自作本尊身而住圓漫荼羅。  若作增益事業。即住方漫荼羅。若作降伏等  事業。即住三角漫荼羅。欲作攝召事業。即
住半月漫荼羅。若欲出生種種莊嚴。即住雜  色漫荼羅。能令行者成驗即同本尊。一切為  障者無能映  奪  也。

[0412c24]  次觀漫荼羅。八葉蓮華臺上。觀置種種莊嚴  漫荼羅。漫荼羅之上可觀三部海會。作是觀  已。即作金剛合掌頌曰。

以我功德力　　如來加持力  
及以法界力　　普供養諸尊  
願生安樂國　　普供養而住

[0413a01]  次結大輪壇印。左手覆之。橫於胸前。右手仰  之。累置於左手上。八輪各相叉。即是。真言  曰。

[0413a04]  唵嚩折囉  (二合)  斫羯囉吽惹吽鑁斛

[0413a05]  結此印及誦真言。置心前誦真言三遍。即面  向下按地。次印曼荼羅。次印上方。次印額。  次印喉。但置口。時一度唼印。而如入口之
勢。而散之。

[0413a09]  次觀界道。先結五股印。二羽合掌二水二風。  各外相叉。二地二空。各直竪勿相著。二中指  直竪如針。是其印相也。以印當心當觀曼荼
羅。內院有五色界道。而周匝莊嚴。作此觀  已當觀囉字白色。即誦羅字一遍。以印自  東北角。右繞一匝。次誦囕字赤色。一誦一
匝如前。次觀迦字黃色。一誦一匝如上。次觀  麼字青色。一誦一匝如上。次觀訶字黑色。一  誦一匝如上。即誦五字真言曰。

[0413a18]  曩莫三滿多沒馱喃囉囕迦麼訶

[0413a19]  次結召請印。二羽內縛。舒右頭指微屈如鉤。  誦真言七遍。真言曰。

[0413a21]  曩莫三滿多沒馱喃鑁

[0413a22]  次獻閼伽。二手作合掌。二風二空端相拄。  餘輪散開微屈。真言曰。

[0413a24]  曩莫三曼多沒馱喃誐誐曩三麼  (引)  三麼  娑嚩  (二合引)  賀  (引)

[0413a26]  次結花座印。如前閼伽契。即誦真言三遍。真  言曰。

[0413a28]  曩莫三曼多沒馱喃阿  (引)

[0413a29]  由結此印及誦真言故。獲得十地滿足。

[0413b01]  次結塗香印。右手五輪直竪。以掌向外。以左  手握右腕。誦真言三遍。真言曰。

[0413b03]  曩莫三滿多沒馱喃盪疑

[0413b04]  由結此印及誦真言故。獲得如來五分無漏  法身具足。

[0413b06]  次結花印。二羽八輪內縛。開掌仰上。以二頭  指。側相拄。誦真言三遍。真言曰。

[0413b08]  曩莫三漫多沒喃儞儞

[0413b09]  由結此印及誦真言故。獲得如來無礙智具  足。

[0413b11]  次結燒香印。二羽仰掌。舒立地水火。令背相  附。二風端相拄。以二空各附風指傍。誦真  言三遍。真言曰。

[0413b14]  曩莫三曼多沒馱喃誐弭

[0413b15]  由結此印及誦真言故。速獲如來三十二相  八十種好身。

[0413b17]  次結飲食印。二羽舒掌。右掌仰覆左掌上。誦  真言三遍。真言曰。

[0413b19]  曩莫三曼多沒馱喃補而曳  (二合)

[0413b20]  由結此印及誦真言故。獲得法喜禪悅食。

[0413b21]  次結燈明印。左手作拳置腰。右手亦作拳。舒  中指直竪。誦真言三遍。真言曰。

[0413b23]  曩莫三曼多沒馱喃仡哩  (二合)

[0413b24]  由結此印及誦真言故。速獲得如來清淨五  眼。

[0413b26]  次作金剛合掌誦讚。普賢行願歎揚於本尊。  及結前佛眼印。誦明而加持五處。

[0413b28]  次結加持念珠印。二羽月中入珠。加持七遍。  真言曰。

[0413c01]  唵尾盧舍那麼攞娑嚩  (二合引)  賀  (引)

[0413c02]  次以右手握念珠。置左掌中。即置入合掌中。  誦千轉真言。加持七遍。真言曰。

[0413c04]  唵嚩日囉  (二合)  獄呬耶  (二合)  惹  (引)  跛三摩曳  (引)  吽

[0413c05]  修行者入三摩地觀。閉目運心。專注一緣觀  於本尊。不遠不近。懸念至誠誦本明。不急不  緩不高不下。真言字句。令一一分明。若三時
若四時。若百八遍若千八十為限。遍數畢。作  供養法。然後本尊諸尊奉送於本宮。是則最  上深密之法。忘勿傳授。真言曰。

[0413c11]  曩莫三曼多沒馱喃穆婆嚩  (二合引)  賀  (引)

[0413c12]  已上是金剛手所說。已下是世尊印  可言。

[0413c14]  如是祕密主如汝所說。又祕密主。若說諸聖  尊曼荼羅位諸尊形相。當知亦爾。是則先佛  所說。後有佛又推廣其義。如往所說。諸尊
若云黃色者。此是金剛色身。當在因陀羅方  輪中。若白色者。是性淨慈悲色。當在圓壇中。  若赤色者。此是威猛除障色。當在三角中。若
黑色者。此是劫災大風色。當在半月中。若  青色者。此是虛空不壞不可降伏色。當是忿  怒持明王等。或在三角或在半月中。如色
又曼荼羅者。當知形相亦爾。若黃色者。當  作勝進法喜之容。若白色者。當作慈悲寂定  之容。若赤色者。當作威猛精進之容。若黑
色。當作大力奮迅之容。若青色者。當作不  可沮壞之容。若黃白色者。是兼增益威猛之  容。如是以類推之。乃至種種間雜者。只當
隨事甄明知其性分。乃至十方三世諸佛。一  切祕密藏中設不說者。亦當通用此意以起  相應事業。故引先佛為證明。法爾通用同。
非我出興于世獨作如是說也。修瑜伽者宜  知意行道。若念誦畢。則護身出堂。印佛印  墖兼明本尊瑜伽。然後隨意經行。

大毘盧遮那佛眼修行儀軌

* * *

【經文資訊】大正藏第 19 冊 No. 0981 大毘盧遮那佛眼修行儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
