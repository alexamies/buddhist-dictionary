大威力烏樞瑟摩明王經卷上
大唐北天竺國三藏阿質達霰譯

[0142b21]  敬禮一切佛復次諸菩薩。爾時會中無量俱  胝明仙之所圍遶。摩醯首羅天王大部多主。  從座而起頭面著地。前禮金剛手菩薩摩訶
薩足。作是言菩薩唯願演說大威力者。不  空無礙教令諸。無比力勇健者。金剛菩薩  所愛樂者。諸天阿修羅梵王帝釋所歸仰者。
夜叉羅剎毘多拏布單那所怖畏者。降怨敵  者。辦諸事者。曼荼羅法所祕密者。時彼眾會  同讚摩醯首羅言。善哉善哉作意善哉善哉  大部多主。為我等類決定勸請。

[0142c02]  爾時金剛手菩薩。逶迤抽擲金剛杵已。便下  金剛莊嚴蓮華之座。顧彼眾會。即入怖畏金  剛大忿怒遍喜三摩地。然後無量百千俱胝
所為報障有。皆大振懾悉見其身。為烏樞  瑟摩所押伏。命將欲盡。如遇劫燒其意迷悶。  俱發聲言唯願哀憐施之無畏。

[0142c08]  爾時金剛手菩薩摩訶薩。從三摩地安詳而  起。告徒眾言。大威德者大光明者大忿怒者  如汝所言。如是薄伽梵大威德者大忿怒  者大光明者。

[0142c12]  爾時薄伽梵金剛手菩薩摩訶薩。如師子顧  作此瞻視唱如是言。大部多主我今說烏樞  瑟摩祕密曼荼羅法。若暫聞者一切事業皆
悉成就。不有非時夭橫。但諸惡事皆不及身。  毘那夜迦伺不得便。一切眾生之所愛敬。一  切怨敵常皆遠離。一切密言皆得成驗。諸金
剛法任運當成。一切不祥即得解脫。一切吉  慶常當加護。若持此明滿十千遍。即同登壇  具足灌頂。如遇明師之所傳授。次復當陳烏
樞瑟摩曼荼羅相。先應具受三歸八戒。發菩  提心慈慧悲愍。其立壇地應當擇處。若於  山間或在莊居。或於曠野或在寒林。或在淨
室或河岸側。或獨樹下或閑宅祠宇。如法治  地建曼荼羅。三肘四肘或復八肘亦十六肘。  若降伏法三肘三角。作若寂災法四肘或八
肘。若增益法及為國王十六肘作。用黑月八  日。或黑月十四日。以心密言加持清水用灑  其地。又以紫檀摩一圓壇。布以祥草上散赤
迦囉尼囉花。以塗香眾花散於壇上。加持佉  馱囉橛一百八遍。釘入大壇四角及中成結  地界。乃作根本遍擲印誦密言七遍。取紫檀
遍塗地。以五色線拼為界道。四角四門運  以黃赤綠黑。乃於壇心畫佛。佛左傍畫金剛  手菩薩。持杵。有諸使者及金剛鉤明蛇。捧
杵瞻仰菩薩。次右烏樞瑟摩明王。持青難  拏  (唐言棒)  以夜叉及阿修羅眾。并訶利帝母及  其愛子等為侍從。皆瞻仰明王。於東北角大
自在天王執三股叉。并妃。東方天帝釋執金  剛杵。東南隅火天執了戾棒。南方閻羅王執  那拏。西南方寧帝執劍。西方水天執赤索。
西北方風天執緋幡。北方毘沙門執伽那。三  面畫毘舍蛇眾。東門內畫三股叉守護。以新  瓶皆滿盛淨水及寶物五穀等。以綵色纏項。
取一口瓶置佛前。安紫檀杵於口上。餘瓶皆  以赤花或菓木枝塞口。四角四門各置一瓶。  佛前置兩段衣服充供養。金剛聖眾乃至天
等亦用衣服。每尊皆置飲食香花。壇外道  梵行界道  (壇外正方遺灰)  其瓶先加持一千八遍乃  置之。請諸尊依法。引弟子誦金剛三昧耶密
言。纔令弟子耳聞。散花所至彼尊有緣如法  灌頂。若登此壇即同入一切曼荼羅訖。一切  天魔毘那夜迦皆悉順伏。命終生阿拏迦嚩  典宮  (毘沙門天王宮)  。

[0143a26]  復次重說無上祕密曼茶羅。以黑月八日或  十四日。可稱讚地而建立之。四肘四門布以  五色。或塼灰末於中畫佛。次右觀自在菩
薩。次右馬頭明王大忿怒形。佛左金剛手菩  薩。次左大威力烏樞瑟麼明王大忿怒形。  佛前摩麼雞金剛部母。四角置一瓶佛前一
瓶。以不截綵覆之名勝瓶。外壇東北隅。大自  在天王執三股叉并妃。於餘隅畫半杵或杵  印。以香花飲食供養。如法引弟子灌頂。所用  物充以心密言加持。

[0143b07]  復次契相。根本遍擲印。先正立極力引左足  頓地。向左亞身。右手握大指成拳。申臂令豎。  左手為拳約著心。舒頭指如針。眉間嚬蹙目
當專注。此遍擲印乃能怖畏諸障難者。阿修  羅門所有關鍵亦能摧破。

[0143b12]  大忿怒印。並雙手。中名小指等互以面相著。  其大指捻其三指甲。便相握成拳。舒頭指合  如針。此契能作一切事業。縛撲請召辟除卒
忤。又令遠離能殺枯瘁護身。

[0143b16]  普焰印。手背相著指頭垂下。名下合掌。乃深  交諸指。二小指如針大開掌。二大指互捻頭  指甲側。此契能成一切事業。

[0143b19]  杵印雙手內相叉為拳。舒左中及頭指。右中  頭指亦然。二中指相合。微屈頭指各近中指  傍。大指相並押無名側。

[0143b22]  打車捧印右手握大指成拳。

[0143b23]  剪刀印結次前印。舒頭中指如剪刀股。徐動  之。

[0143b25]  大牆院印結前棒印。極開二頭指。

[0143b26]  頂印結次前大牆院。屈右頭入掌如餘指。

[0143b27]  頭印如大牆院屈左頭指入之。

[0143b28]  甲印准牆院。屈二頭指相拄如環。此印有大  威力能作一切事業。

[0143c01]  復次畫像法。用  [疊*毛]  徑方兩肘。依口酬價。乃  以牛糞摩壇。豎緤於內。以赤花飲食供養。  因食食良工圖如來像。坐師子座手作說
法相  (以左手大指頭指頭相捻。並舒中名小三指右手亦然。及以左手仰掌。橫約著心。以右手腕著左手  名小指等頭。以掌向外散其三指也)  。

[0143c06]  如來左畫金剛手菩薩。右手執杵左作問法  相  (並其五指微屈之如仰  鏊  形。引手向前掌向如來也)  。

[0143c08]  次左畫大威力烏芻瑟麼明王。大忿怒形。目  赤色通身靘黑色。舉體焰起而有四臂。右上  手執劍。次下羂索。左上打車棒。下三股叉。
器仗上並焰起。如來右金剛部母麼麼雞。多  髮美貌通身靘色。  [跍*月]  跪合掌恭敬白佛。部母  右行者。  [跍*月]  跪兩手執香爐供養。其緤勿經
打污。無毛髮者。勿用臭色及有命之色。其畫  匠每日受三歸八戒。長齋具大善心新衣清  潔  (行者亦爾勿離其傍。速成為上。後有畫像亦准此也)  。

[0143c17]  復次於此像前。面東誦根本密言。乞食禁語  兀如枯木。當印制底。如是相續滿六十萬。遂  即登山建立前祕密曼茶羅。持劍作大壇。  用阿伽嚧
(沈香也)  充柴。欝金華和白檀香燒之  晝夜。成持明仙之首得一切悉地。有大威力  壽齊日月。命終生阿拏迦囉典宮。

[0143c23]  若置訶哩多攞  (雌黃)  或安善那  (眼藥)  或麼曩始攞  (雄黃)  或捧。准前作火壇。功力同劍。若乞食於
一月內無間念誦。取白月十五日畢。其日。  布像敷阿說他葉  (廣府有之)  於像前加持三金  (金銀赤銅)  娜  拏七遍。置上加持持之。焰起劫壽有大威
力。一切阿修羅一切夜叉羅剎鬼神諸天皆  大順伏。若三金娜拏一月內加持之日滿。准  前加持焰起持之。劫壽身等大威力明王。

[0144a02]  若人以三金杵。代娜拏焰起。身同金剛手  菩薩。若以三金輪代杵焰起。身如日輝成明  仙中輪王。

[0144a05]  若又絕食三日。黑月八日布羊躑躅葉。葛塔  葉是。於像前補沙鐵鉤長八指。於葉上右手  而加持。焰起執之洞視土地。位同帝釋遊戲
三十三天。天龍鬼神欽伏。

[0144a09]  若絕食一日。黑月八日或十四日。布阿說他  樹七葉。於像前置雄黃於上加持。焰起塗之  持明仙。烟隱。暖熱善行。

[0144a12]  若於山頂誦十萬遍。天大威力烏芻瑟麼明  王現。甚可怖畏執心勿懼。云須何作白言。薄  伽梵成就一切事。但乞一願持明仙。或降阿
脩羅或召諸天皆悉隨意。

[0144a16]  若於吉祥門首布像。誦三十萬遍訖。阿脩羅  女自出迎之。可將五百人同入。彼輩作障身  便乾枯。

[0144a19]  復次畫像法。取兩肘緤彩畫大威力烏芻  瑟麼明王。身赤色怒形狗牙露出。密目  (如狸眼即  是)  髮黃色上衝。左持杵右娜拏。行者食不食
淨與否。像前誦三十萬遍所作皆辦。

[0144a23]  若於吉祥門首。面北布像。行者面南。苦練  薪作火壇。進毒藥末芥子己血。滿一千八修  羅女子身如火燒。獻長生及點化藥。不受藥
者。諸女携手同入其宮。先有明者我當王彼。  不畏娜羅延業。輪壽多劫。尊貴快樂身有  光明。種種神變命終生天。

[0144a29]  若於吉祥門首布像。作火壇燒緤華子。一千  八滿三日。乃結根本遍擲印。彼門即開無障  而入。

[0144b03]  若有龍水岸布像。作火壇燒鹽滿一千八。龍  出受命隨意驅使。

[0144b05]  若先絕食三日。置像審銘柴  (唐言苟  杞  )  作火壇。  芥子油和芥子燒滿一千八。能召一切人天。

[0144b07]  若以鹽成悉底哩置像。作火壇片片割進火  中。日三時令盡滿七日。稱名百由旬內至。

[0144b09]  若以諸天空祠廟中布像。阿說他薪作火壇。  苦練葉和芥子油。進其中一千八遍日三時。  經七日即有天神來現。云作何事隨意驅使。
若先絕食三日。以黑月八日或十四日。於  大自在天王前石陵伽南。以右手掩上加持。  須臾有大聲者。三天王現受驅使。不現彼身
乾枯。若准前先三日絕食。黑月八日或十四  日。布像作火壇。進羊躑躅花一千八遍。又執  其花加持一遍。擲打夜叉女膝。即相敬。

[0144b18]  若要長生藥眼藥金銀寶玉等。悉皆從命。若  以佉馱羅木作三股叉。絕食三日以日月蝕  時。寒林中布像。以香花飲食廣以供養。右手
持叉加持之。叉焰起止。後於夜分豎叉於地。  七寶堂宇現是人前。天女繽紛充滿其處。云  欲何所作。歌舞音樂種種驅使。將曉去叉如  故。若取一屍無
[病-丙+盤]  痕者。洗浴之置大河側。  首東仰臥。日正午四面各令一丈夫執刀而  立。行者屍心上坐。取雄黃內屍口中加持之。
藥若變熱。一切貴敬。煙隱。光昇空。

[0144b28]  若絕食三日。黑月八日或十四日。布像廣陳  供養。以阿樞迦木合。盛素嚕  (二合)  但  (引)  戰曩  藥
(此是藥名帶赤黑色。重比金出天竺。末塗目中仰視日能奪其光。見日中有者為真耳)  置像前  加持之。熱貴敬。煙生遁形。焰起持明仙。身光
如日圓滿可愛壽七千歲。

[0144c04]  若絕食三日。黑月十四日。寒林中取無  [病-丙+盤]  痕  屍。以香湯洗浴之。以頭向東臥著。香花供養。
行者裸形被髮。屍心上坐。取白淨髑髏。滿盛  白色芥子。置屍口上加持之。芥子盡隱。執髑  髏騰隱自在。為一切騰空隱者之首。

[0144c09]  復次不擇淨穢食與不食。先誦三十萬遍。又  以應肘量緤  (一肘或二肘或三肘或四五等肘後言應肘量准此)  畫大威力
烏芻瑟麼明王。作大怒形。左持杵。右娜拏。左  視。龍為瓔珞  (龍作蛇形)  明王左畫大寒林及行者。  於明王右畫山座。以赤花飲食供養。黑月八
日於制帝布像。廣設供養。作大壇。以烏曇  波羅充薪。進赤色未開花。滿一千八其日  三時。即成驗。能作一切事法人天貴敬。

[0144c17]  若眼藥法。取尾避多迦木  (毘梨勒木)  合子。盛素嚕  (二合)  但  (引)  戰曩。月蝕置像前加持之。得熱煙焰
生三種驗功力同前。若取犬舌以三金鍱裹。  月蝕時加持。煙生口含藏形。

[0144c21]  若口含嚩極  (菖蒲根也)  持密言。取三種成驗。熱得  一切總持不忘。煙生藏形。焰起作持明仙。若  於山頂誦九十萬遍。為持明王。

[0144c24]  若乞食禁語誦四十萬遍。絕食一日。黑月十  四日於制帝前布像。廣設此供養。并作火壇  進安悉香丸一千八。其日三時作小持明王。
若食乞食安悉香伴紫鑛汁進火中滿十  萬遍。見用。

[0144c29]  若取麼戶保怛哩迦  (唐云天門冬根)  進火中一千八遍。  迦那至。

[0145a02]  若水中立至臍誦十萬遍。一切伏藏盡現。能  開枷鎖止業輪。起死人勝冤敵。

[0145a04]  若月蝕牛糞作壇布像。以赤銅椀盛赤  [牛*因]  牛  蘇置中加持。執食之總持不忘。煙生長生。  焰起藏形。

[0145a07]  若以烏曇跛囉薪作火壇。芥子黃芥子麼沙  (天竺云毒藥)  以血和之。進火中一千八伏藏自現。  結根本遍擲印。又執佉羅木杵向前降之。寶
物涌出。

[0145a11]  若絕食於恒河側誦三十萬。阿脩羅門開。若  稱吽字降山山碎。禁諸江海能令枯竭。

[0145a13]  若絕食於寒林中誦四十萬遍。梵羅剎及諸  鬼神作美貌而現受命。若驅使遲違稱吽字  打地一下。彼當殞絕。稱莎嚩賀再生。大自
在天王廟中。絕食誦十萬遍。大自在天王現  以香華供養問訊。從天王乞其一切道術如  意成驗。若於大自在天王妃前。絕食誦十萬
遍妃現。隨心乞願。不現彼死或乾枯。

[0145a20]  若依前法誦密言。欲令梵天夜摩兜率及天  帝釋等一切天王現。並得如意。

[0145a22]  若取一屍稱吽字。以足加屍首。令聲足齊下。  屍當起大叫。持劍斷其首成黃金。不者屍叫。  告之有捨覩嚕某甲持始羅來如意。

[0145a25]  若以補沙鐵作劍。月蝕時加持。焰起持之身  同大自在天王。

[0145a27]  若補沙鐵作斧。月蝕時加持。焰起持之為毘  舍者王。

[0145a29]  若補沙鐵作刀子。月蝕加持。焰起持之為明  仙王。功用最勝壽命尤多。

[0145b02]  若以蟻墳土塐成形。行者以足加心上。作  壇。白芥子毒藥及血置於左手中。以右手捻  燒。經七日日一千八。王貴敬族亦爾。

[0145b05]  若食乞食誦四十萬遍。一制帝前布像供養。  以密栗嚩薪作火壇。并取其果進一萬顆。為  持明王。天龍順伏。

[0145b08]  若加持華或菓七遍贈人貴敬。

[0145b09]  若一日不食。黑月八日布像。阿說他薪作火  壇。進黑油麻一千八。王臣貴敬。

[0145b11]  若三日絕食。進酥蜜酪白芥子於火中。一日  三時二千八滿七日。為持明王。

[0145b13]  若燒酥滿一千八。經三日王貴敬。

[0145b14]  若取舍多華  (唐云迴香花)  酪蜜酥相和。進火中  一千八。滿七日即得金錢一百　若燒粳米  乳粥一千八。日三滿月。五穀盈溢用之不
竭。

[0145b18]  若紫檀末加酥。內華於中。進火一百八遍。  日三滿七日迦那至。

[0145b20]  若從黑月一日起布像。遏迦薪作火壇。烏麻  油和酥。迦瞻摩樹華。一內一燒一千八。滿  七日得金錢八文。

[0145b23]  若乳和蜜相和以青蓮葉。一內一燒滿三  十萬。伏藏盡現。

[0145b25]  若召人。大寒林中布像。香華供養。紫檀末  成彼形。佉馱囉木作火壇。男從右女從左足  起。一割一燒令盡。百由旬外一月而至。若大
寒林中布像。紫檀摩壇。水和王蹤下土一把。  塐成形。從右足割進火中令盡。敬重。

[0145c01]  若寒林中布像。香華飲食供養。進虞麼娑於  火中。滿一千八貴敬。

[0145c03]  若進阿底目迦多華於火中十萬遍貴敬。

[0145c04]  若大寒林中。尾避多迦木作火壇。進麼訶麼  娑晝夜。一切毘舍遮眾梵羅剎等敬重。若捨  覩嚕。今梵羅剎為病。

[0145c07]  若悉馱薪作火壇。初生犢子糞和紫檀末。作  丸進之日三時。時一千八。滿二十七日得牛  千頭。若截白檀香內杉木脂。進火中日三時。
時一千八。滿二十一日得大莊五所。

[0145c11]  若截杉木進摩咄囉火中一千八。滿七日得  金錢一千文。

[0145c13]  若食  麨  及水。布像供養坐吉祥草。十五日念  誦勿間。絕食三日。黑月十四日布像供養  以白芥子油然燈。乃截黑阿迦嚧  (唐云沈香)
進鉢  囉奢薪火中一千八。像形動或目動或作吽  聲。若形動為持明輪王。若名香和牛酥。進火  中一千八。得群羊。牛不走失疫病　若酥蜜
相和。又內炒稻穀華於中。進遏迦火中滿十  萬。五穀盈溢。

[0145c21]  若取紅蓮葉進河中流入海者。滿六箇月。次  絕食三日。白月八日布像供養。烏麻油和名  香。截紫檀木杪進火中晝夜。大吉祥天現。
以白檀閼伽供養。天云須何願。白言持明輪  王。天從行者口入無礙。即得如意無有天龍  鬼神為怨敵者。

[0145c27]  若酥蜜酪相和。一內名華。進遏迦火中一  千八。妻妾貞潔。

[0145c29]  若黑月八日酥蜜相和。內炒稻華於中。進火  中一千八。日三時滿七日得千戶大莊。

[0146a02]  若供養像。黃芥子和欝金。進嚩吒薪火中。一  日三時時一千八。滿七日國王貴敬。

[0146a04]  若供養像。阿底目迦多薪作火壇。進其華於  中滿十萬。大臣貴敬。

[0146a06]  若供養像。進夜合華於火中一千八。妃貴  敬。

[0146a08]  若取眾名香蜜和。作迦那形。充七日割進火  中。日一千八貴敬。

[0146a10]  若海鹽和芥子油。燒日三時時一千八。經一  月族姓人貴敬。

[0146a12]  若寒林中坐髑髏上。寒林薪作火壇。進血於  中晝夜。茶吉現。以血充閼伽供養之。云有  何事。隨意乞大願天神貴仰。

[0146a15]  若大寒林中。黑月十四日取裸形屍。肉進火  中。從日入至夜半。梵羅剎作忿怒形而為奉  教。後日得衣兩事金錢一百文。若取寒林華
鬘。進火中一千八首陀貴敬。

[0146a19]  若以蠟作毘舍遮形。割進火中。毘舍遮眾現  為奉教。後日得衣服。

[0146a21]  若截阿樞迦  (無憂也)  抄愔愚多油。進火中經一  月為持明王。

[0146a23]  若進薰陸香於阿樞迦火中。日三時時一千  八。經一月得大莊。

[0146a25]  若以飲食華供養像。以其華一誦一散像前。  滿一百萬遍。為持明王。

[0146a27]  若取摩勒迦華飲食供養。散其華十萬見用。

[0146a28]  若常持念此密言者無眾諸衰難。

[0146a29]  若酥烏麻油。一日三時時一千八。進火中滿  七日得大莊。

[0146b02]  若加持佉馱羅木橛一百八釘。入怨人家內  彼善心相向。

[0146b04]  若龍華鬚進佉馱火中。日一千八經一月迦  那至。

[0146b06]  若酥蜜相和。一內迴香華。進阿波末哩迦  (唐言牛膝)  火中。滿十萬家內七寶自涌。

[0146b08]  若酥蜜酪和阿波末迦子。進屈嚩迦薪火中。  滿十萬王貴敬。

[0146b10]  若黑月一日。阿樞迦樹下。庾體迦木敷華。  一內酥蜜酪中進火中。滿十萬得金錢一千  文。

[0146b13]  若制底前布像供養。進俱羅吒迦華於佉馱  羅火中。滿七日大威力烏芻瑟麼現滿願。

[0146b15]  若進阿杜華於佉馱囉炭火中一千八。七日  伏藏現。

[0146b17]  若進阿伽悉地華於苦練火中一千八。經七  日得金錢一文。

[0146b19]  若以內摩勒地華酥蜜酪中。進瞻蔔迦火中。  經一年共誦一十萬。得金錢十萬文。

[0146b21]  若以泥塐嚩囉呬。紫檀供養持密言盡夜。彼  當長喘與行者黃金千斤。

[0146b23]  若流入海河立。其水至骻用阿迦羅充燒香。  以名華一熏進水中滿十萬。為大持明王人  天歸命。若截阿說他樹枝。一內酥蜜酪中。
燒之十萬遍為小持明王。

[0146b27]  若油麻酥蜜酪相和。進火中滿十萬見用。若  截松木進火中十萬遍見用。若酥蜜相和。截  蜜栗嚩樹根。一內一進火中滿十萬大富。

[0146c01]  若黑月八日供養像華。和欝金華。進火中一  日三時。時一千八滿七日大富。

[0146c03]  若有龍水邊。白月五日布像。供養龍腦香龍  華鬚。和進火中滿十萬。其龍貴敬得寶珠十  萬顆。

[0146c06]  若黑月八日大自在天王廟中。一內阿底目  迦多華於酥蜜酪中。進火中日三時時一  千八。滿七日得大莊五所。若進訥嚩草  (骨路也)
若進火中。滿十萬長壽。

[0146c10]  若進屈野迦欲敷華於審銘火中滿十萬王女  敬重。

[0146c12]  若粳米和烏油麻柤。進脂俱吒火中一千  八饒奴婢。

大威力烏樞瑟摩明王經卷上◎

* * *

【經文資訊】大正藏第 21 冊 No. 1227 大威力烏樞瑟摩明王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
