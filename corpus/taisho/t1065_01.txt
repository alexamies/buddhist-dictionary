千光眼觀自在菩薩祕密法經
聖行沙門三昧蘇嚩  (二合)  羅譯

歸命千光眼　　大悲觀自在  
具足百千手　　其眼亦復然  
作世間父母　　能施眾生願  
是故婆伽鑁　　祕說此勝法  
先發大誓願　　欲度一切眾  
至誠稱念彼　　西方無量壽  
所以念本尊　　誦根本大呪  
隨智而修行　　是法速成就

[0120a01]  如來一時住白華山觀自在宮殿中。與諸大  眾俱。於是世尊與觀自在說陀羅尼。名無  礙大悲。大眾聞已無不歡喜。即得種種殊勝  上地。

[0120a05]  爾時世尊告阿難言。是觀自在菩薩為眾生  故。具足千臂其眼亦爾。我說彼者其有千條。  唯今略說四十手法。其四十手今分為五。何
等為五。一者如來部。二者金剛部。三者摩尼  部  (唐言寶)  四者蓮華部。五者羯嚕磨部  (唐言事業)  一  部之中各配八手  (合為四十)
其五部中亦有五法。以  何為五。一者息災法用佛部尊。所以有化佛  手羂索手施無畏手白拂手搒排手鉞斧手戟  矟手楊柳手  (是為八法)
二者調伏法用金剛部尊。  是故有跋折羅  (二合)  手  (唐言金剛是三鈷金剛)  金剛杵手  (猶鈷  金剛)  寶劍手宮殿手金輪手寶鉢手日摩尼手月
摩尼手  (是為八法)  三者增益法用摩尼部。是故有如  意珠手寶弓手寶經手白蓮手青蓮手寶鐸手  紫蓮手蒲桃手  (是為八法)  四者敬愛法用蓮華部。
所以有蓮華合掌手寶鏡手寶印手玉環手胡  瓶手軍持手紅蓮手錫枝手  (是為八法)  五者鉤召  法用羯磨部。所以有鐵鉤手頂上化佛手數
珠手寶螺手寶箭手寶篋手髑髏手五色雲手  (是為八法)  隨其所欲無不成辦。

[0120a24]  復次阿難菩薩住無畏地。得二十五三昧。壞  二十五有。善男子是觀自在菩薩。昔於千光  王靜住如來所親受大悲心陀羅尼已。超第
八地。心得歡喜發大誓願。應時具足千手千  眼。即入三昧名無所畏。於三昧光中涌出二  十五菩薩。是諸菩薩身皆金色。具諸相好如
觀自在。亦於頂上具十一面。各於身上具足  四十手。每手掌中有一慈眼  (二十五菩薩各具四十手目。合為千手  千眼)  諸如是等化菩薩眾圍繞而住。觀自在菩
薩纔出三昧。告諸化菩薩言。汝等今者蒙我  威力。應往二十五界破其憂有。於是二十五  菩薩。異口同音而說偈言。

我是第一義　　本來自清淨  
筏喻於諸法　　能得勝清淨  
今遊諸世界　　破二十五有  
唯願聽我說　　祕密陀羅尼

[0120b11]  唵縛日羅  (二合)  達磨  (金剛法)  尾輸馱  (清淨)  跛跢磨  (二合蓮華)  薩怛縛  (二合有情)  係多
(利益)  娑頗  (二合)  羅拏  (周  遍)  娑嚩  (二合)  賀  (引)

[0120b14]  諸大菩薩說是陀羅尼已。告諸大眾。是陀羅  尼乃是過去諸佛之所同說。能受持者必得  利樂。說是語已入于三昧。或一菩薩入無垢
三昧。於四十手現出四十菩薩破地獄有。或  一菩薩入無退三昧。於四十手化出四十菩  薩壞畜生有。或一菩薩入心樂三昧。從四
十手顯現四十菩薩壞餓鬼有。或一菩薩入  歡喜三昧。從四十手現出四十菩薩壞阿修  羅有  (四惡趣竟)  或一菩薩入日光三昧。於四十手化
出四十菩薩。破東勝身洲有。或一菩薩入月  光定。於四十手出現四十菩薩。斷西牛貨洲  有。或一菩薩入熱炎定。從四十手涌出四十
菩薩。破北上勝洲有。或一菩薩入如幻三昧。  亦於四十手現四十菩薩。斷南瞻部洲有  (四洲  竟)  或一菩薩入不動定。從四十手顯出四十
菩薩。破四天處有。或一菩薩入難伏三昧。於  四十手化出四十菩薩。破斷忉利天處有。或  一菩薩入悅意定。於四十手出四十菩薩。斷
炎摩天有。或一菩薩入青色三昧。於四十手  現四十菩薩。破兜率天有。或一菩薩入黃色  三昧。從四十手顯四十菩薩。破化樂天有。或
一菩薩入赤色三昧。於四十手出四十菩薩。  斷他化自在天有  (六欲天竟已上欲界十四有)  或一菩薩入白  色三昧。從四十手化出四十菩薩斷初禪有。
或一菩薩入種種三昧。於四十手現四十菩  薩。破梵王有。或一菩薩入雙三昧。於四十  手顯現四十菩薩。破二禪有。或一菩薩入雷
音三昧。從四十手出四十菩薩。破三禪有。或  一菩薩入注雨定。於四十手現四十菩薩。斷  四禪有  (四靜慮竟)  或一菩薩入如虛空定。從四十
手出四十菩薩。壞無想有。或一菩薩入照  鏡三昧。於四十手現出四十菩薩。破淨居阿  那含有  (已上色界七有)  或一菩薩入無礙三昧。從四十
手顯四十菩薩。斷空處有。或一菩薩入常  三摩地於四十手化出四十菩薩。壞識處有。  或一菩薩入樂三摩地。從四十手現四十菩
薩。破無所有處有。或一菩薩入我三摩地。於  四十手現出四十菩薩。壞非想非非想處有  (四空處竟已上無色四有)  如上大悲所現二十五菩薩。各具
十一面四十手。得二十五三昧。斷二十五有  (一有當配四十手四十目合為千手千眼)  善男子如是二十五昧名  三昧王。諸菩薩摩訶薩入如是等諸三昧王。
若欲吹壞須彌山等。隨意即能。欲知三千大  千世界所有眾生心之所念亦能悉知。欲分  一身以為多身復合多身以為一身。雖作  如是心無所著猶如蓮華。是故觀自在菩薩
成就諸三昧王以一法身現二十五。亦以二  十五現多菩薩。其一千菩薩。一一各於頂上  具十一面。於其本面而有三目。一一如是具
二十五。各於一界有四十菩薩。一一界中各  配千眼。皆是觀自在大悲所為。於時阿難白  佛言。我等今者蒙佛威力。得聞如是菩薩大
神通力及無畏力。我有所疑。唯願世尊演  說。如上二十五菩薩名號。我等眾會願樂欲  聞。佛言止。善男子不須作問。今觀世音自
在欲說其法。今正其時汝等善聽。我念往  昔時。觀自在菩薩於我前成佛。號曰正法  明十號具足。我於彼時為彼佛下作苦行弟  子。蒙其教化今得成佛。十方如來皆由觀
自在教化之力故。於妙國土得無上道轉妙  法輪。是故汝等勿生疑惑常應供養。但常  稱名號。等供養六十二億恒河沙數如來功
德。何況至誠供養其福無量。說是語已佛默  然坐。

[0121a22]  爾時觀自在菩薩熙怡微咲。放大光明。頂上  顯現五百頭面具足千眼。每於天冠各有化  佛亦放光明。菩薩身上現出一千寶臂各執
寶物。即從座起告諸大眾。大聖世尊所出言  語真實不虛。欲知我等二十五名者。諦聽我  今說之次第如上。

[0121a28]  南謨沒馱耶　南謨達磨耶　南無僧伽耶  南謨無壽量如來。至真等覺世尊。禮如  是已。汝等當禮我等名字。所謂南謨聖者。千
光眼尊。代苦觀自在。與智觀自在。施滿  觀自在。除戟觀自在。除愚觀自在。進道  觀自在。觀正觀自在。施無畏觀自在。施光
觀自在。與甘露觀自在。見天觀自在。施妙  觀自在。見樂觀自在。降魔觀自在。靜慮觀  自在。作文觀自在。見禪觀自在。愍定觀自
在。調直觀自在。空惠觀自在。護聖觀自在。  清淨觀自在。正法觀自在。離欲觀自在。不  動觀自在。菩地薩埵婆耶摩訶薩埵婆耶。摩
訶迦盧尼迦那。如是稱念已。應請救護  願我常蒙觀自在尊大悲威光之所護念娑  婆賀。

[0121b14]  爾時金剛藏菩薩為諸大眾。白觀自在菩薩  言。善哉善哉聖觀自在。從無量劫來。成就大  悲法門利益眾生。於生死苦海為作船筏。於
無明闇常為法燈。唯願大聖普為大會及當  來一切眾生故。隨我等問能說其法。如來於  此如上演說四十手法。謂如意珠及蒲桃手
法。是為何界所現身耶。菩薩答言。善哉大  士作如是問。如來所說今四十法。是施無畏  觀自在菩薩。為南贍部洲所現身也。我今欲
說其真言法及四十菩薩形像法儀。爾時會  中有無量持呪仙人及一切聖眾。欲聞此法。  到菩薩所作禮而坐。

[0121b26]  觀自在言。若人欲得富饒財寶者。應修摩尼  法  (如意珠之手也)  欲修此法者。澡浴清淨取淨白  [疊*毛]
或紙或絹等。畫摩尼與願觀自在菩薩像。作  慈悲體身黃金色。頂有十一面。當前三面  為菩薩相。右邊三面白牙出上相。左邊三
面忿怒相。當後一面暴笑相。頂上一面如  來相。菩薩本面而有三目。以袈裟瓔珞環  等莊嚴妙體。坐紅蓮座處月輪中。半跏而坐
右押左。如上二十五菩薩。並所現千菩薩  形像等同無異。唯隨所願求。執持寶物而來  施與。

[0121c08]  令與願觀自在菩薩者。左手當心持摩尼。其  珠吠瑠璃色黃光發焰也。右手與願契屈臂  向上。如是畫像已安置清淨之處。禮拜供養
作念誦法。其印相二手堅固縛。進力摩尼形。  禪智並申立。即成就。真言曰。

[0121c13]  （一）唵嚩  日  羅  (二合)  達磨  (金剛法)  振多摩抳  (如意珠)  入  嚩羅  (光明)  嚩羅泥  (與願)
娑嚩賀

[0121c15]  若人欲得安隱者。當修羂索法。其持索觀自  在菩薩像。相好威光如上所說。唯右手作拳  安右腰。左手屈臂握羂索。畫像已。其印相作
未敷蓮印。進力柱如環。此名蓮華索能滿諸  意願。真言曰。

[0121c20]  （二）唵嚩  日  羅  (二合)  達磨  (二)  鉢娜麼  (二合)  播捨  (蓮華  索)  吽  (遍引義)  地瑟咤
(守護二合加持)  薩網  (二合無可反)  摩含  (二合於我)  娑縛賀

[0121c23]  若人欲療腹中病者。可修寶鉢法。當畫寶鉢  觀自在菩薩像。其像相好莊嚴如先說。但二  手當齊上持寶鉢。即成已。其印相理智入定
印。真言曰。

[0121c27]  （三）唵嚩  日  羅  (二合)  達磨  (金剛法)  阿鳴娜羅輸藍  (無腹中病)  娑縛  (二合)  賀

[0121c29]  若欲降伏魍魎鬼神者。應修寶劍法。其寶劍  觀自在像。莊嚴相好如上無異。唯右手執劍  令竪。左手當腰上以大指押地水甲。火風
並竪。其印向身安之。畫像已。印相右手大指  押地水甲。火風並竪即成。左轉三匝。真言  曰。

[0122a06]  （四）唵嚩  日  羅  (二合)  達磨  (一)  竭誐  (劍也)  薩嚩藍羅  (二合)  訶  (一切鬼也)  薩娑
(二合)  吒  (破壞)  娑嚩賀

[0122a08]  若欲降伏大魔神者。當修嚩日囉  (二合)  法  (三右之手)  其金剛觀自在像。相好威光如前所說。但右
手執三鈷杵。當右左手作拳安腰。畫像已。  印相右手大指押同小指甲。餘指如縛  日  羅  形。左轉三匝。真言曰。

[0122a13]  （五）唵紇哩  (二合入種子)  縛  日  羅  (二合)  婆抳  (執金剛)  摩羅鉢  羅  (二合)  摩  [口*栗]
夜  (二合護魔)  娑縛  (二合)  賀

[0122a15]  若人為摧怨敵者。應修金剛杵法  (獨股金剛)  其持  杵觀自在菩薩像。相好莊嚴如上所說。唯左
手作拳安腰。右手執獨鈷杵當左肩如打勢。  畫像已。其印相右手作拳舒頭指。以印作碎  勢。真言曰。

[0122a20]  （六）唵紇哩  (二合入種子)  縛  日  羅  (二合)  播儜  (執金剛)  薩嚩  設咄嚕  (一切怨加云云敵於加怨冬)
娑破  (二合)  吒也  (破壞)  娑  嚩  (二合)  賀

[0122a23]  若欲離怖畏者。當修施無畏法。其除怖觀自  在菩薩。相好威光如前無異。唯舒右手垂五  指現掌。左手舒五指。拳當左乳上現掌。畫
像已。其印相如畫像手印相。真言曰。

[0122a27]  （七）唵縛  日  羅  (二合)  達磨  (一)  薩嚩他  (引遍也)  爾那爾  那  (勝能勝義)  佩野曩奢那
(除怨怖)  娑嚩  (二合)  賀

[0122a29]  若人欲眼闇求光明者。可修日摩尼法。其日  精觀自在菩薩像。相好莊嚴如上說。唯左手  拳上持火頗胝  (此云日精也)
右手當心仰掌。畫像  竟。其印相舉定手。作受日輪勢。觀我眼中有  ma  ṭ  字  (右左)  若欲得天眼者。觀自眉間有一目。  誦真言曰。

[0122b06]  （八）唵嚩  日  羅  (二合)  達摩  (一)  阿儞地耶  (日)  入嚩  (二合)  羅  (光明)  儞乞蒭
(二合眼也)  娑嚩訶

[0122b08]  若欲消除一切熱惱者。應修月摩尼法。其月  精觀自在像。相好莊嚴如上所說。唯右手拳  持水頗胝。左手舒五指作摩身勢。畫像已。其
印相如像手印。真言曰。

[0122b12]  （九）唵嚩  日  羅  (二合)  達摩  (一)  戰陀耶  (月)  薩嚩  (二引)  娜  (引)  賀鉢羅  (二合)
捨弭  (除一切熱惱)  娑嚩  (二合)  賀

[0122b14]  若人欲增榮官職者。當修寶弓法。其持寶弓  觀自在像。相好威光如前說。但定惠手持橫  弓。作計由旬數勢。畫像已。印相  (梵本闕)
作金剛  合掌。誦真言曰。

[0122b18]  （十）唵嚩  日  羅  (二合)  達磨建吒馱努沙  (弓)  阿鉢羅  (二合)  底訶多耶  (無障礙)  三摩地娑嚩賀

[0122b20]  若人欲得善友者。當修寶箭法。其速值觀自  在像。相好莊嚴如前無異。唯右手持箭首。以  箭尻置左手上。畫像已。其印相右手作拳。散
立頭指中指。以印作招勢。真言曰。

[0122b24]  （十一）唵嚩日羅  (二合)  達磨  (一)  羅怛那  (二合)  劍努  (寶箭)  曼殊  (妙音)  薩怛婆  (二合眾生)
曳醯曳呬  (速來)  羅  (引)  我羅我  (愛染愛染)  娑嚩  (二合)  賀

[0122b27]  若欲消除身上眾病者。當修楊柳枝藥法。其  藥王觀自在像。相好莊嚴如前所說。唯右手  執楊柳枝。左手當左乳上顯掌。畫像已。印相
右手屈臂。諸指散垂。誦真言已摩身上。真言  曰。

[0122c03]  （十二）唵嚩日羅  (二合)  達磨  (金剛法)  陛  煞  (上)  爾耶  (二合藥也)  羅惹耶  (王)  娑嚩
(二合)  賀  (引)

[0122c05]  若欲解脫一切障難者。當修白拂法。其拂難  觀自在像相。及莊嚴等如前無異。但右手屈  臂向掌外。左手持白拂。畫像已。印相左手屈
臂。諸指垂下。誦呪左轉。真言曰。

[0122c09]  （十三）唵嚩日羅  (二合)  達磨  (一)  戍迦羅嚩囉弭也  制曩  (白拂)  薩嚩魔羅娑耶  (一切障難)  尾目吃底
(二合  解脫)  娑嚩  (二合)  賀

[0122c12]  若求善和眷屬者。當修胡瓶法。其持瓶觀自  在像。相好威光如上說。唯右手執胡瓶。其瓶  首如金翅鳥也。左手當齊上。向上受胡瓶
勢。畫像已。其印相作未敷蓮印。二空開立。指  頭相合。真言曰。

[0122c17]  （十四）唵嚩日羅  (二合)  達磨  (金剛法)  摩賀昧怛哩  (二合  大慈)  網娑嚩  (發生)  娑嚩  (二合)  賀
(引)

[0122c19]  若欲辟除一切惡獸者。當修榜棑法。其現怒  觀自在菩薩像。相好莊嚴如先說。唯左手向  外持榜棑形。右手作拳印。畫像已。其印相左
手向外舒諸指施轉。右手作拳打他勢。真言  曰。

[0122c24]  （十五）唵嚩日羅  (二合)  達磨  (金剛法)  薩嚩沒哩  (二合)  始  止  (二合)  迦薩跛曩俱羅  (蝎蛇及鼠狼等)
思孕  (二合引)  賀  (師)  尾也  (二合引)  伽羅  (二合大虫)  哩乞沙  (二合猪熊)  哆羅里乞  沙  (二合羆)  遮末羅爾
(引)  尾鞞  (摩竭魚等)  吽  (念恐怖)  發吒  (破  壞)  娑嚩  (二合)  賀

[0122c29]  若人欲離官難者。應修鉞斧法。其鎮難觀自  在菩薩像。相好莊嚴如先無異。但右手持鉞  斧。左手作拳安腰。畫像已。印相屈右手如斧
勢。以印迴轉。真言曰。

[0123a04]  （十六）唵嚩日羅達磨  (金剛法)  跛羅戍  (鉞斧)  囉惹婆耶  (王難)  尾目乞底  (解脫)  娑嚩  (二合)  賀

[0123a06]  若求男女僕使者。須行玉環法。其持環觀自  在菩薩像。相好威光如先所說。但左手當心  持玉環。右手覆於玉環上如蓋。畫像已。印相
以左手握右腕。亦以右手握左腕。是左表女  右表男。真言曰。

[0123a11]  （十七）唵嚩日羅  (二合)  達磨  (金剛法)  尾灑野  (境界)  獵  馱  (獲得)  娑嚩  (二合)  賀

[0123a13]  若欲成就功德者。當修白蓮法。其分荼利觀  自在菩薩像。相好莊嚴如上說。唯左手執白  蓮華。右手說法印。畫像已。印相作開敷蓮印。
真言曰。

[0123a17]  （十八）唵嚩日羅  (二合)  達磨  (一)  參婆吠鉢娜磨  (二合白華)  尼履儞  (入為華鬘以莊嚴法身)  娑嚩  (二合)
賀

[0123a19]  若欲往生十方淨土者。當修青蓮法。其見佛  觀自在像。相好威光如前無異。但右手執青  蓮華。左手當右乳上顯掌。畫像已。印相作
蓮華合散如開花勢。真言曰。

[0123a23]  （十九）唵嚩日羅  (二合)  達磨  (一)  [寧*頁]  羅鉢納麼  (青蓮)  嗢蘖跢  (生)  勃馱尾灑
[怡-台+(盈-又+乂)]  (佛同)  娑嚩賀  (引)

[0123a25]  若人求智惠者。應修寶鏡法。其鏡智觀自在  菩薩像。相好威光如上所說。唯左手當心持  寶鏡向外。右手作智拳印。畫像已。其印相右
拳安腰。左手開舒舉面前見此印。想見大圓  鏡智。真言曰。

[0123b01]  （二十）唵嚩日羅  (二合)  達磨  (一)  薩嚩悉地  (成就一切)  摩訶  枳孃  (二合)  曩  (大智惠)  娑嚩
(二合)  賀  (引)

[0123b03]  若人欲見諸如來者。當修紫蓮法。其見蓮觀  自在像。相好莊嚴如上所說。但右手執紫蓮  華。左手當心仰上。畫像已。印相作蓮華合掌。
如開花勢散之。真言曰。

[0123b07]  （二十一）唵嚩日羅  (二合)  達磨  (一)  乳  (而主反)  耄羅娑納  納麼  (二合紫蓮華)  薩嚩勃馱  (一切佛)
枳攘  (二合)  曩  (知也)  娑乞蒭  (二合)  毘耶  (見也)  娑嚩  (二合)  賀

[0123b10]  若欲見地中伏藏者。應修寶篋法。其見隱觀  自在像。相好威光如上所說。唯左手置寶篋。  右手作開篋蓋勢。畫像已。印相仰左手。以右
手覆左手上。誦真言已。而後開見散之。真  言曰。

[0123b15]  （二十二）唵嚩日羅  (二合)  達磨  (金剛法)  斫具數  (本眼也)  伽  咤耶  (開也)  阿鉢羅  (二合)
底訶哆耶  (無障礙)  娑嚩  (二  合)  賀

[0123b18]  若人為成就仙法者。當修五色雲法。其仙雲  觀自在菩薩像。相好莊嚴如前說。但右手持  五色雲。左手舉上握所著天衣端。畫像已。其
印相左右手為羽勢作飛相。真言曰。

[0123b22]  （二十三）唵嚩日羅  (二合)  達磨  (一)  半者路婆銘伽  (五色雲)  悉馱  (引)  尾地也  (二合)  馱羅南
(成就明仙者)  娑嚩  (二合)  賀

[0123b24]  於山崛寂處作念誦法。滿一萬八千  遍已得仙果。

[0123b26]  若人欲生梵天者。應修軍持法。其禪定觀自  在像。相好莊嚴如先所說。唯左手執軍持。  右手作思惟相。立右膝以右臂置膝上。以手
掌安頰及眉間是也。畫像已。印相蓮華合掌  合腕。真言曰。

[0123c02]  （二十四）唵嚩日羅  (二合)  達磨  (一)  娑嚩  (二合)  娑嚩  (自性)  沒羅  (二合)  訶摩  (二合)
抳提婆  (梵天)  娑嚩  (二合)  賀

[0123c04]  若人欲生諸天宮殿者作紅蓮法。其天花觀  自在像。相好威光如上所說。唯左手執蓮華。  右手屈臂而指天上。畫像已。其印相作開敷
蓮華印。舉上作擲勢散之。真言曰。

[0123c08]  （二十五）唵嚩日羅  (二合)  達磨  (一)  矩索薩婆鉢納麼  (紅蓮)  薩嚩提婆嗢蘖多  (生一切天)  娑嚩  (二合)
賀

[0123c10]  若人為攝縛一切逆賊者。當修戟鞘法。其破  賊觀自在菩薩像。相好莊嚴如前無異。但左  手舉上執戟鞘長等身。右手開散押右腰。畫
像已。其印相左手作三鈷印舉上振之。右拳  安腰。真言曰。

[0123c15]  （二十六）唵嚩日羅  (二合)  達磨　阿尾捨  (攝縛)  主  (引)  羅婆耶  (賊難)  吽發吒娑嚩賀

[0123c17]  若為諸佛來授手者。應修數珠法。其念珠觀  自在菩薩像。相好莊嚴如上所說。但右手捻  數珠。左手當膝如摩勢。畫像已。其印相左右
手取所持念珠頂戴三度。歸命相。真言曰。

[0123c21]  （二十七）唵嚩日羅  (二合)  達磨  (一)  薩嚩怛他  (引)  蘖多  (引一切如來)  入嚩  (二合)  羅  (光明)
布惹  (手)  母捺羅唅  (印我)  娑嚩  (二合)  賀  (引)

[0123c24]  若為召呼一切善神乞守護者。當修寶螺法。  其持螺觀自在像。相好莊嚴如先宣說。但左  手臂持寶螺。右手作拳舒屈風指作招勢。畫
像已。其印相二手虛心合。屈二風指。各絞二  大指背。二空各二頭中指間出之。以口為吹  之勢。真言曰。

[0124a01]  （二十八）唵嚩日羅  (二合)  達磨  (一)  摩訶達摩吃哩  (二合大法  音)  暗  (遍滿)  薩嚩提婆曩誐
(一切天龍)  藥乞叉  (二合)  曳  醯曳呬  (速來)  囉乞叉囉乞叉  (二合)  [牟*含]  (擁護)  娑  嚩  (二合)  賀

[0124a05]  若人欲使令一切鬼神者。當作髑髏法。其縛  鬼觀自在菩薩像。相好莊嚴如前所說。唯右  手執髑髏杖。左拳安腰。畫像已。其印相左
拳安腰。右手屈臂舉上作金剛拳。以印作召  勢。真言曰。

[0124a10]  （二十九）唵嚩日羅  (二合)  達磨  (一)  努史也磨薩頗馱  囉  (死人頭)  薩嚩蘖羅  (二合)  訶  (一切鬼)
阿吠捨  (攝縛)  娑  嚩  (二合)  賀

[0124a13]  次數珠法。如前說有戟鞘法下。

[0124a14]  若欲成就上妙梵音者。須作寶鐸法。其法音  觀自在像。相好威光如上說。但左手持寶金  剛鈴。右手作拳安腰。畫像已。其印相以二大
指入掌內三搖之真言曰。

[0124a18]  （三十）唵嚩日羅  (二合)  達磨  (金剛法)  吠捨斛  (鈴喜義)  悉馱  (引)  沒羅  (二合)  訶磨  (二合)
吃哩  (梵音成就)  阿乞叉  (二合)  羅  (無盡)  娑嚩  (二合)  賀

[0124a21]  若欲成就妙  辯  才者。當作寶印法。其智印觀  自在菩薩像。相好莊嚴如上無異。唯右手當  心持寶印形。左手作拳安腰。畫像已。其印相
以右手印於心上。真言曰。

[0124a25]  （三十一）唵嚩日羅  (二合)  達磨  (一)  枳壤  (二合)  曩母捺  羅  (二合智印)  尼濕嚩  (二合)  曩
(種種也法)  摩護那也  (大廣也)  娑嚩  (二合)  賀

[0124a28]  若為龍天善神來加護者作鐵鉤法。是鉤召  觀自在菩薩像。相好莊嚴如上所說。唯左手  持鉤。右手作拳安腰。畫像已。其印相在手
作拳。立頭指如鉤形而招之。真言曰。

[0124b03]  （三十二）唵嚩日羅  (二合)  達磨  (金剛法)  俱奢弱  (鉤召)  薩嚩  提吠曩藝  (於倪反引一切天龍)  囉乞叉
(二合)  [牟*含]  (擁護)  娑嚩  (二  合)  賀

[0124b06]  若人求慈悲心者作錫杖法。其慈杖觀自在  菩薩像。相好莊嚴如上所說。但右手執錫杖。  左手當齊向上。畫像已。印相二手內縛竪火
輪。圓滿如錫杖形。真言曰。

[0124b10]  （三十三）唵嚩日羅  (二合)  達磨  (金剛法)  三昧耶  (本誓)  摩訶  迦嚧抳迦  (具大悲心)  娑嚩  (二合)
賀

[0124b12]  若人求人愛者。當修合掌法其現敬觀自在  菩薩像。相好莊嚴如前無異。唯二手當心作  蓮華合掌。像成已。其印相如像手印。真言  曰。

[0124b16]  （三十四）唵嚩日羅  (二合)  達磨  (金剛法)  悉馱  (引)  嚩施迦羅  (成就歡愛)  娑嚩  (二合)  賀

[0124b18]  若人欲不離諸佛邊者可修化佛法。其不離  觀自在像。相好莊嚴如上說。唯左手掌上安  置化佛。右手繫於化佛座。畫像已。印相二手
作虛合。真言曰。

[0124b22]  （三十五）唵嚩日羅  (二合)  達磨  (金剛法)  悉馱  (引)  波羅蜜  多  (成就到彼岸)  娑嚩  (二合)  賀

[0124b24]  若欲不處胞胎身者。須作宮殿法。其大勢觀  自在像。相好威光如先所說。但左手持宮殿  形。右手屈臂向外顯掌。畫像已。其印相二手
內縛立二中指。屈如殿形。真言曰。

[0124b28]  （三十六）唵嚩日羅  (二合)  達磨  (金剛法)  薩嚩播野若  賀野  (滅一切惡趣)  娑嚩  (二合)  賀

[0124c01]  若人求多聞者。當修般若經法  (是寶經也)  其般若觀  自在像。相好莊嚴如上說。唯右手當心。持智
印出生般若理趣經。左手作拳印。像成已。其  印相  (梵本不出印)  用梵夾印。真言曰。

[0124c05]  （三十七）唵嚩日羅  (二合)  達磨  (一)  鉢羅  (二合)  若  (二冶反般若也  此云智惠)  素怛藍  (二合經也)
摩訶那也  (大廣也)  娑嚩  (二合)  賀

[0124c08]  若為菩提心不退者應修不轉輪法。其不轉  觀自在菩薩像。相好莊嚴如前所說。但右手  持金輪。左手按座作不轉勢。畫像已。印相左
手按地。右手作拳。立風及空指如持輪勢。真  言曰。

[0124c13]  （三十八）唵嚩日羅  (二合)  達磨  (一)  悉馱  (引)  菩地質跢  (成就菩提心)  嚩栗拏斫乞羅  (金輪)  阿薩拏
(無動)  娑嚩  (二合)  賀

[0124c16]  若人欲得一切如來灌頂授記者。應修頂上  化佛法。其灌頂觀自在像。相好莊嚴如上無  異。唯二手拳頂上安置化佛。畫像已。其印
相二手內縛並立二大指。押頭指側。以印置  頂散之。真言曰。

[0124c21]  （三十九）唵嚩日羅  (二合)  達磨  (金剛法)  毘詵者  (灌頂)  鉢  囉底車  (授也)  菩馱達羅抳  (佛地)
娑嚩  (二合)  賀  (引)

[0124c23]  若為成就五穀等一切食物者。應修蒲桃法。  其護地觀自在菩薩像。相好莊嚴如先無異。  唯左手持蒲桃。右手施願契勢。其像成已。其
印相左拳安腰。右手諸指舒即印地。真言曰。

[0124c27]  （四十）唵嚩日羅  (二合)  達磨  (一)  悉馱  (引)  達羅抳娑  羅娑羅  (地味成就也)  娑嚩  (二合)  賀

[0124c29]  若欲成就如上諸法。求於勝地作曼荼羅。安  置尊像作念誦法。燒香散花供養西方無量  壽佛及本尊像。不作殺盜婬及勿說他人罪。
不食五辛及酒肉滿三七日誦其真言。三落  又遍即得成就。欲修此法先從明師。整其身  心受真言法。即師於智惠人乃可傳受。又弟
子知其師心。若智未熟不可隨順。密意如  是。說是語已詣世尊所白言。我以此法奉上  世尊。唯願納於智藏。勅諸人天護不。

[0125a09]  爾時世尊以梵音聲讚觀自在菩薩言。善哉  善哉大蓮華王。能演殊勝第一之法。以百千  眼照眾生故。亦名千光眼。我今隨喜諸佛亦
然。我受此法。汝等大眾天人龍神。聞我所讚  隨於我勅。空閑林中。若有流布此法。或復受  持觀自在名者。汝等及伴擁護是人。佛說是  已。大眾皆敬嘿然聽受
(已下似不空三藏譯)  。

佛知大眾心　　住無礙三昧  
演說觀自在　　大曼荼羅相  
第一內心地　　有九淨月輪  
中央月輪中　　安置施無畏  
妙色超三界　　金色具暉曜  
首持髮髻冠　　寶冠紺髮垂  
頂上十一面　　皆如上所說  
諸頭寶冠中　　安住化佛身  
菩薩於身上　　具足四十手  
一一手掌中　　各有一慈眼  
隨諸眾生類　　執持雜寶物  
住於蓮華臺　　放大淨光明  
左定持日輪　　右惠淨月輪  
左理持宮殿　　右智五色雲  
左定執戟鞘　　右惠持錫杖  
左理羂索形　　右智寶劍手  
左定寶弓形　　右惠寶箭形  
左理紅蓮華　　右智紫蓮華  
左定白蓮華　　右惠青蓮華  
左理軍持瓶　　右智執胡瓶  
左定執玉環　　右惠持金輪  
左理寶篋形　　右智寶經典  
左定鐵鉤形　　右惠鉞斧形  
左理金剛杵　　右智持三劍  
左定寶螺形　　右惠蒲桃形  
左理白拂形　　右智楊柳枝  
左定寶鈴鐸　　右惠寶智印  
左理如意珠　　右智施無畏  
左定化佛尊　　右惠頂上佛  
左理寶鏡珠　　右智髑髏杖  
左定榜排形　　右惠持念珠  
理智持寶鉢　　定惠蓮華合  
各各妙寶臂　　猶如尼瞿枝  
環釧為臂上　　天衣又瓔珞  
莊嚴大悲體　　圓光微妙色  
跏趺右押左　　妙相眼不及  
次當前月輪　　金剛觀自在  
南方月輪中　　與願觀自在  
西方月輪中　　現數觀自在  
北方月輪中　　鉤召觀自在  
本尊及四尊　　表五智五部  
除怖觀自在　　在於東南輪  
寶劍觀自在　　在西南月輪  
智印觀自在　　在於西北輪  
不轉觀自在　　在東北月輪  
是四大觀音　　表法利因語  
行者應知之　　已上九月輪  
五智杵以界　　亦有四月輪  
離九輪住隅　　金剛舞菩薩  
在於東北輪　　金剛嬉菩薩  
在東南月輪　　金剛鬘菩薩  
住於西南輪　　金剛歌菩薩  
住西北月輪　　已說內院竟  
今說第二院　　東門金剛鉤  
南門金剛索　　西門金剛鎖  
北門金剛鈴　　東北金剛塗  
東南金剛香　　西南金剛花  
西北金剛燈　　八供四攝智  
本形如金界　　於東門南邊  
有持杵觀音　　次大勢觀音  
次寶鉢觀音　　次日精觀音  
次於東門北　　有持索觀音  
次榜棑觀音　　次白拂觀音  
次月精觀音　　於南門東邊  
有寶弓觀音　　次寶經觀音  
次白蓮觀音　　次紫蓮觀音  
次於南門西　　安寶箭觀音  
次胡瓶觀音　　次青蓮觀音  
次蒲桃觀音　　於西門南邊  
安寶鏡觀音　　次玉環觀音  
次頂上觀音　　次軍持觀音  
次於西門北　　安紅蓮觀音  
次錫杖觀音　　次化佛觀音  
次數珠觀音　　於北門西邊  
安寶螺觀音　　次髑髏觀音  
次寶篋觀音　　次五色雲尊  
次北門東邊　　安鉞斧觀音  
次戟鞘觀音　　次楊柳觀音  
次寶鐸觀音　　已上五八尊  
形像如上說　　第二院說竟  
次說天等院　　東北伊舍那  
東方帝釋天　　東南火光尊  
南方焰魔耶　　西南羅剎天  
西方水神天　　西北風雲天  
北方毘沙門　　於伊舍那南  
安於大梵天　　於帝釋南邊  
有下方地天　　次於火天西  
有傘蓋夜迦　　於焰魔天西  
安把索野迦　　日天照眾闇  
在於羅剎北　　月天清冷光  
在於水天北　　於風天東邊  
安把弓夜迦　　把劍夜迦主  
在於多聞東　　已上二六天  
及毘那夜迦　　形像及印明  
如余部法說　　既說尊色位  
今說地色等　　內院地紺青  
而散金色花　　從內至次間  
獨鈷杵為界　　第二院地色  
淺黑散銀花　　至第三院間  
以白銀三古　　而界於院院  
第三天等地　　如虛空色界  
於地外大地　　蓮華以為嚴  
既說壇場相　　今說本尊契  
名千身眼印　　出千臂經中  
能得大靈驗　　以二火水地  
各甲背相著　　其二風竪跬  
二空側博附　　風第二文側  
腕開五寸許　　置於眉間上  
誦此真言曰

[0126b09]  唵薩婆斫芻伽羅耶陀尼因地唎耶娑嚩  (二  合)  賀

[0126b11]  此印起立並足亦得也。通作此法印親驗。菩  薩受法與通。凡有所願悉皆滿足。未經入曼  荼羅者。必不得見視此法門呪印。令人得罪。
世尊與觀自在說是法已竟。

[0126b15]  爾時婆誐鑁普觀大眾告觀自在言。汝以此  法應當付囑於多聞天。能護持法故。於是  觀自在菩薩告多聞天言。汝多聞天從昔以
來。發菩提意能持佛法。是故世尊與我等輩。  以此勝法付囑於汝。當令流布護持。我法無  智人中勿妄宣傳。善哉汝等世尊讚歎。于時
多聞天王啟大士言。如觀自在勅護持是法。  於無智中不宣此法。所以者何。以無智故心  不分明。心不分明故不得法意。不得法意故
返生疑謗。生凝惑故墮於地獄受大苦惱。是  故我今從大士勅。無智人中不說此法。雖然  於末法中當令傳授。雖聞法已作誹謗。勝於
供養一切如來。況信受者。時諸大眾得聞是  法皆得勝位心生歡喜。從座而起禮拜。世尊  及觀自在。讚千光眼言。

[0126c01]  南謨娑賀娑羅  (二合)  布惹耶  (敬禮千手一)  娑賀娑羅  (二  合)  入嚩  (二合)  羅儜帝隷  (二合千光明眼)
摩訶鉢納磨  (二合)  邏惹  (大蓮華王三)  薩嚩播野惹賀野尾輸馱  (滅一切惡趣令清淨  四)

[0126c04]  皆大歡喜信受奉行。

千光眼觀自在菩薩祕密法經

[0126c06]  (本批云)  右經是傳法阿闍梨等深祕之故。不  戴於錄也。

[0126c08]  天治二年九月廿四日書寫了。

[0126c09]  於仁和寺皆明寺。以栂尾山法鼓臺本書  寫之竟。

[0126c11]  天明二年壬寅八月三日　智積輪下　慈  忍

[0126c13]  享和改元辛酉秋八月。請求智積慈順僧  正御本令寫得。當山千手院知了等挍合  之。予更檢校施訓。以授于剞劂子。此經賴
瑜薄草決杲寶私鈔演奧鈔及教舜鈔等引  而證。　　　豐山長谷總持院沙門快道誌

[0126c18]  一校加筆畢　慈順

* * *

【經文資訊】大正藏第 20 冊 No. 1065 千光眼觀自在菩薩祕密法經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
