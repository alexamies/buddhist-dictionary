佛說十八泥犁經


後漢安息國三藏安世高譯

[0528b17]  佛言：「人生見日少，不見日多，善惡之變，不相  類。侮父母，犯天子，死入泥犁，中有深淺，火  泥犁有八，寒泥犁有十。入地半以下火泥犁，
天地際者寒泥犁。有前惡後為善，不入泥犁。  殺人盜人，欺犯人妻，欲使人死望得其財物，  垢且賊，好為不善，怒罵人，榜笞繫人，喜告彰
人過失，嫉妬言怒，所使怒發，鬲逆天地鬼  神之類，殊失壽死，下入惡泥犁中。後復變  為善，有不入泥犁中者，知佛道變，雖入泥犁
中，必當上天。本善者上泥洹，故曰佛道不  可不知。小人不變為善，入泥犁中無樂，入泥  犁復不善，入泥犁益深。其類有得為人，雖剛
惡，不殺、好生，為人疾；不食肉者，為益疾；有陰  德，益壽且疾。

[0528c02]  「第一犁名曰先就乎，而是人言起無死。人居  此犁中，相見即欲鬪，乎中無兵而自有兵，相  傷殺無歲數又不死。有人來語起不死，以風
來吹即愈。如是無歲數，已復持熱鐵劍相  傷殺，已復用鐵椎相殺，以手拳極利相傷，  久久無歲數，是其類。其人長且大，壽人間
三千七百五十歲為一日，三十日為一月，十  二月為一歲，萬歲為人間百三十五億歲。

[0528c10]  「第二犁名居盧倅略，居盧倅略一苦，當先就  乎二十。如人言繩而鬪之。人居此犁者，置大  火中，赤輒出鬪之。以復內火中，赤復出，數行
鬪之，久久無歲數，復燒之，出而鬪之，以為方  圓能不死，而復生無歲數，已復走火中無  歲數，是其類也。其人長且大，壽人間七千五
百歲為一日，三十日為一月，十二月為一歲，  二萬歲為人間二百七千億萬歲。

[0528c18]  「第三犁名桑居都，乘居都一苦，當居盧倅略  二十，而人言捶殺。人居此犁者，在火中以熱  不可言，左右顧見山，山間如樂狀，走往入其
間，山盡來壓之，又不死無歲數。已復置火  中，赤復出之無歲數。其人長且大，壽人間  萬五千歲為一日，三十日為一月，十二月為
一歲，壽四萬歲為人間五百四十億歲。

[0528c25]  「第四犁名曰樓，樓一苦，當乘居都二十，而  人言樂之。人居此犁，城甚大，其中復有小城，  人從外見之，中盡有重天，人盡入其中，赤如
燒鐵。以復內城中，大熱不可言，其身肌盡爛，  無歲數不得息不得臥，肌骨盡燋，已復生無  歲數，是其類。其人長大，壽人間三萬歲為一
日，三十日為一月，十二月為一歲，壽八萬歲  為人間千八百億歲。

[0529a04]  「第五犁名曰旁卒，旁卒一苦，當樓二十，而  人言爛煮之。人居此犁者，而坑大深浴，滿  其中火，守犁者用鐵杖捶而內其中，燒燋人
身，盡燋無歲數又不死。積燒而不死，而抱火  著人身，死出一浴，復入一浴，如是無數，是  其類。其人長且大，壽人間六萬歲為一日，三
十日為一月，十二月為一歲，壽十六萬歲為  人間二千一百六十億歲。

[0529a12]  「第六犁名曰草烏卑次，草烏卑次一苦，  當旁卒二十，而人言焯熱之。人居此者，城高  二千里、廣四千里，火滿其中，置人其中。復以
鐵覆之無歲數，如是不得息，言不得臥無歲  數，燋已復燋，是其類。其人長且大，壽人間  十二萬歲為一日，三十日為一月，十二月為
一歲，壽三十二萬歲為人間四千三百二十  億歲。

[0529a20]  「第七犁名都意難且，都意難且一苦，當草烏  卑次二十，如人言燒炙之與虫。人居此犁中  者，大積火如大鐵貫人，而內之無歲數。時一
門開，人盡往欲出門；門復閉，復墮火中無  歲數。已復見一門開，人盡走求欲出；既得  出門，又復墮污泥中。污泥中有蟲唅，又不得
出無歲數，是其類。其人長且大，壽人間二十  四萬歲為一日，三十日為一月，十二月為一  歲，壽六十四萬歲為人間八千六百四十億  歲。

[0529b01]  「第八犁名曰不盧都般呼，不盧都般呼一  苦，當都意難且二十，如人言大苦熟之。居此  犁中，地盡有火，卒人當在火中，炮且炙貫，且
立臥床，不得去，不得息，爛且燋。已復生無  歲數，其苦萬倍於他犁之苦，苦不可言，是其  類。其人長且大，壽人間四十八萬歲為一日，
三十日為一月，十二月為一歲，壽百二十八  萬歲為人間萬七千二百八十億歲。」

[0529b09]  佛言：「火犁八，以惡多深且遲，惡少淺且易。犁  者譬如人拘於狴牢為囚徒，報作於遠，所死  於野，家室半道。若墮水與此生，不得道至其
死，入犁即苦，苦不可言，久久得出。所謂寒犁  在天際間，有大山高二千里，主蔽風名山于  雀盧山，冥無日月所不及逮，有蔽大山故
冥，外有日月之王甚多，無央數寒犁中。

[0529b16]  「第九犁名曰烏竟都，烏竟都一苦，當不盧都  般呼二十，如人言暴而起之。人居此犁，寒  不可言，無歲數身盡凍，數數暴而二十
在。火中有聲，已復為之，其折半如弩發折，  以復續其分，以大石擊大嬰，痛不可言。已  復不死，其靡如鐵磑。已復磑其足，遍一
身乃止。如此無歲數，如痛苦不可言。其人長  且大，壽芥種百二十八斛，百歲去一實，芥種  盡壽未盡，如是未能為萬分持一，是其類。
知佛道者出疾，人晝為惡，如夜無所犯，其  人入犁，晝苦夜為惡，晝無所犯者，夜不  樂不可言，故佛道不可不聞知。

[0529b28]  「第十犁名曰泥盧都，泥盧都一苦，當烏竟都  二十。其人長且大，壽芥種二百五十六斛，百  歲去一實，芥種盡壽未盡。

[0529c02]  「第十一犁名曰烏略，烏略一苦，當泥盧都二  十。其人長且大，壽芥種五百一十二斛百歲  去一實，芥種盡壽未盡。

[0529c05]  「第十二犁名曰烏滿，烏滿一苦，當烏略二十。  其人長且大，壽芥種千二十四斛，百歲去一  實，芥種盡壽未盡。

[0529c08]  「第十三犁名曰烏藉，烏藉一苦，當烏滿二十。  其人長且大，壽芥種二千四十八斛，百歲去  一實，芥種盡壽未盡。

[0529c11]  「第十四犁名曰烏呼，烏呼一苦，當烏藉二  十。其人長且大，壽芥種四千九十六斛，百歲  去一實，芥種盡壽未盡。

[0529c14]  「第十五犁名曰須健渠，須健渠一苦，當烏呼  二十。其人長且大，壽芥種八千一百九十二  斛，百歲去一實，芥種盡壽未盡。

[0529c17]  「第十六犁名曰末頭乾直呼，末頭乾直呼  一苦，當須健渠二十。其人長且大，壽芥種一  萬二千三百八十四斛，百歲去一實，芥種盡  壽未盡。

[0529c21]  「第十七犁名曰區逋塗，區逋塗一苦，當末頭  乾直呼二十。其人長且大，壽芥種三萬二千  七百六十八斛，百歲去一實，芥種盡壽未  盡。

[0529c25]  「第十八犁名曰沈莫，沈莫一苦，當區逋塗  二十。其人長且大，壽芥種六萬五千五百三  十六斛，百歲去一實，芥種盡壽未盡，大寒且
苦，不可言不可為辭，皆萬倍於他犁之苦，痛  不可極。」

[0529c29]  佛言：「十八泥犁，人所犯以事善惡輕  重入犁經。」

[0530a02]  佛言：「十八泥犁，鳳凰龍下至小蟲，凡十八泥  犁，人行善多行惡少，出泥犁疾，行惡多行善  少，出泥犁遲。」

[0530a05]  佛言：「是安得鬼守，十八泥犁居處冥。佛始  生時，天上天下，上至三十二天，其十八泥犁  皆明。佛始得道時復一明，佛朝梵時復一明，
佛始行道教授天下復一明，佛般泥日復  一明，上至三十二天盡明，以知佛道不可不  知，人為善多者上天，為惡多者入泥犁。若為
畜生，知佛道不死，小人必長生，但數聞佛道，  而不學生、不近善人、不聞善事，當離憂患。  其笑佛道，入泥犁中深，佛故非之。人為惡，喜
罵詈惡口，至老不止，天神惡之，使為禽獸  畜生血氣蟲獸，子孫用正臘上家。」

[0530a16]  佛言：「人不為善，去人類為蟲畜，生家上與  鬼，是安得鬼食乎？」

[0530a18]  佛言：「人為善上天，後復生為人形。」

佛說十八泥犁經

* * *

【經文資訊】大正藏第 17 冊 No. 0731 佛說十八泥犁經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，維習安大德提供，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
