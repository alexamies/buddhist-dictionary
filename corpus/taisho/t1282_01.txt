寶藏天女陀羅尼法
[0342c20]  爾時三十三天主摩醯首羅天王。共諸天女  眾讚寶藏天王名吒羅佉。有大威德色力無  比能於世間行殊勝事。迴天動地傾山覆海。
兵戈勝負志意而成。財帛金寶積如山岳。世  間受用。即說呪曰。

[0342c25]  唵吒羅佉吒羅佉毘多羅儞莎嚩訶

[0342c26]  若欲受持此法。先畫一天女形。泥檀法五月  五日前七日。喫希粥長齋。意欲去處須淨潔  也。凡行此法天女不喚自來。然須思存用表
至誠。此法必須五月五日夜受持即果成就。  五月五日夜。注想思存換換誦呪一千八遍。  不得急。至三更即心昏似睡。天女使諸女來
令相試弄。必莫共語。至第二遍。其天女吒  羅佉自來相見。其作法人不得赴。便  [跍*月]  跪合  掌頂禮兩拜。即相問之有何所須。其作法
人隨口答之。乞好藥長生不死通靈。世間萬  事之情。終身奉事。天女意生欲為夫妻。天女  聞已甚大歡喜。當夜便與交諸願如意。若欲
作姊妹。於事必須分明勿生狐疑。其壇法二  肘半量用牛糞泥地。更以香泥塗地。五色彩  畫又五色綵各二尺一寸。在壇內安天女座。
酥密乳等菓子各一盤。五色花餅各五枚。已  雜栗麥燒花隨意供養。其畫像法天女身長  二尺五寸。頭作花冠所點花極妙端正。身著
紫袍金帶烏靴。右手把蓮花。左手把如意寶  珠。其天女端正光明。世間畫師無能畫者。必  須好手不得論價。應時通靈心神自在。財帛
盈溢官位高遷。中一切禍福了達。貴賤男女  皆悉歡喜。凡有所動一切鬼神皆來迎待如  敬天官。悚懼瞻仰便得無礙。乃至世間好妙
藝隨意而成。有惡來相害者。便呼賊各皆得  自縛自打。言放即放世間走失死亡如驗。目  前萬病舉意持之皆差。又八真言各須清淨
沐浴著新淨衣。於佛前形像前各誦三七遍。  然後作法。

[0343a26]  第一真言

[0343a27]  唵興婆羅帝吒急急娑嚩  (二合)  賀

[0343a28]  第二真言

[0343a29]  唵拔羅帝吒唎摩那羅娑嚩賀

[0343b01]  第三真言

[0343b02]  唵勒叉那帝吒娑吒娑嚩  (二合)  賀

[0343b03]  第四真言

[0343b04]  唵婆婆隷若帝吒娑嚩  (二合)  賀

[0343b05]  第五真言

[0343b06]  唵勃惹羅帝吒娑嚩  (二合)  賀

[0343b07]  第六真言

[0343b08]  唵藥叉藥叉底那婆娑嚩  (二合)  賀

[0343b09]  第七真言

[0343b10]  唵遮帝毘折曳吽泮吒娑嚩  (二合)  賀

[0343b11]  第八真言

[0343b12]  唵折勒那耶利婆帝吒娑嚩  (二合)  賀

[0343b13]  以中指無名指屈。以大母指押二指甲。舒頭  指及小指安心上。右手把數珠念真言。此名  玉環印。

寶藏天女法竟

* * *

【經文資訊】大正藏第 21 冊 No. 1282 寶藏天女陀羅尼法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
