金剛頂一切如來真實攝大乘現證大教王經卷上


開府儀同三司特進試鴻臚卿肅圀  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

金剛界大曼荼羅廣大儀軌品之一

[0207a10]  如是我聞：

[0207a10]  一時婆伽梵成就一切如來金剛  加持殊勝三昧耶智，得一切如來寶冠三界  法王灌頂，證一切如來一切智智瑜伽自在，
能作一切如來一切印，平等種種事業，於無  盡無餘一切有情界一切意願作業皆悉成  就，大悲毘盧遮那常恒住三世，一切身、口、心
金剛如來，一切如來遊戲處住，阿迦尼吒天  王宮中大摩尼殿，種種間錯鈴鐸、繒幡微風  搖激，珠鬘、瓔珞、半滿月等而為莊嚴，與九十
俱胝菩薩眾俱——所謂：金剛手菩薩摩訶薩、聖  觀自在菩薩摩訶薩、曼殊室利童真菩薩摩  訶薩、虛空藏菩薩摩訶薩、金剛拳菩薩摩訶
薩、纔發心轉法輪菩薩摩訶薩、虛空庫菩薩  摩訶薩、摧一切魔力菩薩摩訶薩……，如是等菩  薩而為上首。與恒河沙等數如來——猶如胡
麻——示現滿於閻浮提，於阿迦尼吒天亦復如  是。彼無量數如來身從一一身現無量阿僧  祇佛剎，於彼佛剎還說此法理趣。

[0207a27]  時婆伽梵  大毘盧遮那如來常住一切虛空、一切如來  身口心金剛、一切如來互相涉入、一切金剛  界覺悟智薩埵、一切虛空界微塵金剛加持
所生智藏，一切如來無邊故；大金剛智灌頂  寶、一切虛空舒遍真如智、為現證三菩提，一  切如來自身性清淨故；自性清淨一切法、
遍一切虛空、能現一切色智盡無餘、調伏有  情界行最勝，一切如來不空作教令故；一切  平等無上巧智、一切如來大菩提堅固薩埵、
一切如來鉤召三昧耶、一切如來隨染智自  在、一切如來善哉、一切如來灌頂寶、一切如  來日輪圓光、一切如來思惟王摩尼寶幢、一
切如來大笑、一切如來大清淨法、一切如來  般若智、一切如來輪、一切如來祕密語、一切  如來不空種種事業、一切如來大精進妙堅
固甲冑、一切如來遍守護金剛藥叉、一切如  來身口心金剛印智。

普賢妙不空，　　摩羅極喜主，  
空藏大妙光，　　寶幢大微笑。  
能觀大自在，　　曼殊一切壇，  
無言種種業，　　精進怒堅持。  
金剛鉤箭喜，　　寶日幢幡笑，  
蓮劍妙輪語，　　羯磨甲怖持。  
無始無終寂，　　暴怒大安忍，  
藥叉羅剎勇，　　威猛大富貴。  
鄔摩天世主，　　毘紐勝大寂，  
世護虛空地，　　三世及三界。  
大種善人益，　　諸設縛祖父，  
流轉涅槃常，　　正流轉大覺。  
覺清淨大乘，　　三有常恒者，  
降三世食樂，　　主宰諸能調。  
堅主妙地勝，　　智彼岸理趣，  
解脫覺有情，　　行一切如來。  
覺利益佛心，　　諸菩提無上，  
遍照最勝王，　　自然總持念。  
大薩埵大印，　　等持佛作業，  
一切佛為身，　　薩埵常益覺。  
大根本大黑，　　大染欲大樂，  
大方便大勝，　　諸勝宮自在。

[0207c08]  婆伽梵大菩提心普賢大菩薩住一切如來  心時，一切如來滿此佛世界，猶如胡麻。

[0207c10]  爾時，一切如來雲集，於一切義成就菩薩摩  訶薩坐菩提場，往詣示現受用身，咸作是言：  「善男子！云何證無上正等覺菩提，不知一切
如來真實忍諸苦行？」

[0207c13]  時一切義成就菩薩摩  訶薩由一切如來警覺，即從阿娑頗娜伽三  摩地起，禮一切如來，白言：「世尊如來教示我：  云何修行？云何是真實？」

[0207c16]  如是說已，一切如來  異口同音告彼菩薩言：「善男子！當住觀察自  三摩地，以自性成就真言自恣而誦：

[0207c19]  「『唵質多鉢囉  (二合)  底  (丁以反)  微騰迦嚕弭』」

[0207c20]  時菩薩白一切如來言：「世尊如來！我遍知已，  我見自心形如月輪。」

[0207c21]  一切如來咸告言：「善男  子！心自性光明猶如遍修功用，隨作隨獲；  亦如素衣染色，隨染隨成。」

[0207c23]  時一切如來為令  自性光明心智豐盛故，復勅彼菩薩言：

[0207c25]  「唵菩提質多畆怛波娜夜弭」

[0208a01]  以此性成就真言令發菩提心。

[0208a01]  時彼菩薩復  從一切如來承旨發菩提心已，作是言：「如彼  月輪形，我亦如月輪形見。」

[0208a03]  一切如來告言：  「汝已發一切如來普賢心，獲得齊等金剛。堅  固善住此一切如來普賢發心，於自心月輪  思惟金剛形，以此真言：

[0208a07]  「『唵底瑟姹  (二合)  嚩日囉  (二合)  』」

[0208a08]  菩薩白言：「世尊如來！我見月輪中金剛。」

[0208a08]  一切  如來咸告言：「令堅固一切如來普賢心金剛，  以此真言：

[0208a11]  「『唵嚩日羅  (二合)  怛麼  (二合)  句唅』」

[0208a12]  所有遍滿一切虛空界、一切如來身口心金  剛界，以一切如來加持悉入於薩埵金剛，則  一切如來於一切義成就菩薩摩訶薩以金
剛名號金剛界金剛界灌頂。

[0208a15]  時金剛界菩薩  摩訶薩白彼一切如來言：「世尊如來！我見一  切如來為自身。」

[0208a17]  一切如來復告言：「是故，摩訶  薩！一切薩埵金剛具一切形成就，觀自身佛  形，以此自性成就真言隨意而誦：

[0208a20]  「『唵也他薩婆怛他誐多薩怛  (二合)  他唅』」

[0208a21]  作是言已，金剛界菩薩摩訶薩現證自身如  來，盡禮一切如來已，白言：「唯願世尊諸如  來加持於我，令此現證菩提堅固。」作是語已，
一切如來入金剛界如來彼薩埵金剛中。

[0208a24]  時世  尊金剛界如來當彼剎那頃現證等覺一切  如來平等智，入一切如來平等智三昧耶，證  一切如來法平等智自性清淨，則成一切如
來平等自性光明智藏如來、應供、正遍知。

[0208a28]  時  一切如來復從一切如來薩埵金剛出，以虛  空藏大摩尼寶灌頂，發生觀自在法智，安  立一切如來毘首羯磨，由此往詣須彌盧頂
金剛摩尼寶峯樓閣。至已，金剛界如來以一  切如來加持於一切如來師子座一切面安  立。

[0208b05]  時不動如來、寶生如來、觀自在王如來、不  空成就如來……，一切如來以一切如來加持自  身。

[0208b07]  婆伽梵釋迦牟尼如來一切平等善通達  故，一切方平等，觀察四方而坐。

[0208b09]  爾時，世尊毘盧遮那如來不久現說等覺一  切如來普賢心、獲得一切如來虛空發生大  摩尼寶灌頂、得一切如來觀自在法智彼岸、
一切如來毘首羯磨不空無礙教、圓滿事業、  圓滿意樂。

[0208b13]  一切如來性於自身加持，即入一  切如來普賢摩訶菩提薩埵三昧耶，出生薩  埵加持金剛三摩地，一切如來大乘現證三
昧耶，名一切如來心，從自心出。

[0208b17]  「嚩日羅  (二合)  薩怛嚩  (二合，下同)  」

[0208b18]  纔出一切如來心，即彼婆伽梵普賢為眾多  月輪，普淨一切有情大菩提心，於諸佛所周  圍而住。從彼眾多月輪出一切如來智金剛，
即入婆伽梵毘盧遮那如來心，由普賢堅牢  故。從金剛薩埵三摩地由一切如來加持，合  為一體，量盡虛空，遍滿成五峯光明。一切如
來身、口、心出生金剛形，從一切如來心出，住  佛掌中。

[0208b25]  復從金剛出金剛形種種色相，舒遍  照曜一切世界。從彼金剛光明門出一切世  界微塵等如來身，遍周法界，究竟一切虛空，
遍一切世界雲海，遍證一切如來平等智神  境通，發一切如來大菩提心，成辦普賢種種  行，承事一切如來，往詣大菩提場摧諸魔
軍，證成一切如來平等大菩提，轉正法輪，  乃至拔濟一切，利益安樂盡無餘有情界，成  就一切如來智最勝神境通悉地等，示現一
切如來神通遊戲普賢故、金剛薩埵三摩地  妙堅牢故，聚為一體，生普賢摩訶菩提薩埵  身，住世尊毘盧遮那佛心，而說嗢陀南：

「奇哉我普賢，　　堅薩埵自然，  
從堅固無身，　　獲得薩埵身。」

[0208c10]  時普賢大菩提薩埵身從世尊心下，一切如  來前依月輪而住，復請教令。時婆伽梵入一  切如來智三昧耶，名金剛三摩地受用一切
如來戒定慧解脫解脫知見轉正法輪利益  有情大方便力精進大智三昧耶，無盡無餘  拔濟有情界，一切主宰，安樂悅意故，乃至得
一切如來平等智，神境通無上大乘，現證最  勝悉地果故。一切如來成就金剛授與彼普  賢摩訶菩提薩埵一切如來轉輪王灌頂，以
一切佛身寶冠繒綵灌頂已，授與雙手。則  一切如來以金剛名——號金剛手——金剛手灌頂  時，金剛手菩薩摩訶薩左慢右舞，弄跋折羅，
則彼金剛安自心，持增進勢，說此嗢陀南：

「此是一切佛，　　成金剛無上，  
授與我手掌，　　金剛加金剛。」

[0208c25]  爾時，世尊復入不空王大菩薩三昧耶，所生  薩埵加持名金剛三摩地，名一切如來鉤召  三昧耶，一切如來心從自心出。

[0208c28]  「嚩日囉  (二合)  邏  (引)  惹」

[0208c29]  從一切如來心纔出已，則彼婆伽梵金剛手  為一切如來大鉤。出已，入世尊毘盧遮那心，  聚為一體，生金剛大鉤形，住佛掌中。從金剛
大鉤形出現一切世界微塵等如來身，召請  一切如來等作一切佛神通遊戲妙不空王  故、金剛薩埵三摩地極堅牢故，聚為一體，生
不空王大菩薩身，住毘盧遮那佛心，說此嗢  陀南：

「奇哉不空王，　　金剛所生鉤，  
由遍一切佛，　　為成就鉤召。」

[0209a10]  時不空王大菩薩身從佛心下，依一切如來  右月輪而住，復請教令。時婆伽梵入一切如  來鉤召三昧耶，名金剛三摩地受一切如來
鉤召三昧耶，盡無餘有情界一切鉤召，一切  安樂悅意故、乃至一切如來集會加持最勝  悉地故，則彼金剛鉤授與不空王大菩薩雙
手。一切如來以金剛名——號金剛鉤召——金剛鉤  召灌頂時，金剛鉤召菩薩摩訶薩以金剛鉤  鉤召一切如來，說此嗢陀南：

「此是一切佛，　　無上金剛智，  
成諸佛利益，　　最上能鉤召。」

[0209a21]  爾時，婆伽梵復入摩羅大菩薩三昧耶，出生  薩埵加持，名金剛三摩地一切如來隨染三  昧耶，名一切如來心，從自心出。

[0209a24]  「嚩日囉  (二合)  邏哦」

[0209a25]  從一切如來心纔出已，即彼婆伽梵持金剛  為一切如來花器仗。出已，入世尊毘盧遮那  佛心，聚為一體，生大金剛箭形，住佛掌中。從
彼金剛箭形出一切世界微塵等如來身，作  一切如來隨染等，作一切佛神通遊戲極殺  故、金剛薩埵三摩地極堅牢故，聚為一體，生
摩羅大菩薩身，住世尊毘盧遮那佛心，說此  嗢陀南：

「奇哉自性淨，　　隨染欲自然，  
離欲清淨故，　　以染而調伏。」

[0209b06]  時彼摩羅大菩薩身從世尊心下，依一切如  來左月輪而住，復請教令。時世尊入一切如  來隨染加持，名金剛三摩地受一切如來能
殺三昧耶，盡無餘有情界，隨一切安樂悅  意故、乃至得一切如來摩羅業最勝悉地果  故，則彼金剛箭授與摩羅大菩薩雙手。則一
切如來以金剛名——號金剛弓——金剛弓灌頂  時，金剛弓菩薩摩訶薩以金剛箭殺，一切如  來說此嗢陀南：

「此是一切佛，　　染智無瑕穢，  
以染害厭離，　　能施諸安樂。」

[0209b17]  爾時，婆伽梵復入極喜王大菩薩三昧耶，所  生薩埵加持名金剛三摩地一切如來極喜  三昧耶，名一切如來心，從自心出。

[0209b20]  「嚩日囉  (二合)  娑度」

[0209b21]  從一切如來心纔出已，則彼婆伽梵持金剛  為一切如來善哉相，入世尊毘盧遮那佛心，聚  為一體，生大歡喜形，住佛掌中。從彼歡喜形
出一切世界微塵等如來身，作一切如來善哉  相，作一切佛神通遊戲極喜故、金剛薩埵三  摩地極堅牢故，聚為一體，生歡喜王大菩薩
身，住世尊毘盧遮那佛心，說此嗢陀南：

「奇哉我善哉，　　諸一切勝智，  
所離分別者，　　能生究竟喜。」

[0209c01]  時歡喜王大菩薩身從世尊心下，依一切如  來後月輪而住，復請教令。時世尊入一切如  來等喜加持，名金剛三摩地，已受一切如來
等喜一切安樂悅意故、乃至得一切如來  無等喜一切安樂悅意故、乃至得一切如來無  上喜味最勝悉地果故，則彼金剛喜授彼歡  喜王大菩薩摩訶薩雙手。則一切如來以金
剛名——號金剛喜——金剛喜灌頂時，金剛喜菩薩  摩訶薩以金剛喜善哉相，歡悅一切如來，  說此嗢陀南：

「此是一切佛，　　能轉善哉相，  
作諸喜金剛，　　妙喜令增長。」

[0209c13]  大菩提心一切如來鉤召三昧耶，一切如來  隨染智大歡喜，如是，一切如來大三昧耶  薩埵。

[0209c16]  爾時，婆伽梵復入虛空藏大菩薩三昧耶，所  生寶加持名金剛三摩地一切如來灌頂三  昧耶，名一切如來心，從自心出。

[0209c19]  「嚩日囉  (二合)  囉怛那  (二合)  」

[0209c20]  從一切如來心纔出已，一切虛空平等性智  善通達故、金剛薩埵三摩地極堅牢故，聚為  一體。則彼婆伽梵持金剛為一切虛空光明
出已，以一切虛空光明照耀一切有情界成  一切虛空界，以一切如來加持一切虛空界，  入世尊毘盧遮那佛心。善修習故，金剛薩埵
三摩地、一切虛空界胎藏所成，一切世界遍  滿等量出生大金剛寶形，住佛掌中。從彼金  剛寶形出一切世界微塵等如來身，出生已，
作一切如來灌頂等，於一切世界作一切如  來神通遊戲。虛空界胎  藏  妙出生故、金剛薩  埵三摩地極堅牢故，聚為一體，生虛空藏大
菩薩身，住世尊毘盧遮那佛心，說此嗢陀南：

「奇哉妙灌頂，　　無上金剛寶，  
由佛無所著，　　名為三界主。」

[0210a06]  時彼虛空藏大菩薩身從世尊心下，依一切  如來前月輪而住，復請教令。時世尊入一切  如來大摩尼寶，名金剛三摩地受一切如來
圓滿意樂三昧耶，盡無餘有情界獲一切義  利，受一切安樂悅意故、乃至得一切如來利益  最勝榮盛悉地故，受彼金剛摩尼，與彼虛空
藏大菩薩摩訶薩金剛寶轉輪王授與金剛寶  形灌頂，安於雙手。則一切如來以金剛名——  號金剛藏——金剛藏灌頂時，金剛藏菩薩摩訶
薩以金剛摩尼安自灌頂處，說此嗢陀南：

「此是一切佛，　　灌頂有情界，  
授與我手掌，　　寶安於寶中。」

[0210a18]  爾時，婆伽梵復入大威光大菩薩三昧耶，出  生寶加持，名金剛三摩地一切如來光三昧  耶，名一切如來心，從自心出。

[0210a21]  「嚩日囉  (二合)  帝惹」

[0210a22]  從一切如來心纔出已，即彼婆伽梵金剛手  為眾多大日輪。出已，入世尊毘盧遮那佛心，  聚為一體，生大金剛日形，住佛掌中。從彼金
剛日輪出一切世界微塵等如來身，放一切  如來光明等，作一切佛神通遊戲，極大威光  故、金剛薩埵三摩地極堅牢故，聚為一體，生
大威光菩薩摩訶薩身，住世尊毘盧遮那佛  心，說此嗢陀南：

「奇哉無比光，　　照耀有情界，  
能淨清淨者，　　諸佛救世者。」

[0210b03]  時彼無垢大威光菩薩身從世尊心下，依一  切如來右月輪而住，復請教令。時世尊入一  切如來圓光加持，名金剛三摩地受一切如
來光三昧耶，盡無餘有情界無比光，一切安  樂悅意故、乃至得一切如來自光明最勝悉  地故，金剛日授與大威光菩薩摩訶薩雙手。
則一切如來以金剛名——號金剛光——金剛光灌  頂時，金剛光菩薩摩訶薩以彼金剛日照曜  一切如來，說此嗢陀南：

「此是一切佛，　　能壞無智暗，  
設微塵數日，　　此光超於彼。」

[0210b14]  爾時，婆伽梵復入寶幢大菩薩三昧耶，出生  寶加持，名金剛三摩地一切如來滿意願三  昧耶，名一切如來心，從自心出。

[0210b17]  「嚩日囉  (二合)  計都」

[0210b18]  從一切如來心纔出已，即彼婆伽梵持金  剛為種種色幢幡莊嚴形。出已，入世尊毘盧  遮那佛心，聚為一體，生金剛幢形，住佛掌中。
從彼金剛幢形，出一切世界微塵等如來身，  建一切如來寶幢等、作一切佛神通遊戲，大  寶幢故、金剛薩埵三摩地極堅牢故，聚為一
體，生寶幢大菩薩身，住世尊毘盧遮那佛心，  說此嗢陀南：

「奇哉無比幢，　　一切益成就，  
一切意滿者，　　令滿一切願。」

[0210b28]  時彼寶幢大菩薩身從世尊心下，依一切如  來左月輪而住，復請教令。時世尊入一切如  來建立加持，名金剛三摩地受一切如來思
惟王摩尼幢能建三昧耶，盡無餘有情界，令  一切意願圓滿、一切安樂悅意故，乃至得一  切如來大利益最勝悉地果故，則彼金剛幢
授彼寶幢菩薩摩訶薩雙手。則一切如來以  金剛名——號金剛幢——金剛幢灌頂時，彼金剛幢  菩薩摩訶薩以金剛幢，安立一切如來於檀  波羅蜜，說此嗢陀南：

「此是一切佛，　　能滿諸意欲，  
名思惟寶幢，　　是檀度理趣。」

[0210c11]  爾時，婆伽梵復入常喜悅大菩薩三昧耶，出  生寶加持，名金剛三摩地一切如來喜悅三  昧耶，名一切如來心，從自心出。

[0210c14]  「嚩日囉  (二合)  賀娑」

[0210c15]  從一切如來心纔出已，即彼婆伽梵持金剛  為一切如來微笑。出已，入世尊毘盧遮那佛  心，聚為一體，生金剛笑形，住佛掌中。從彼
金剛笑形出一切世界微塵等如來身，作一  切如來奇特等、作一切佛神通遊戲，常喜悅  根故、金剛薩埵三摩地極堅牢故，聚為一體，
生常喜悅根，大菩薩身，住世尊毘盧遮那佛  心，說此嗢陀南：

「奇哉我大笑，　　諸勝大奇特，  
安立佛利益，　　常住妙等引。」

[0210c25]  時彼常喜悅根大菩薩身從世尊心下，依一  切如來後月輪而住，復請教令。時世尊入一  切如來奇特加持，名金剛三摩地受一切如
來出現三昧耶，盡無餘有情界，一切根無上  安樂悅意故、乃至得一切如來根清淨智神  境通果故，則彼金剛微笑授與彼常喜悅根
大菩薩摩訶薩雙手。則一切如來以金剛名——  號金剛喜——金剛喜灌頂時，金剛喜菩薩摩訶  薩以金剛微笑悅一切如來，說此嗢陀南：

「此是一切佛，　　奇哉示出現，  
能作大喜悅，　　他師不能知。」

[0211a07]  大灌頂、尋圓光、有情、大利、大笑……，如是一切如  來大灌頂薩埵。

[0211a09]  爾時，婆伽梵復入觀自在大菩薩三昧耶，出  生法加持，名金剛三摩地一切如來法三昧  耶，名一切如來心，從自心出。

[0211a12]  「嚩日囉  (二合)  達摩」

[0211a13]  從一切如來心纔出已，即彼婆伽梵持金剛  自性清淨，一切法平等智善通達故，金剛薩  埵三摩地為正法光明。出已，以彼正法光明
照曜一切世界成為法界，盡法界入世尊毘  盧遮那佛心聚為一體，量遍虛空法界，生大  蓮華形，住佛掌中。從彼金剛蓮華形出一切
世界微塵等如來身，一切如來三摩地智神  境通等作一切神通遊戲，於一切世界妙  觀自在故、金剛薩埵三摩地極堅牢故，聚為
一體，生觀自在大菩薩身，住世尊毘盧遮那  佛心，說此嗢陀南：

「奇哉我勝義，　　本清淨自然，  
諸法如筏喻，　　清淨而可得。」

[0211a26]  時彼觀自在大菩薩身從世尊心下，依一切  如來前月輪而住，復請教令。時世尊入一切  如來三摩地智三昧耶，出生名金剛三摩地，
能淨一切如來，盡無餘有情界。

[0211a29]  我清淨一切  安樂悅意故、乃至得一切如來法智神境通  果故，則彼金剛蓮花授與觀自在菩薩摩訶  薩正法轉輪王，授與一切如來法身灌頂，灌
於雙手。則一切如來以金剛名——號金剛眼——金  剛眼灌頂時，金剛眼菩薩摩訶薩則彼金剛  蓮花如開敷蓮花勢，觀察貪染清淨無染著  自性。觀已，說此嗢陀南：

「此是一切佛，　　覺悟欲真實，  
授與我手掌，　　法安立於法。」

[0211b10]  爾時，婆伽梵復入曼殊室利大菩薩三昧耶，  出生法加持，名金剛三摩地一切如來大智  慧三昧耶，名一切如來心，從自心出。

[0211b13]  「嚩日囉  (二合)  底乞灑拏  (三合)  」

[0211b14]  從一切如來心纔出已，即彼婆伽梵持金剛  為眾多慧劍。出已，入世尊毘盧遮那佛心聚  為一體，生金剛釰形，住佛掌中。則從彼金
剛劍形出一切世界微塵等如來身，一切如  來智慧等作一切佛神通遊戲，妙吉祥故、金  剛薩埵三摩地極堅牢故，聚為一體，生曼殊
室利大菩薩身，住世尊毘盧遮那佛心，說此  嗢陀南：

「奇哉一切佛，　　我名微妙音，  
由慧無色故，　　音聲而可得。」

[0211b24]  時彼曼殊室利大菩薩身從世尊心下，依一  切如來右月輪而住，復請教令。時世尊入一  切如來智慧三昧耶，名金剛三摩地斷一切
如來結使三昧耶，盡無餘有情界斷一切苦，  受一切安樂悅意故、乃至得一切如來隨順  音聲慧圓滿成就故，則彼金剛劍授與曼殊
室利大菩薩摩訶薩雙手。則一切如來以金  剛名——號金剛慧——金剛慧灌頂時，金剛慧菩薩  摩訶薩以金剛劍揮斫，說此嗢陀南：

「此是一切佛，　　智慧度理趣，  
能斷諸怨敵，　　除諸罪最勝。」

[0211c06]  爾時，婆伽梵復入纔發心轉法輪菩薩摩訶  薩三昧耶，出生法加持，名金剛三摩地一切  如來輪三昧耶，名一切如來心，從自心出。

[0211c09]  「嚩日囉  (二合)  係都」

[0211c10]  從一切如來心纔出已，即彼婆伽梵持金  剛成金剛界大曼荼羅。為一切如來大漫荼  羅出已，入世尊毘盧遮那佛心聚為一體，生
金剛輪形，住佛掌中。從彼金剛輪形出一切  世界微塵等如來身，纔發心轉法輪故、金剛  薩埵三摩地極堅牢故，聚為一體，生纔發心
轉法輪菩薩摩訶薩身，住世尊毘盧遮那佛  心，說此嗢陀南：

「奇哉金剛輪，　　我金剛勝持，  
由纔發心故，　　能轉妙法輪。」

[0211c20]  時彼纔發心轉法輪大菩薩身從世尊心下，  依一切如來左月輪而住，復請教令。時世尊  入一切如來輪，名金剛三摩地一切如來大
漫荼羅三昧耶，盡無餘有情界，令入得不退  轉法輪，受一切安樂悅意故、乃至轉一切如  來正法輪最勝悉地故，則彼金剛輪授與纔
發心轉法輪大菩薩摩訶薩雙手。則一切如  來以金剛名——號金剛場——金剛場灌頂時，彼金  剛場菩薩摩訶薩以彼金剛輪令一切如來  安立不退轉，說此嗢陀南：

「此是一切佛，　　能淨一切法，  
是則不退轉，　　亦名菩提場。」

[0212a03]  爾時，婆伽梵復入無言大菩薩摩訶薩三昧  耶，出生法加持，名金剛三摩地一切如來念  誦三昧耶，名一切如來心，從自心出。

[0212a06]  「嚩日囉  (二合)  婆沙」

[0212a07]  從一切如來心纔出已，即彼婆伽梵金剛手  為一切如來法文字。出已，入世尊毘盧遮那  佛心聚為一體，生金剛念誦形，住佛掌中。從
彼金剛念誦形出一切世界微塵等如來身、  一切如來法性等，作一切佛神通遊戲妙語  言故、金剛薩埵三摩地極堅牢故，聚為一體
生無言大菩薩身，住世尊毘盧遮那佛心，說  此嗢陀南：

「奇哉自然密，　　我名祕密語，  
所說微妙法，　　遠離諸戲論。」

[0212a17]  時彼無言大菩薩身從世尊心下，依一切如  來後月輪而住，復請教令。時世尊入一切如  來祕密語，名金剛三摩地一切如來語智三
昧耶，盡無餘有情界，令語成就，受一切安樂  悅意故、乃至得一切如來語祕密體性最勝  悉地故，則彼金剛念誦授與無言大菩薩摩
訶薩雙手。則一切如來以金剛名——號金剛語——  金剛語灌頂時，金剛語菩薩摩訶薩以彼金  剛念誦，共一切如來談論，說此嗢陀南：

「此是一切佛，　　名金剛念誦，  
於一切如來，　　真言速成就。」

[0212a28]  金剛法智性、一切如來智慧、大轉輪智、一  切如來語、輪轉戲論智……，此是一切如來大智  薩埵。

金剛頂一切如來真實攝大乘現證大教王  經卷上

* * *

【經文資訊】大正藏第 18 冊 No. 0865 金剛頂一切如來真實攝大乘現證大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，日本 SAT 組織提供，北美某大德提供，毛佩君、廖予安、廖予慈大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
