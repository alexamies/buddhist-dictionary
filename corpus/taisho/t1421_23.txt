五分律卷第二十三  (彌沙塞)
宋罽賓三藏佛陀什  共竺道生等譯

第四分初滅諍法

[0153c29]  佛在舍衛城。爾時諸比丘好共鬪諍，更相言  訟。比丘、比丘共諍，比丘、比丘尼共諍，比丘尼、  比丘尼共諍，比丘尼、比丘共諍。

[0154a02]  時闡陀捨比  丘助比丘尼，未生諍便生，已生便增廣，未  滅者不滅，已滅者更起。諸比丘以是白佛，佛
以是事集比丘僧，問諸比丘：「汝等實爾不？」答  言：「實爾。世尊！」佛種種呵責：「汝等所作非法，不  隨順道！」呵已，告諸比丘：「從今比丘、比丘共諍，
乃至捨比丘助比丘尼，皆犯突吉羅。有四種  諍：一、言；二、教誡；三、犯罪；四、事。」

[0154a09]  「以此事故，為諸  比丘結七滅諍法，若有諍起得以  除  滅。應與  現前毘尼，與現前毘尼；應與憶念毘尼，與
憶念毘尼；應與不癡毘尼，與不癡毘尼；應與  自言，與自言；應與多人語，與多人語；應與  草布地，與草布地；應與本言治，與本言治。」

[0154a15]  何謂言諍？若比丘共諍，有言是法、有言非法，  是律、非律，是犯、非犯，是重、非重，是有餘、非有
餘，是麁罪、非麁罪，是用羯磨出罪、不用羯磨  出罪，是佛所說、非佛所說，是佛所制、非佛所  制；以此致忿，更相罵詈。是名言諍。

[0154a19]  何謂教  誡諍？若比丘教誡比丘言：「汝憶犯波羅夷不？  憶犯僧伽婆尸沙、偷羅遮、波逸提、波羅提提舍
尼、突吉羅、惡說不？」彼比丘不喜、不受，以此致  諍。是名教誡諍。

[0154a23]  何謂犯罪諍？若比丘犯波  羅夷乃至惡說，又若鬪諍相罵，起身口意惡。  是名犯罪諍。

[0154a25]  何謂事諍？僧常所行事，一切羯  磨及諸有所作，以此致諍。是名事諍。

[0154a26]  優波離  問佛言：「世尊！言諍以幾事滅？」佛言：「以現前毘  尼、多人語滅。」

[0154a28]  又問：「云何得滅？」答言：「若比丘與  比丘諍，是法、非法，乃至是佛制、非佛制，僧如  法、如毘尼、如佛教滅；若彼言是法，是佛教，受
是、忍是。是名現前毘尼滅。」

[0154b02]  何謂現前？現前  有三種：僧現前、人現前、毘尼現前。

[0154b03]  何謂僧現  前？僧和合集。是名僧現前。

[0154b04]  何謂人現前？共  諍人現前。是名人現前。

[0154b05]  何謂毘尼現前？應以  何法、以何律、以何佛教得滅，而以滅之。是名  毘尼現前。

[0154b07]  若如是滅已，還更發起，犯波逸提  罪。

[0154b08]  又若如是滅言諍：言諍比丘不喜，聞異住  處有一比丘，若二、若三，乃至一眾，聰明智慧，  解波羅提木叉，作是念：「往滅此事，為善者，應
往滅之。」應先向彼眾中知法比丘具說本末，  然後求集僧。僧集已，應語言：「汝且遠去，我  等共議汝事。」彼比丘遠去已，僧應共議：「若彼
比丘如實說，求我等如法、如律滅此事者，我  等當共如法、如律滅之；若彼比丘不如實說，  我等不得如法、如律滅其此事。」彼言諍比丘
亦應共議：「若僧如法、如律作齊限，今日、明日、  後日滅我等事者，我等當於僧中具說本末，  委僧滅之。」既至僧中具說本末，若僧作二種
語，或言：「應爾！」或言：「不應爾！」不可定者，僧應  語言：「隨汝所取二種語中，各取四人作斷事  僧。」言諍比丘各取四人已，僧當白二羯磨差
之，應先再羯磨三人，後羯磨二人。

[0154b23]  一比丘唱  言：「大德僧聽！僧今差某甲、某甲比丘作斷事  人，如法如律滅彼言諍。若僧時到僧忍聽。白  如是。」

[0154b26]  「大德僧聽！僧今差某甲、某甲比丘作斷  事人，如法如律滅彼言諍。誰諸長老忍，默然；  不忍者，說。僧已差某甲、某甲比丘作斷事人
竟；僧忍，默然故。是事如是持。」

[0154b29]  時諸比丘差無  智比丘作斷事人。以是白佛，佛言：「成就五  法應差：受他語不瞋；受他語不失；善察語意；
問語，不問不語；語時不笑。反此五法不應差。  復有五法應差：不隨欲、恚、癡、畏、不竊語。反此  五法不應差。」

[0154c05]  若不被差比丘，若一、若二、若三，  雖聰明智慧於座中坐，欲干亂斷事者，僧應  驅出；若復有比丘雖多誦習，不解其義，而干
亂斷事者，斷事人應語言：「經義不如此！」作  如是滅言諍者，是名現前毘尼滅。

[0154c09]  若如是滅  言諍時，有比丘言：「應以多人語滅此事。」僧應  語言：「汝此語善！汝解多人語不？」若言：「不解。」僧
應人人呵言：「汝不解多人語，云何言應以多  人語滅此事？」若僧不呵，皆犯突吉羅罪。若  言解，僧應問：「以何為多人語？」答言：「以多人語
羯磨滅。」又問：「以何知多？」答曰：「應行籌。」僧復應  語言：「汝所說善！汝解幾種行捉籌如法，幾種
不如法？」若言：「不解。」僧亦應如上呵。若言：「解。」僧  應令說有十種行捉籌不如法、十種如法。何  謂十種不如法？若以小事行籌而捉，若不知
事根本行籌而捉，若以不應求事根本行籌  而捉，若非法行籌而捉，若欲多不如法行籌  而捉，若知多不如法行籌而捉，若行破僧籌
而捉，若行知僧必破籌而捉，若不隨善知識  行籌而捉，若僧不和合行籌而捉。反上為如  法。

[0154c25]  若成就十四法，僧應差作行籌人：知十  如法，又不隨欲恚癡畏，是為十四。

[0154c26]  僧應作二  種籌：一名如法、二名不如法。唱言：「若言如  法，捉如法籌；若言不如法，捉不如法籌。」唱已
行之，自收取於屏處數。若不如法籌多，應  更令起相遠坐，人人前竊語言：「此是法語、律  語，佛之所教。大德！當捨非法、非律、非佛所教。」
如是語已，復更行籌。若不如法人猶多，應復  唱：「僧今未斷是事，可隨意散，後當更斷。」如  是，不應以非法斷事。

[0155a05]  若如法人多，應白二羯  磨滅之。一比丘唱言：「大德僧聽！僧今以多人  語滅此諍事。若僧時到僧忍聽。白如是。」

[0155a07]  「大德  僧聽！僧今以多人語滅此諍事。誰諸長老忍，  默然；不忍者，說。僧以多人語滅此諍事竟；僧
忍，默然故。是事如是持。」是名以多人語滅言  諍。

[0155a11]  優波離復問佛：「教誡諍以幾事滅？」佛言：「以  現前毘尼、憶念毘尼、不癡毘尼、本言治滅。」

[0155a12]  又  問：「云何得滅？」答言：「若比丘問一比丘言：『汝憶  犯重罪，波羅夷及波羅夷邊罪不？』答言：『不憶。』
又再三問，答亦如初。如是比丘僧應白四羯  磨與憶念毘尼，不應從彼比丘而治其罪。」

[0155a16]  被  問比丘應至僧中偏袒右肩，脫革屣，禮僧足，  [跍*月]  跪白言：「我某甲比丘，彼某甲比丘再三來
至我所問我：『汝憶犯重罪，波羅夷、若波羅夷  邊罪不？』我亦再三答言：『不憶。』今從僧乞憶念  毘尼。願僧與我憶念毘尼，使彼不復數數問
我！」如是第二、第三乞。

[0155a22]  僧應籌量此比丘，先  不缺戒，威儀如法不？身口意行清淨不？好學  戒不？向一比丘語，二人、三人及僧語不？異不？
僧如是籌量，若知此比丘先缺戒，具諸不善  者，不應與；若知不犯波羅夷及波羅夷邊罪，  應白四羯磨與憶念毘尼。

[0155a27]  一比丘唱言：「大德  僧聽！此某甲比丘於僧中乞言：『彼某甲比丘  再三來至我所問我：「汝憶犯重罪，波羅夷、若
波羅夷邊罪不？」我亦再三答言：「不憶。」今從僧  乞憶念毘尼。願僧與我憶念毘尼，使彼比丘  不復數數問我！』僧今與某甲憶念毘尼，使彼
比丘不復數數問其罪。若僧時到僧忍聽。白  如是。」

[0155b05]  「大德僧聽！此某甲比丘於僧中乞言：『彼  某甲比丘再三來至我所問我：「汝憶犯重罪，  波羅夷、若波羅夷邊罪不？」我亦再三答言：「不
憶。」今從僧乞憶念毘尼。願僧與我憶念毘尼，  使彼比丘不復數數問我！』僧今與某甲憶念  毘尼，使彼比丘不復數數問其罪。誰諸長老
忍，默然；不忍者，說。」如是第二、第三。

[0155b11]  「僧與某甲  比丘憶念毘尼竟；僧忍，默然故。是事如是持。」  是名現前毘尼、憶念毘尼滅教誡諍。

[0155b13]  若比丘  至比丘所，語言：「汝憶犯重罪，波羅夷、若波羅  夷邊罪不？」彼比丘答言：「不憶！我先狂心、散亂
心、病壞心，多作非沙門法。」又再三問，答亦如  初。如是，比丘僧應與不癡毘尼，不應從彼  比丘而治其罪。

[0155b18]  彼比丘應至僧中，偏袒右肩，  脫革屣，禮僧足，  [跍*月]  跪白言：「大德僧聽！我某甲
比丘，彼某甲比丘再三來至我所，問我言：『汝  憶犯重罪，波羅夷、若波羅夷邊罪不？』我亦再  三答言：『不憶。我先狂心、散亂心、病壞心，多作
非沙門法。』今從僧乞不癡毘尼。願與我不癡  毘尼，使彼比丘不復數數問我！」如是三乞。

[0155b24]  僧  應籌量此比丘，先不缺戒、威儀如法不？身口  意業清淨不？好學戒不？向一比丘語，二、三比
丘及僧語不？異不？若僧知其先有如此諸惡，  不應與；若不爾，應白四羯磨與不癡毘尼。

[0155b28]  一  比丘唱言：「大德僧聽！此某甲比丘從僧乞言：  『彼某甲比丘再三來至我所，問我言：「汝憶犯
重罪，波羅夷、若波羅夷邊罪不？」我亦再三答  言：「不憶。我先狂心、散亂心、病壞心，多作非沙  門法。」今從僧乞不癡毘尼。願僧與我不癡毘
尼，使彼比丘不復數數問我！』僧今與不癡毘  尼，使彼比丘不復數數問其罪。若僧時到僧  忍聽。白如是。」

[0155c07]  「大德僧聽！此某甲比丘從僧  乞言：『彼某甲比丘再三來至我所，乃至僧今  與不癡毘尼，使彼比丘不復數數問其罪。』誰
諸長老忍，默然；不忍者，說。」如是第二、第三。

[0155c10]  「僧  已與某甲比丘不癡毘尼竟；僧忍，默然故。是  事如是持。」是名現前毘尼、不癡毘尼滅教誡  諍。

[0155c13]  若比丘至比丘所，問言：「汝憶犯重罪，波羅  夷、若波羅夷邊罪不？」答言：「不憶！」三問乃答言：
「我憶犯輕罪。」又再問：「汝犯輕罪猶不語人，況  復重罪，汝善思之！」答言：「我都不憶。」復更問，乃  答言：「我憶犯波羅夷、若波羅夷邊罪。」作是答
已，尋復言：「我不憶犯重罪，向戲言耳！」如是比  丘僧應與本言治。

[0155c19]  本言有二種：一可悔、二  不可悔。彼比丘本言犯重罪，應與作盡壽不  可悔白四羯磨。

[0155c21]  應一比丘唱言：「大德僧聽！  此某甲比丘，彼某甲比丘至某所，問言：『汝  憶犯重罪，波羅夷、若波羅夷邊罪不？』答言：『不
憶。』再問亦言不憶，三問然後言：『不憶犯重罪，  憶犯輕罪。』又問：『汝猶不發露輕罪，況於重者！  汝今諦憶，犯重罪不？』答言：『不憶。』又問亦言不
憶，乃至第六問，然後言：『我憶犯重罪，波羅  夷、若波羅夷邊罪。』作是答已，尋復言：『我不憶  犯重罪，向戲言耳！』僧今與作本言治，盡壽
不可悔羯磨。若僧時到僧忍聽。白如是。」

[0156a01]  「大德  僧聽！此某甲比丘，彼某甲比丘至其所問言：  汝憶犯重罪，乃至僧今與作本言治，盡壽不
可悔羯磨。誰諸長老忍，默然；不忍者，說。」如  是第二、第三。

[0156a05]  「僧已與某甲比丘本言治，盡壽  不可悔羯磨竟；僧忍，默然故。是事如是持。」是  名現前毘尼、本言治滅教誡諍。

[0156a07]  優波離問佛  言：「世尊！犯罪諍以幾事滅？」佛言：「以現前毘  尼、草布地、自言滅。」又問云：「何得滅？」答言：「若一
比丘至一比丘所，偏露右肩，  [跍*月]  跪合掌，作如  是言：『大德！我某甲犯某罪，今向大德悔過。』彼
比丘應問：『汝自見罪不？』答言：『我自見罪。』又應  問：『汝欲悔過耶？』答言：『我欲悔過。』彼比丘應語  言：『汝後莫復作！』是名現前毘尼、自言滅犯罪
諍。」

[0156a15]  若一比丘至二比丘、三比丘、眾多比丘所；  若二比丘乃至眾多比丘，至一比丘乃至眾  多比丘所亦如是。

[0156a17]  若有比丘鬪諍相罵，作身  口意惡業，後作是念：「我等鬪諍相罵，作身口  意惡業。今寧可於僧中除罪，作草布地悔過
不？」此諸比丘聽僧中除罪，僧應與作白二  羯磨草布地悔過。

[0156a21]  彼鬪諍比丘應盡來僧中，  偏袒右肩，脫革屣，  [跍*月]  跪白言：「大德僧聽！我  等共鬪相罵，作身口意惡業，後作是念：『我等
共鬪相罵，作身口意惡業。今寧可於僧中除  罪，作草布地悔過不？』今從僧乞草布地悔過。」  如是三說已，皆舒手脚伏地向羯磨師，一心  聽受羯磨。

[0156a27]  羯磨師唱言：「大德僧聽！此諸比  丘共鬪相罵，作身口意惡業，後作是念：『我等  共鬪相罵，作身口意惡業，今寧可於僧中除
罪，作草布地悔過不？』今從僧乞草布地悔過。  僧今與其草布地悔過。若僧時到僧忍聽。白  如是。」

[0156b03]  「大德僧聽！此諸比丘共鬪相罵，乃至  僧今與其草布地悔過。誰諸長老忍，默然；不  忍者，說。僧已與此諸比丘草布地悔過竟。僧
忍，默然故。是事如是持。」是名現前毘尼、草布  地滅犯罪諍。

[0156b07]  何謂草布地？彼諸比丘不復說  鬪原，僧亦不更問事根本。

[0156b08]  優波離問佛言：「世  尊！事諍以幾事滅？」佛言：「隨事諍用七事滅。」

[0156b09]  若  一比丘至一比丘所，作非法、非律、非佛教  滅事諍，言：「是法、是律、是佛教。」若以此滅事諍，
名為非法滅。若一比丘，至二比丘乃至僧所；  若二比丘乃至僧，至一比丘乃至僧所，亦如  是。

[0156b14]  若一比丘至一比丘所，作如法、如律、如  佛所教滅事諍，言：「是法、是律、是佛所教。」若以  此滅事諍，名為如法滅。若一比丘，至二、三比
丘乃至僧所；若二比丘乃至僧，至一比丘乃  至僧所，亦如是。

五分律第四分之二羯磨法

[0156b20]  佛在舍衛城。爾時有一比丘故出不淨，犯僧  伽婆尸沙，不覆藏。不知云何？問諸比丘，諸比  丘亦不知，以是白佛。佛以是事集比丘僧，告
諸比丘：「是比丘犯僧伽婆尸沙，不覆藏。今聽  僧與彼比丘作白四羯磨六夜行摩那埵。」

[0156b24]  犯  罪比丘應偏袒右肩，脫革屣，禮僧足已，  [跍*月]  跪  白：「大德僧聽！我某甲比丘故出不淨，犯僧伽
婆尸沙，不覆藏，今從僧乞六夜行摩那埵。願  僧與我六夜行摩那埵！」如是三乞。

[0156b28]  應一比丘  唱言：「大德僧聽！此某甲比丘故出不淨，犯僧  伽婆尸沙，不覆藏，從僧乞六夜行摩那埵。僧
今與某甲六夜行摩那埵。若僧時到僧忍聽。  白如是。」

[0156c03]  「大德僧聽！此某甲比丘故出不淨，  乃至僧今與某甲六夜行摩那埵。誰諸長老  忍，默然；不忍者，說。」如是第二、第三。

[0156c05]  「僧與某  甲比丘六夜行摩那埵竟；僧忍，默然故。是事  如是持。」

[0156c07]  彼比丘應日日至僧中，偏袒右肩，脫  革屣，禮僧足，  [跍*月]  跪白言：「大德僧聽！我某甲
比丘故出不淨，犯僧伽婆尸沙，不覆藏。從僧  乞六夜行摩那埵，僧已與我六夜行摩那埵。  我今行摩那埵已若干日，餘若干日在，諸  大德憶知。」

[0156c12]  過六夜已，應從僧乞阿浮呵那，白  言：「大德僧聽！我某甲比丘故出不淨，犯僧伽  婆尸沙，不覆藏。從僧乞六夜行摩那埵，僧已
與我六夜行摩那埵。我六夜行摩那埵竟，今  從僧乞阿浮呵那。願僧與我阿浮呵那！」如  是三乞。

[0156c17]  應一比丘唱言：「大德僧聽！此某甲  比丘故出不淨，犯僧伽婆尸沙，不覆藏。從僧  乞六夜行摩那埵，僧已與六夜行摩那埵。彼
比丘六夜行摩那埵竟，從僧乞阿浮呵那。僧  今與某甲阿浮呵那。若僧時到僧忍聽。白如  是。」

[0156c22]  「大德僧聽！此某甲比丘故出不淨，乃至  僧今與某甲阿浮呵那。誰諸長老忍，默然；不  忍者，說。」如是第二、第三。

[0156c24]  「僧與某甲比丘阿浮  呵那竟；僧忍，默然故。是事如是持。」

[0156c25]  有一比丘  故出不淨，犯僧伽婆尸沙，覆藏一夜。不知云  何？問諸比丘，諸比丘亦不知，以是白佛。佛以
是事集比丘僧，告諸比丘：「今聽僧白四羯磨  與此比丘作一夜別住法。」

[0156c29]  犯罪比丘應至僧  中，如是白：「大德僧聽！我某甲比丘故出不淨，  犯僧伽婆尸沙，覆藏一夜，今從僧乞一夜別住
法。願僧與我一夜別住法！」如是三乞。

[0157a03]  應一比  丘唱言：「大德僧聽！此某甲比丘故出不淨，犯  僧伽婆尸沙，覆藏一夜，從僧乞一夜別住法。
今僧與某甲一夜別住法。若僧時到僧忍聽。  白如是。」

[0157a07]  「大德僧聽！此某甲比丘故出不淨，乃  至僧今與某甲一夜別住法。誰諸長老忍，默  然；不忍者，說。」如是第二、第三。

[0157a09]  「僧已與某甲比  丘一夜別住竟；僧忍，默然故。是事如是持。」

[0157a10]  彼  比丘一夜別住竟，應從僧乞行摩那埵，乃至  阿浮呵那，僧亦如上與之。

[0157a12]  有一比丘故出  不淨，犯僧伽婆尸沙，不覆藏，從僧乞行摩那  埵。於六夜中復犯，亦不覆藏。不知云何？問
諸比丘，諸比丘亦不知，以是白佛。佛以是  事集比丘僧，告諸比丘：「今聽彼比丘更從僧  乞行摩那埵，僧亦應白四羯磨更與彼比丘
行摩那埵。彼比丘六夜行竟，應復更從僧乞  行本摩那埵，僧亦應白四羯磨與之。」

[0157a19]  彼比丘  更從僧乞言：「我某甲比丘先故出不淨，犯僧  伽婆尸沙，不覆藏，從僧乞行摩那埵；僧與我
行摩那埵。我於六夜中更犯，不覆藏，今從僧  更乞行摩那埵。願更與我行摩那埵！」如是三  乞。

[0157a24]  應一比丘如其乞辭，白四羯磨與之。

[0157a24]  彼  六夜行竟，復更從僧乞行本六夜摩那埵，言：  「我某甲比丘先故出不淨，犯僧伽婆尸沙，不覆  藏；從僧乞行摩那埵，僧與我行摩那埵。我
於六夜中更犯，不覆藏；復從僧乞行六夜摩  那埵。我已六夜行摩那埵竟，今從僧乞行本  六夜摩那埵。願僧與我行本六夜摩那埵！」如  是三乞。

[0157b02]  應一比丘如其乞辭白四羯磨與之。

[0157b03]  彼比丘行本六夜摩那埵竟，應如上乞阿浮  呵那，僧亦如上與之。

[0157b04]  有一比丘故出不淨，犯  僧伽婆尸沙，覆藏一夜，僧與一夜別住。於中  復犯，亦覆藏一夜，不知云何？問諸比丘，諸
比丘亦不知，以是白佛。佛以是事集比丘僧，  告諸比丘：「今聽彼比丘更從僧乞一夜別住，  僧亦應白四羯磨更與一夜別住。彼一夜別
住竟，應復更從僧乞本一夜別住，僧亦應白  四羯磨與之。」

[0157b11]  彼比丘更從僧乞一夜別住言：  「我某甲比丘，先故出不淨，犯僧伽婆尸沙，覆藏  一夜；從僧乞一夜別住，僧與我一夜別住。我
於中復犯，亦一夜覆藏；今更從僧乞一夜別  住。願僧更與我一夜別住！」如是三乞。

[0157b15]  應一  比丘如其乞辭白四羯磨與之。

[0157b16]  彼一夜別住  竟，復應更從僧乞本一夜別住，言：「我某甲比  丘先故出不淨，犯僧伽婆尸沙，一夜覆藏；從
僧乞一夜別住，僧與我一夜別住。我於中復  犯，亦一夜覆藏；復從僧乞一夜別住，僧復與  我一夜別住。我已一夜別住竟，今從僧乞本
一夜別住。願僧與我本一夜別住！」如是三乞。

[0157b23]  應一比丘如其乞辭白四羯磨與之。

[0157b23]  彼比丘  本一夜別住竟，應如上乞行六夜摩那埵。行  摩那埵竟，復應如上乞阿浮呵那，僧皆應如  上白四羯磨與之。

[0157b26]  有一比丘故出不淨，犯僧  伽婆尸沙，覆藏一夜，僧如上與一夜別住。於  中復犯，亦覆藏一夜，僧復如上更與一夜別
住。行竟，僧復如上與本一夜別住。行竟，僧  復如上與六夜摩那埵。於中復犯，不覆藏，僧  復如上與六夜摩那埵。彼六夜行竟，僧復如
上與行本摩那埵。行竟，然後如上與阿浮呵  那。

[0157c04]  若比丘犯一僧伽婆尸沙乃至眾多，覆藏  二夜乃至眾多夜；僧若與別住者，但計覆藏  最久者，隨日數與別住。若僧與別住，後於中
更犯，若覆藏，僧應隨日更與別住；若不覆  藏，僧應如上與六夜摩那埵。更別住竟、摩那  埵竟，僧復應如上更與本別住。與本別住竟，
與六夜摩那埵。若於中復犯，僧復應與六夜  摩那埵。行竟，僧復應如上與本摩那埵，然  後如上與阿浮呵那。

[0157c12]  有一比丘犯二僧伽婆  尸沙，同覆藏一夜；而向僧說犯一，覆藏一夜，  僧與一夜別住。一夜別住竟，心生悔：「我實
犯二僧伽婆尸沙，云何但說犯一，覆藏一夜？」  復來僧中白言：「我實犯二僧伽婆尸沙，同一  夜覆藏。」諸比丘以是白佛，佛言：「聽更與一
夜別住。」彼比丘應具說上事三乞，應一比丘  如其乞辭白四羯磨與之。

[0157c19]  有一比丘犯一僧  伽婆尸沙，覆藏二夜；向僧說覆藏一夜，僧與  一夜別住。一夜別住竟，心生悔：「我實二夜
覆藏，云何說一夜？」復來僧中以事白僧，諸  比丘以是白佛，佛言：「聽僧更與一夜別住。」彼  比丘應具說上事三乞，僧亦如其乞辭白四  羯磨與之。

[0157c25]  有一比丘犯僧伽婆尸沙，覆藏，罷  道，後更出家受具足戒，即日說先所犯。諸  比丘以是白佛，佛言：「應隨彼比丘未罷道時，
覆藏日數與別住。」

[0157c28]  有比丘犯僧伽婆尸沙，不  覆藏，未行摩那埵，罷道；後還受具足戒已，覆  藏。以是白佛，佛言：「應隨彼比丘後受戒來日  數與別住。」

[0158a02]  若比丘犯二僧伽婆尸沙，覆藏一、  不覆藏一，罷道；後還受具足戒已，先所不覆  藏，更覆藏；先所覆藏，更不覆藏。應隨彼比丘
前覆藏，至罷道日數；後覆藏，從更受戒日數，與  別住。

[0158a06]  若比丘犯僧伽婆尸沙，覆藏，罷道；後還  受具足戒已，復覆藏。應隨彼比丘前後覆藏  日數，與別住。

[0158a08]  若比丘犯僧伽婆尸沙，不覆藏，  罷道。後還受具足戒已，亦不覆藏，應與其六  夜摩那埵。

[0158a10]  若比丘犯僧伽婆尸沙，作沙彌、狂  心、散亂心、病壞心，僧與作不見罪羯磨、不悔  過羯磨、不捨惡邪見羯磨，皆如罷道說。

[0158a12]  若比  丘犯僧伽婆尸沙，知數多少，或一罪、或異罪，  覆藏罷道，後還受具足戒已不覆藏；或先不  覆藏罷道，後受具足戒已覆藏；或先半覆
藏、半不覆藏，後受戒已，先覆藏者更不覆藏，  先不覆藏者更覆藏；或先、後皆覆藏，行別住  法，皆如前說。若前、後皆不覆藏，行六夜摩那
埵，亦如上。若作沙彌，乃至不捨惡邪見羯磨，  亦如是。

[0158a20]  若比丘於別住中罷道，後還受具足  戒，應計先別住日數，但更足，令足行本別住  亦如是。若作沙彌，乃至不捨惡邪見羯磨，亦  如是。

[0158a23]  若比丘於行摩那埵中罷道，後還受具  足戒，足日亦如是；行本摩那埵亦如是。若  作沙彌，乃至不捨惡邪見羯磨，亦如是。

[0158a25]  若比  丘行別住竟，及行本別住竟，未與摩那埵罷  道；後還受具足戒，應令行摩那埵。

[0158a27]  若行摩那  埵竟，及行本摩那埵竟，未與阿浮呵那，後還  受具足戒，應與阿浮呵那。若作沙彌，乃至不  捨惡邪見羯磨，亦如是。

[0158b01]  若比丘犯僧伽婆尸  沙，知所犯數，知覆藏日；如法從僧乞別住，如  法從僧乞摩那埵，如法從僧乞本日，如法從
僧乞阿浮呵那。僧若皆如法與，是人名為清  淨；僧若一事不如法與，是人不名清淨。

[0158b05]  有  二比丘犯僧伽婆尸沙，一比丘知犯，一比丘  不知犯，俱覆藏。以是白佛，佛言：「知犯者，應
與別住；不知犯者，應與摩那埵。」憶、不憶亦如  是。

[0158b09]  有二比丘犯僧伽婆尸沙，覆藏。一比丘作  一想；一比丘作異想，或言是波羅夷、或言  偷蘭遮，乃至惡說。以是白佛，佛言：「作一想
者，應與別住；作異想者，應與摩那埵。」

[0158b12]  有諸比  丘或行別住時、或行摩那埵時、或阿浮呵那  時命過。諸比丘以是白佛：「彼為是具戒命  過？為是破戒命過？」佛言：「皆是具戒。」

[0158b15]  有比丘  犯僧伽婆尸沙不知罪數，亦忘覆藏久近。以  是白佛，佛言：「從其憶犯已來與別住。」疑亦  如是。

[0158b18]  有比丘於一切人覆藏；有比丘於彼人  覆藏，於此人不覆藏；有比丘在此土覆藏，在  彼土不覆藏。諸比丘以是白佛。佛言：「一切
覆藏名為覆藏。若於和尚、阿闍梨、所敬畏  人間覆藏，不名覆藏；於餘人間覆藏，名為覆  藏。若於此土以多人識重，不欲令知覆藏，不
名覆藏；於彼土覆藏，名為覆藏。」

五分律卷第二十三

* * *

【經文資訊】大正藏第 22 冊 No. 1421 彌沙塞部和醯五分律  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，南林尼僧苑提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
