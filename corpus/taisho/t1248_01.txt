北方毘沙門天王隨軍護法真言
特進試鴻臚卿大興善寺三藏沙門  大廣智不空別行翻譯不入正經

[0225b29]  曩謨囉多曩  (二合)  多羅  (二合)  多夜耶阿馱佉路  步多囉  (二合)  耶地舍耶  (二)  吠室囉  (二合)
摩拏野  (三)  摩賀囉惹野  (四)  藥迦灑  (二合)  地婆多婆  (五上)  娑都  哆娑娑室囉跛囉  (二合)  娑賀娜耶呬  (賢二反)
摩馱吒  吒  (去呼)  尾跛囉  (二合)  灑夜迷跛娜也  (二合)  他保  [月*麗]  儞保  [月*麗]  儞俱沙吠室羅摩拏野摩賀囉惹  耶綺
(佉罽反)  婆  (去)  馱伽儞多囉摩熾都麼麼  (某甲受持)  捺  娑  (上)  娑馱耶娑那謨婆誐嚩帝悉殿都麼多囉  跛馱儞娑婆  (二合)  賀

[0225c09]  若行者受持此呪者。先須畫像。於彩色中並  不得和膠。於白  [疊*毛]  上畫一毘沙門神。七寶莊
嚴衣甲。左手執戟矟。右手托腰上。其神脚  下作二夜叉鬼。身並作黑色。其毘沙門面。作  甚可畏形惡眼視一切鬼神勢。其塔奉釋迦
牟尼佛。教汝若領天兵守界擁護國土。何護  吾法。即擁遣第三子那吒捧行莫離其側。汝  眼毒惡恐損眾生。爾時行者。若誦此呪時。就
好地。勿使有穢惡之處。極令淨潔取牛糞塗  地。即以香泥塗之。散種種花燒香供養。行者  上下衣服。並須清淨一上廁一洗浴。白月十
五日夜。起首對像前。誦呪滿十萬遍訖。然  後更取香泥復塗壇上。更取上妙好花散壇  中。設種種飲食。行者取薰陸香一百八顆。各
呪一遍散著火中。爾時毘沙門即現其身。行  者若見神時取上好食飲。供養毘沙門神通。  行者心中所願其神悉見。若行者不見神時。
即虛空中有聲云。汝但存心持誦。一切  事汝欲者悉如意。若不見神及不聞聲。但有  大風。或雲遍滿布其壇上。其法即成就。若  無上件等相。行者誦呪七遍。縛得入者
其法即成。更勿懷疑。

[0226a01]  又法若行者欲得喝  囉闍愛敬者。取赤小豆一顆呪一遍。投火中  燒。如是滿一百八遍。其喝囉闍即遣人喚  來極忽。

[0226a04]  又法若欲得大官人愛敬者。取  白芥子一顆。一呪投火中燒滿一百八遍。其  官即自來敬仰大喜。

[0226a06]  又法於白月十五日  作壇。於像前作八肘。牛糞塗地了。取香泥  重塗了。以五色畫作三重院。其壇內於中畫
一大輪。四角拔折羅十字安之。第二院內。  東面畫作一火珠光焰火出。南面畫三股。  又西面畫一龍口中並出蓮華。北面畫一大  縲。第三院中東面更畫師子。南面畫龍
王。西面畫孔雀王鳥。北面畫羅剎手拄棒  立地。壇四角各安香水瓶。內著雜菓楊枝。呪  師洗浴著新淨衣。於像前設種種飲食供養。
即誦呪取呵梨勒一顆。一呪一遍投火中燒  之。滿一百八遍。從今已後。每日送一  [金*迸]  金  與呪師永無乏少。若得此物即須用盡。不得  留著。

[0226a19]  又法呪蘇蜜及菓子。一百八遍火中  燒之。一切諸天皆大歡喜擁護呪師。

[0226a20]  又法  若欲遠行時。呪穀木柱行一切難處。悉得  無怖。又法若惡人相惱亂者。心中想此呪  神形。復舉心誦呪。未滿一遍。其人即不能  動。

[0226a24]  若欲好者。心放中相便得解脫。

[0226a24]  又  法若欲令怨家不同住者。取苦練子一百  八顆。一呪投火中。其人即自遠去。

[0226a26]  又法  若呪胡麻一百八遍。散著火中。一切人盡來  供養呪師。

[0226a28]  又法若呪白芥子一百八遍散山  中。一切惡獸不能傷人。其狩見人即自伏  地不敢傷害。過去已後方即起去。

[0226b01]  又法若  欲乞雨時。取杏子一百八顆都呪三七遍。  著有龍水中必得雨下。欲止雨時。取梧桐子  火中燒之即止。

[0226b04]  又法若行者欲乞食。先呪  鉢一百八遍。隨所到處。自然而得一切飲  食了。飲食殘者當時自化去。若須飲食時。
至心向鉢者誦呪一遍。其鉢依還如故。

[0226b07]  又  法若欲見功能天者。一日一夜不食。於佛  前燒蘇合香。呪白花一百八遍。以散神前。  其功能天即自現身。隨意所須一切願滿。所
求財寶即得稱意。

[0226b11]  若欲辟除一切鬼神。呪  白芥子及蘇。呪一顆一遍。投火中燒之即得。

[0226b13]  若有官人。於三寶中起不善心者。惱亂  佛弟子者。欲令起慈心。須作降伏。呪手三  十一遍。遙打之其人即著疾。欲好者慈心  誦一遍即差。

[0226b16]  又法呪土二十一遍。散自身  上。一切人見無不敬仰。欲令自身有威光  者。呪墨塗額上。一切人見者無不愛仰。呪
灰二十一遍。塗其身大眾中一切人見皆福  德相。眾人供養。欲得遠涉道路不被惡人  惡狩傷害。行加奔馬。呪左手大母指作  印。而去欲得於鏡看事。呪童子童女問吉
凶。其人即自下語。令道所病鬼姓名。即知  是何等之病。

[0226b24]  若被蠱毒食者。呪所食物二  十一遍。其所為毒即吐出。

[0226b25]  若患鬼病呪五  色線。一遍一結一百八遍了。繫頭上或頂上  臂上。一切病患除差。

[0226b27]  若患心病。呪石榴  花汁飲之即愈。

[0226b28]  若欲攝狐魅病。呪五色  線。令童子合成索。一呪一結一百八遍。繫  項下。復呪楊枝打病者即立愈。

[0226c01]  若患骨  節楚病。呪宥刀禁其病即愈。

[0226c02]  若欲護身。  呪白芥子二十一遍。若灰若水亦然。散四方  為界。

[0226c04]  若頭病或身病呪蘇烏麻油二十一  遍。摩塗其身即愈。

[0226c05]  若患耳風呪蘇二十一  遍食之愈。

[0226c06]  若患眼。呪杏人油塗之立愈。

[0226c07]  若患腫。呪石榴黃一百八遍塗上即愈。或白  檀香亦得。

[0226c08]  若患頭病。呪大黃二十一遍。塗  額上即愈。

[0226c09]  若患時氣病。呪青木香末二十  一遍。和水服之立愈。

[0226c10]  若患惡瘡疥癬者。取  利蘆未和油塗上立即除愈。

[0226c11]  若患瘧病。呪  楊枝二十一遍令打病人即時除愈。

[0226c12]  若被  蝎螫。呪乾脯火中燒之。熱拄其上便即除  愈。

[0226c14]  若被蛇咬。呪畢鉢二十一遍。塗之當下  即愈。

[0226c15]  若婦人乳腫。呪油麻嚼塗上即差。

[0226c15]  若  帶下病者。呪丁香水服之即愈。

[0226c16]  若人卒  被鬼著狂言荒語。呪水令服之。

[0226c17]  若患心  病。呪黃土塗之。

[0226c18]  若患一切鬼魅者。呪石  榴枝一百八遍。用打病者即愈。

[0226c19]  若欲得成  就三事者。當於像前作壇。壇內散種種名花。  設種種飲食訖。取赤銅鈝一枚。雄黃三兩細
擣和蜜水為丸置像前。取荷葉覆上。以手掩  之呪不息。當有相現。若烟出時取塗身上。即  成安怛陀那。若火出時。手取火焰用塗面上。
一切眾生見此人者皆大歡喜敬仰有大威  光。所出言教人皆信受恭敬隨順。若有煖氣  其人即取塗身即得無盡。

[0227a07]  又法於舍利塔前  呪牛黃。依前藥法皆得塗身一切福德盡集  其身。所在眾生見如羅闍無異。

[0227a09]  又法若知  山間有孔似阿修羅窟者。當呪白芥子和自  身血。一呪一遍打山間孔。盡一千八遍。其山  窟自開。其阿修羅女身如火然。持諸香花迎
呪師來。行者入此窟內。壽命一大劫身力還  如阿修羅。亦如金剛無能損者。若欲出時亦  得一切阿修羅女隨從。若不還時亦到火終  無所害。

[0227a16]  又法將此像向舍利塔前。香塗地  香花散於壇內。上妙供養了。取梨木作合子。  取安膳那石為末。用秦膠水為丸。盛於合子
中置壇中。行者著新淨衣。在於像前一日不  食。誦此呪一千八遍了。亦無勞三相現。呪  一千八遍訖塗眼竟。即塗脚掌心中胸前
兩膊上頂竟。至心合掌思身如虛空。無有  身相作自想時。行者隱形日行千里。一切事  業竝皆悉見。

[0227a24]  又法欲得伏外道入火中。取自  身血魚血。瞋心誦此呪二十一遍。投火中即  入火中。得一頃食間不燒其身。

[0227a26]  又法若欲  降伏外道。手中結印。瞋心誦呪一百八遍。外  道所作法悉破壞竝不成就。

[0227a28]  又法若欲降伏  諸國兵賊眾者。當畫一像身卦紫磨真金甲。  於淨室中燒眾名香乳頭薰陸香。諸色香花
飲食供養。真心誦念天王真言十萬遍。天王  領天兵來助。他國兵敵自退散。若能晝夜誦  念不絕。天王使太子獨健。領天兵千人衛護
不離其側。所求如意應念隨心。皆得成就。

[0227b06]  又法若欲降前敵眾者。於淨室持齋畫一天  王形像。卦紫磨真金甲。於二丈竿懸。軍前五  十步指其敵。其敵不能相患。

[0227b08]  印相二小指  相鉤。二無名指向外直豎。二中指二頭指  反相叉。二大母指向外直豎。手掌背合即  是其印。如前所說一一諸法。皆用此印即得
成就。今我說根本印。以二手右押左內相  叉。豎無名頭相合。二頭指屈如鉤。若迎  請時向身招。若撥遣時外撥。念請時結印  當心誦七遍。印頂上散。然後取念珠專住
念誦。

[0227b16]  次說吉祥天女印。以二手虛心合  掌開二頭指二中指二無名指。未屈如蓮華  形。二大指二小指豎合。若念誦當心結印。
誦真言七遍頂上散印。四天王經云。若有人  誦念此北方毘沙門天王真言。供養苽菓飲  食。每月取一十五日二十一日。音聲用單雙
絃方響鼓舞。蘇蜜乳粥真心誦念其天王即  見其身隨心所願。

[0227b24]  解穢陀羅尼。

[0227b24]  唵俱嚕馱唵  [口*(尤-尢+曳)]

[0227b24]  讚天王頌曰。

[0227b25]  善利萬物兮惟彼水方　護持國界兮惟我  天王　良將受委兮鎮固封彊　精心奉職  兮宣託福祥　星宮上勝兮迴架崇岡　靈  像儼立兮眾寶嚴莊
威神震曜兮攝伏荒  保　又忠貞□兮翅贊聖唐

[0227c01]  圓行錄云。北方毘沙門天王隨軍護法真  言一卷。不空三藏別行翻譯。八家錄亦爾  也。此法請寫於智山慈順僧正染筆。栂尾
山之本。愛染院大宣等對挍之。予亦挍閱  以上本。

[0227c06]  時享和辛酉八月　　長谷僧快道誌

[0227c07]  一校加筆畢　　　　　　　　慈順

[0227c08]  na  mo  ra  tna  tra  yā  ya  na  mo  śca  ṇḍa  va  jra  pā  ṇā  ye
ma  hā  ya  kṣa  se  na  ptā  ye  na  mo  a  pa  hu  ro  bhū  ta  rā  ya  dhiḥ
śa  ya  vai  śra  ma  ṇa  va  ca  nā  sya  ma  hā  ra  ja  sya  ya  kṣā  dhi
pta  sya  va  ma  ta  sya  stu  ta  sya  bha  śa  na  pra  va  pha  da  sya
phe  ma  da  ṭa  ṭa  ṇi  pra  ṣa  yā  mi  ta  dya  thā  ku  śe  mi
![SD-D957.gif](/cb_tripitaka_web/sd-gif/D9/SD-D957.gif) ku  śa  vi  śra  ma
ṇa  sya  ma  hā  ra  ja  e  vaṃ  dha  ka  ne  tra  ma  kṣa  tu  svā  hā

* * *

【經文資訊】大正藏第 21 冊 No. 1248 北方毘沙門天王隨軍護法真言  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
