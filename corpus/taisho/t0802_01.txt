佛說信解智力經


西天譯經三藏朝奉大夫試光祿卿  明教大師臣法賢奉　詔譯

[0747a23]  如是我聞：

[0747a23]  一時，佛在舍衛國祇樹給孤獨園，  與大苾芻眾俱。

[0747a24]  爾時，佛告諸苾芻言：「苾芻！汝  等當知所有信解力法，此法能證真實之理，  即是如來無所畏法，唯佛能知。苾芻或有聲
聞，作如是言：『我於此信解力法，如實了知，精  進不虛，離諸塵垢。』又復而言：『我能善說，我善  調伏，我當說法，今正是時，是為最勝。令他依
止，如是真實，應當修學，應當勤行。』又復而  言：『當如是知，如是之法，最尊最上，無有等  等。當如是見，如是聞，如是覺，如是知。』」

[0747b03]  佛告苾  芻：「汝等當知，所有聲聞，作是言者，是即虛  妄，非如是見，非如是聞，非如是覺，非如是
知。何以故？此法即是諸佛真理，唯佛能解，不  共聲聞之法。」

[0747b08]  佛告苾芻：「信解法者，所謂如來五力、十力。何  等為五？一者、信力；二者、進力；三者、念力；四者、
定力；五者、慧力。信解之法，具此五力。又復如  來、應供、正等正覺，具足如來十力，是能了知  佛無上處，又復於大眾中作師子吼，善為眾
生轉妙法輪。云何名為如來十力？所謂於處  非處，如實了知。而處非處，若如實知，是為如  來第一智力。而此智力，若諸如來、應供、正等
正覺，具足智力，乃能了知佛無上處，於大眾  中，作師子吼，善為眾生轉妙法輪。

[0747b18]  「又復，如來智力於過現未來諸法行業因緣  果報，皆如實知。如是如來，於過現未來諸法  行業因緣果報，如實知已，是為如來第二智
力。而此智力，若諸如來、應供、正等正覺，具足  智力，乃能了知佛無上處，於大眾中，作師子  吼，善為眾生轉妙法輪。

[0747b24]  「復次，如來於禪定解脫三摩地三摩鉢底乃  至煩惱業苦，皆悉清淨，如實了知。如是如來，  於禪定解脫三摩地三摩鉢底乃至煩惱業
苦，皆悉清淨，如實知已，是為如來第三智力。  而此智力，若諸如來、應供、正等正覺，具足智  力，乃能了知佛無上處，於大眾中，作師子吼，  善為眾生轉妙法輪。

[0747c02]  「復次，如來於諸眾生，種種根行，皆如實知。如  是如來，於諸眾生種種根行，如實知已，是為  如來第四智力。而此智力，若諸如來、應供、正
等正覺，具足智力，乃能了知佛無上處，於大  眾中，作師子吼，善為眾生轉妙法輪。

[0747c07]  「復次，如來於諸眾生種種信解，皆如實知。如  是如來，於諸眾生種種信解，如實知已，是為  如來第五智力。而此智力，若諸如來、應供、正
等正覺，具足智力，乃能了知佛無上處，於大  眾中，作師子吼，善為眾生轉妙法輪。

[0747c12]  「復次，如來於種種界趣，皆如實知。如是如來，  於種種界趣，如實知已，是為如來第六智力。  而此智力，若諸如來、應供、正等正覺，具足智
力，乃能了知佛無上處，於大眾中，作師子吼，  善為眾生轉妙法輪。

[0747c17]  「復次，如來於諸眾生所樂欲性，皆如實知。如  是如來，於諸眾生所樂欲性，如實知已，是為  如來第七智力。而此智力，若諸如來、應供、正
等正覺，具足智力，乃能了知佛無上處，於大  眾中，作師子吼，善為眾生轉妙法輪。

[0747c22]  「復次，如來思念過去無邊行法，所謂一生、十  生、百生、千生及百千生，乃至無量無邊增劫  減劫，如是生數劫數，所有眾生名字族姓，飲
食苦樂，壽量長短，或復久住，死此生彼，死彼  生此，如是體相業用，無量無邊過去等事，悉  能思念。如是如來，於彼過去無邊行法，所謂
一生、十生、百生、千生及百千生，乃至無量無  邊增劫減劫，如是生數劫數，所有眾生名字  族姓，飲食苦樂，壽量長短，或復久住，死此生
彼，死彼生此，如是體相業用，無量無邊過去  等事，如實知已，是為如來第八智力。而此智  力，若諸如來、應供、正等正覺，具足智力，乃能
了知佛無上處，於大眾中，作師子吼，善為眾  生轉妙法輪。

[0748a07]  「復次，如來以清淨天眼過於肉眼，觀見世間  一切眾生，生滅好醜貴賤上下、善趣惡趣所作  之業，乃至眾生具身口意諸不善業，毀謗賢
聖，而復邪見，作不善業，行不善法，皆是邪因  所起。由此邪因緣故，命終之後，墮於惡趣，受  地獄苦。又復眾生，以身口意行十善業，不謗
賢聖，起於正見，作諸善業，行諸善法，皆是正  因所起。由此正見因緣故，命終之後，生於天  界，而為天人。如是等法，皆如實知。如是如
來，以清淨天眼過於肉眼，觀見世間一切眾  生，生滅好醜貴賤上下、善趣惡趣及所作業，  乃至眾生具身口意諸不善業，謗諸賢聖起
於邪見造不善業行不善法。由此邪見  因緣故，命終之後，墮於惡趣，受地獄苦。又復  眾生，以身口意行十善業，不謗賢聖，起於正
見，作諸善業，行諸善法。由此正見因緣故，  命終之後，生於天界，而為天人。是為如來  第九智力。而此智力，若諸如來、應供、正等正
覺，具此智力，乃能了知佛無上處，於大眾中  作師子吼，善為眾生轉妙法輪。

[0748a27]  「復次，如來盡諸漏法，無漏解脫，智慧解脫，以  自神通，了一切法，我生已盡，梵行已立，所作
已辦，不受後有，如是等事，皆如實知。如是如  來，盡諸漏法，無漏解脫，智慧解脫，以自神  通，了一切法，我生已盡，梵行已立，所作已
辦，不受後有，如實知已，是為如來第十智力。  而此智力，若諸如來、應供、正等正覺，具此智  力，乃能了知佛無上處，於大眾中，作師子吼，
善為眾生轉妙法輪。」

[0748b07]  爾時，佛告諸苾芻：「是彼如來處非處力，若有  問言：『於處非處，云何如來所有智力，皆悉見
聞覺知，乃至成等正覺？』如是問者，當為實答。

[0748b10]  「又復，『所有一切眾生自業智力，云何如來以  業智力，皆悉見聞覺知，乃至成等正覺？』若有  問者，當為實答。

[0748b12]  「又復，『所有禪定解脫三摩地  三摩鉢底，云何如來以禪定智力，皆悉見聞  覺知，乃至成等正覺？』若有問者，當為實答。

[0748b14]  「又  復，『所有一切眾生，種種根性智力，云何如來  以根性智力，皆悉見聞覺知，乃至成等正  覺？』若有問者，當為實答。

[0748b17]  「又復，『所有一切眾生，  種種信解智力，云何如來以信解智力，皆悉  見聞覺知，乃至成等正覺？』若有問者，當為實  答。

[0748b20]  「又復，『所有一切眾生，種種界智力，云何如  來以界智力，皆悉見聞覺知，乃至成等正覺？』  若有問者，當為實答。

[0748b22]  「又復，『所有一切眾生，樂  欲智力，云何如來以樂欲智力，皆悉見聞覺  知，乃至成等正覺？』若有問者，當為實答。

[0748b24]  「又復，  『所有過去思念智力，云何如來以思念智力，  皆悉見聞覺知，乃至成等正覺？』若有問者，當  為實答。

[0748b27]  「又復，『所有一切眾生生滅等法，云何  如來以天眼智力，皆悉見聞覺知，乃至成等  正覺？』若有問者，當為實答。

[0748b29]  「又復，『所有漏盡智  力，云何如來以漏盡智力，皆悉見聞覺知，乃  至成等正覺？』若有問者，當為實答。」

[0748c02]  復告諸苾  芻：「此處非處智力，我但為彼等持者說，而不  為彼非等持者之所宣說。又此業智力，我但
為彼等持者說，而不為彼非等持者之所宣  說。又此禪定解脫三摩地三摩鉢底智力，我  但為彼等持者說，而不為彼非等持者之所
宣說。又此一切眾生種種根智力，我但為彼  等持者說，而不為彼非等持者之所宣說。又  此一切眾生種種信解智力，我但為彼等持
者說，而不為彼非等持者之所宣說。又此一  切眾生種種界智力，我但為彼等持者說，而  不為彼非等持者之所宣說。又此一切眾生
樂欲智力，我但為彼等持者說，而不為彼  非等持者之所宣說。又此宿命智力，我但  為彼等持者說，而不為彼非等持者之所宣
說。又此天眼智力，我但為彼等持者說，而不  為彼非等持者之所宣說。又此漏盡智力，我  但為彼等持者說，而不為彼非等持者之所  宣說。」

[0748c21]  佛告苾芻：「等持者是正道，非等持者是非  道。是故，汝等咸應當知。」

[0748c22]  佛說此經已，彼諸苾  芻聞佛所說，信受奉行。

佛說信解智力經

* * *

【經文資訊】大正藏第 17 冊 No. 0802 佛說信解智力經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
