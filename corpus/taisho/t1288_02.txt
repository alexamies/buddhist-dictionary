佛說最上祕密那拏天經卷中
西天譯經三藏朝奉大夫試光祿卿  明教大師臣法賢奉　詔譯

成就儀軌分第二

[0361b14]  爾時那拏天復說大明曰。

[0361b15]  那謨  (引)  囉怛那  (二合)  怛囉  (二合)  夜  (引)  野  (一)  那謨吠  設囉  (二合)  嚩拏寫
(二)  摩賀  (引)  囉  (引)  惹寫  (三)  那謨那  拏酤鉢囉寫  (四)  虞呬也  (二合)  哥地鉢帝  (五)  那拏酤  鉢囉摩
(引)  嚩  [口*栗]  多  (二合)  拽沙也  (二合引)  蜜  (六)  嚕半阿  耨鉢末嚕半蘇嚕半  (七)  那拏酤鉢囕酤鉢囉  (八)
贊捺嚕  (二合)  剛那  [口*栗]  多  (二合)  剛  (九)  呬末剛  勃  囉  (二合  引)  末剛  (十)  那拏那拏  (十一)
那拏酤鉢囕  (十二)  嚩囉  嚩囉酤鉢囉  (十三)  摩賀  (引)  虞呬也  (二合)  剛  (十四)  嚩  [(曷-人+乂)*頁]  嚩
(二合)  朗嚩  [(曷-人+乂)*頁]  嚩  (二合)  朗  (十五)  布盧布盧  (十六)  母  布盧母布盧  (十七)
酤鉢囉那拏酤鉢囉娑嚩  (二合引)  賀  (引十八)

[0361b26]  是時那拏天說大明已。復白佛言。世尊我此  大明是最上大無畏。善能調伏諸夜叉所作  成就法。決定悉皆成一念此大明圓滿最上
事。若有行人誦此大明得精熟已。然後乃作  種種之事。若人欲離散設咄嚕者。當用佉禰  囉木作橛長八指。以此大明加持一遍已。於
設咄嚕挼囉釘之。即速離散若欲解除者當  出彼橛即得除解。又法若欲令設咄嚕嗢訥  摩多者。當用白芥子誦大明加持一遍已。擲
彼屹哩訶中。彼即得嗢訥摩多。若欲除解者  當用安悉香。誦大明一遍加持已。於彼屹哩  訶中燒即得除解。

[0361c09]  又法若欲復作離散者。當用摩努沙阿悉帝  作橛長八指。誦大明加持一遍。燒安悉香熏。  復以此橛釘彼挼囉。於三夜中彼即離散。

[0361c12]  又法若欲破壞設咄嚕者。當用阿欲末野沒  捺誐囉。同彼名字誦大明加持一遍已。釘於  地中彼即破壞。若欲解除當出沒捺誐囉。即
得除解。或釘濕摩舍那中。彼設咄嚕即部多  執持。若出沒捺誐囉即得除解。或釘舜儞也  誐囉中。彼得毘舍左屹囉賀執持。出即除解。
或釘屹囉摩挼囉前。彼印捺哩野即得禁縛。  出即除解。或釘野中彼即離於本處。奔入山  野猶如麞鹿。出即除解。如是等法誦大明加  持一遍。燒安悉香皆速成就。

[0361c22]  又法若欲辟除夜叉羅剎者。當作四方曼拏  羅燒安悉香。以沒捺誐囉打曼拏羅。彼夜叉  羅剎并諸眷屬皆悉遠去。

[0361c25]  又法若欲驅使夜叉羅剎者。當塑畫彼形像。  然後誦大明。加持沒捺誐囉一遍已。用打形  像。彼夜叉羅剎即現本身。隨行人意作種種
事。或有伏藏皆悉引示。乃至財穀悉皆供給。  一切侍奉猶如僮僕。

[0362a01]  又法若欲求毘沙門供給者。當塑畫彼像。燒  安悉香熏誦大明。以沒捺誐囉打之。彼毘沙  門即現本身。當施行人一切所願。財穀等事
悉皆供給。

[0362a05]  又法若欲求毘沙門成就法者。當往有毘沙  門像處。燒安悉香。以手按毘沙門足。誦大  明七遍彼像即起。若不速起頭破七分。又加
持白芥子打擲像面。彼像即語行人。所問隨  意皆說。乃至引示有伏藏處。又復用白芥子  及灰相和。誦大明加持七遍。安毘沙門像頂
燒安悉香。復誦大明一遍。彼毘沙門天與百  眷屬。持諸財寶現行人前。所欲之事皆得成  就。

[0362a14]  又法若欲求那羅延天成就法者。當就有那  羅延天像處。行人燒安悉香。手按像足誦念  大明像即行動。復誦大明加持白芥子打擲
彼像。時像即語當施行人。一切所願皆得成  就。及能成就一切儀軌。

[0362a19]  又法若欲求大自在天法成就者。當擇一葛  波羅具法者。用白芥子誦大明加持七遍已。  盛於葛波羅內安大自在天像頂。是時彼天
當與行人一切成就。復於像前燒安悉香。誦  此大明天像即語。告行人言汝所欲事我皆  為作。乃至所須一切供給。

[0362a25]  又法若欲求梵天成就者。行人往有梵天像  處。當用牛乳浴天像身。燒安悉香誦此大明。  時彼梵天現於本相。立行人前謂行人言。隨
汝所求。一切儀軌成就之法皆悉與汝。所有  浴天像乳行人自食。從此之後未聞之法皆  悉得聞。多聞深廣譬如大海。具微妙音如緊
那羅。三業清淨增壽千歲。乃至一切成就儀  軌皆得成就。

[0362b04]  又法若行人欲降龍者。當塑作龍身安曼拏  羅中。以香花供養。用葛囉尾囉枝誦大明加  持一遍打彼龍身。復誦大明加持彼龍。即現
本身降大甘雨。乃至承受一切事。

[0362b08]  又法若欲止雷雹者。當塑作龍身。用石榴枝  誦大明。加持一遍已。打彼龍身雷雹即止。

[0362b10]  又法若欲止風者。當用掃  箒  誦大明加持已。  安樓閣上其風即止。

[0362b12]  又法若破設咄嚕者。當用葛囉尾囉枝燒安  悉香熏。誦大明加持一遍打葛波羅。彼設咄  嚕即破。以此法破一切部多夜叉羅剎等亦  得隨意。

[0362b16]  如是大明所作成就法。皆須燒安悉香加持  悉得成就。

最上成就儀軌分第三

[0362b19]  爾時那拏天復說大明曰。

[0362b20]  那謨吠設囉  (二合)  嚩拏蘇跢野  (一)  那拏酤鉢囉  (引)  野  (二)  儞尾也  (二合)  尾摩  (引)
那拶哩跢野  (三)  呬末摩  (引)  攞毘拏羅設利囉  (引)  野  (四)  藥叉囉  (引)  叉娑曼  儞跢野  (五)  怛網  (二合)
婆誐鑁阿  (引)  嚩  [口*栗]  多  (二合)  拽  沙也  (二合)  蜜  (六)  怛  [寧*也]  (切身)  他  (引)
末尼末尼  (七)  骨吒  骨吒  (八)  骨吒骨吒  (九)  骨骨骨骨  (十)  鉢囉鉢囉  (十一)  布囉布囉  (十二)  酤鉢囉酤鉢囉
(十三)  那拏酤鉢囉  (十四)  儞尾也  (二合)  尾摩  (引)  那昆拏梨  (十五)  咄致咄  致娑嚩  (二合引)  賀  (引十六)

[0362b29]  是時那拏天說此大明已。復說成就法若有  行人欲求諸夜叉成就者。當用尼拘陀樹木  作板。用上好彩色。於板上畫彼所求夜叉
像。如菉豆色面大惡相。利牙出口眾寶嚴身。  左手持葛波羅。右手作施願。如是畫像已。然  後行人當自潔淨唯食白食。於此像前誦大
明八千遍。得數滿已。夜叉現身立行人前。行  人即獻白食及閼伽等。夜叉即言所求何事。  行人報言我求某事。夜叉即言令汝隨意。乃
至騰空自在隨意行住。壽五百歲。

[0362c10]  又法若行人欲求羅剎成就者。先當擇取濕  摩舍那地。然後行人沐浴潔淨依法著衣。於  所擇地置出生食及閼伽鉢等。以嚕地囉作
護摩十二晝夜。滿是日已。即彼羅剎出現本  身。具大惡相而有四臂。手執三叉鉞斧搗杵  鈴等。乘於師子住行人前。告行人言我今欲
食。行人若見勿得怖畏。即手持食告羅剎言。  此食依那拏天旨。當如法食。作是言已即獻  食及閼伽。羅剎受已告行人言。汝何所求。行
人答言為我作一切事。羅剎即言如是如是。  汝所欲事我皆為作。

[0362c21]  又法若行人欲求聖藥成就者。當用雄黃以  嚕提囉相和。盛於依法葛波羅內。誦大明加  持八百遍。隨誦明時。以葛囉尾囉枝攪藥若
得葛波羅煖熱熾盛。聖藥即成。行人若用此  藥點額。成持明天騰空自在。點於心即得隱  身。隨意行住無有障礙。若點於眼一切伏藏
皆悉得見。乃至得入阿修羅窟及入龍宮。若  服此藥延壽百千劫。變其身相如轉輪王。具  微妙音如緊那羅及如梵音。若用塗身身即  堅固猶如金剛。

[0363a02]  又法行人欲成就聖藥者。當用羖羊酥及黃  牛酥相和。依法然燈。取其燈煤與搔尾囉藥  相和已。誦大明加持二十一遍即成聖藥。若
用此藥點眼。是人獲大威力覩者愛重。

[0363a06]  又法若求聖藥成就者。當用牛黃誦此大明  加持二十一遍。其藥即成。若人以此聖藥點  於額者。是人獲大威力覩者愛重。若服此藥
是人於一切論義得勝。乃至得成就一切事。

[0363a10]  又法行人若欲調伏設咄嚕者。先當擇得濕  摩舍那地。於黑月十四日。坐於彼地作句  召法。句召夜叉羅剎部多毘舍左等。燒安悉
香誦大明二十一遍。數滿足已。彼即現身立  行人前。行人復誦大明。彼夜叉等告行人言。  汝召我何作。行人報言汝等執某設咄嚕。彼
夜叉等即速往彼執設咄嚕。若此執者無有  能解。若行人為解亦自得病。

[0363a18]  又法若行人欲除設咄嚕者。當燒濕摩舍那  灰。熏那拏天足。以此灰作彼設咄嚕像。以那  囉阿悉帝橛。釘設咄嚕紇哩捺野。復以左足
踏彼形像。作忿怒心誦此大明。所有設咄嚕  伺其便者速得辟除。

[0363a23]  又法若行人欲降雷雹者。當用赤色葛囉尾  囉木。依法作橛。誦明加持已釘於樹下。彼所  釘處當降雷雹。若欲止者出橛即止。

[0363a26]  如是諸法皆用安悉香加持焚燒。即一切法  皆得成就。

最上曼拏羅儀軌成就法分第四

[0363a29]  爾時那拏天復說最上大曼拏羅法。此曼拏  羅能成一切天。乃至梵王那羅延天大自在  天常來歸依。乃至諸仙亦常稱讚。諸佛菩
薩皆為攝受。所有夜叉羅剎等皆得三昧。所  有明言及一切儀軌皆悉得成。若有行人欲  作此曼拏羅者。先當依法選擇吉祥成就之
地。然後於白月分吉曜直日。然可起首。行人  先自沐浴潔淨著新白衣。食白飲食已。然後  用不墮地瞿摩夷作三重曼拏羅。外第一重
縱廣三十二肘。具足分量四方四門。其曼拏  羅周遍圓滿。內第二重以白檀香。作縱廣八  肘。內第三重用龍腦及恭俱摩香作縱廣四
肘。於此內第三重曼拏羅中心。畫釋迦佛。執  金剛杵及輪等。於佛前畫那拏天。具端嚴相  有十六臂。持諸器  仗  眾寶莊嚴。內第二重依
法畫諸大天。大梵王那羅延天大自在天等。  於四隅畫四大天王。外第一重畫大夜叉主。  於四門畫滿賢天寶賢天力天難儞計說囉
天。如是畫像已。然後先於佛前安四金鉢。於  外曼拏羅南方。依法安二十五閼伽瓶二十  五香爐八銀鉢。乃至西北東方亦復如是。次
安種種花菓出生飲食等。花菓各八百飣。燃  燈八百盞。出生食八百分。別出生食三十二  分。復獻六十四味食一百八分。復安種種幖
幟。又與幖幟相間安八百鉢。次安劍三十二  口幡一百八首。次安八沒捺誐囉八三叉四  輪四螺四設訖底三十二金剛杵四擣杵四鈴
四覩摩囉。及種種香花等。然後於四門四隅。  各立一人身被甲冑手持器仗。於外四面用  五綵。種種陳設裝嚴。復排種種伎樂。每獻
食時動樂供養。如是儀則依法安布已。然後  行人依法。一日三時獻食出生。其食並須加  持七遍方獻賢聖。行人然後用安悉香白芥
子香油相和。於曼拏羅前依法作護摩。彼那  拏天即現本身。如前曼拏羅中相。禮世尊已  告行人言。我今善來汝所願求我今當與。即
時行人奉獻閼伽已。即說所願。彼那拏天言  隨行人意。如汝所欲。為持明天或天帝釋或  護世轉輪之位。乃至梵王大自在天那羅延
天等。行人乃至欲求如那拏天亦得隨意何  況求世間長壽多聞珍寶財穀。一切眾生崇  重之事。或制伏邪法辯傍生聲音。或取伏藏
並得隨意。乃至降龍入龍宮入阿脩羅宮。或  求聖藥或隱身法。乃至天眼宿命之智。及夜  叉羅剎等。如是種種成就之法皆悉隨意。或
不作曼拏羅者。行人但起上品勇猛堅固之  心。持誦大明數滿千遍所作皆成。行人如是  得願滿已。即虔至勞謝一切賢聖已。即誦大  明發送那拏天迴還本處。大明曰。

[0363c20]  那謨  (引)  吠設囉  (二合)  嚩拏蘇多  (引)  野  (一)  那拏酤鉢  囉  (引)  野  (二)  唵娑囉娑囉
(三)  尾娑囉尾娑囉  (四)  那吒  (引)  那吒  (引五)  孽  蹉  孽  蹉莎婆嚩曩  (六)  那拏酤鉢囉  野他  (引)
蘇珂薩怛網  (三合七)  藥偁捺囉  (二合)  莎賀  (引八)

[0363c25]  行人用花誦此大明加持一遍。焚燒安悉香  熏花獻。那拏天即隱身不現。

最上成就畫像儀軌分第五

[0363c28]  爾時那拏天復說畫像法。若行人欲畫那拏  天像者。當用新好素帛具茸頭者。量方四肘。  得此帛已。復依法選擇殊勝處所。當令畫人
齋戒清淨。然可作  幀  起首。當用新淨器內調  和彩色。於  幀  中心畫那拏天作端嚴相。有十  六臂各執器仗。於左右畫大梵天那羅延天
大自在天毘沙門天寶賢天滿賢天力天大力  天吉祥天大辯天。次下畫諸天子及諸天仙。  次外畫大夜叉主。如是等依法畫已。然後依
法種種供養。行人欲作諸成就法者。於此像  前誦大明一千遍。所作皆得成就。

佛說最上祕密那拏天經卷中

* * *

【經文資訊】大正藏第 21 冊 No. 1288 佛說最上祕密那拏天經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
