觀世音菩薩如意摩尼陀羅尼經
唐天竺三藏寶思惟譯

[0200b06]  爾時觀世音菩薩。白佛言世尊。我有明呪法  大壇。名蓮花峯金剛加持祕密無礙觀世音  蓮華如意摩尼轉輪心陀羅尼。觀世音心最
勝成就。世尊為能與一切眾生願成就故。於  世尊前我今當說。唯願世尊加護於我。為一  切呪仙雨大寶雨。如大劫樹如如意摩尼。當
令一切眾生所願滿足。佛言我已加持汝。今  當說一切悕求皆令滿足無能障礙觀世音心  祕密與願。爾時觀世音菩薩摩訶薩。往詣佛
所頂禮佛足。右繞三匝於世尊前熙怡微笑。  以大悲心說此呪王。呪曰。

[0200b17]  那謨喝囉怛曩  (二合)  怛囉  (二合)  [口*夜]  吔  (一)  那摩阿  哩吔  (二)  婆嚕吉帝說  (長引聲)
婆囉吔  (三)  菩提薩埵  吔  (四)  摩訶薩埵吔  (五)  摩訶迦嚧膩迦吔  (六)  怛姪  他  (七)  烏唵  (二合八)  斫迦囉
(二合九)  靺哩底  (二合十)  震哆末  尼  (十一)  摩訶鉢特迷  (二合十二)  嚕嚕  (十三)  底瑟姹  (二合十四)  啜囉
(二合十五)  阿羯哩灑  (二合)  耶  (十六)  虎  𤙖  (二合十七)  泮吒  (二合半聲十八)  莎  (引)  訶  (十九)
此名根本呪

[0200b24]  次說心呪呪曰。

[0200b25]  烏唵  (二合一)  鉢特摩  (二合二)  震哆末尼  (平三)  啜囉  (二合四)  虎  𤙖  (二合五)

[0200b27]  次說隨心呪呪曰。

[0200b28]  烏唵  (二合一)  嚩囉陀  (二)  鉢特迷  (二合三)  虎  𤙖  (二合四)

[0200b29]  說此呪已。大地應時六種震動。一切天宮亦  皆搖動。一切龍宮亦皆戰掉。一切夜叉乾闥  婆阿修羅迦樓羅緊那羅摩睺落伽。種種皆
大戰掉。一切惡魔及頻那野迦。作障礙者悉  皆驚怖。一切魔宮無有光明。一切鄙惡眾生  惡龍惡鬼女夜叉女羅剎。諸極惡者伏面倒
地。諸惡毒蟲藏竄孔穴。一切地獄無不散壞。  地獄眾生悉得解脫皆生天上。於世尊前雨  天供養花香衣服諸莊嚴具。於虛空中奏諸
天樂。爾時世尊以加陵頻伽美妙音聲。讚  觀世音菩薩言。善哉善哉汝為利益一切眾  生故。當說此呪功能。觀世音菩薩白佛言。
世尊若有善男子善女人比丘比丘尼。若欲  現前求諸利益願即獲者。此如意呪印應當  勤修。不須作法不求宿日。不須持齋不須洗
浴不須別衣。受持之時不須辛苦。但讀皆即  成就。誦者辦諸事業。能作百千種種事業。無  有餘呪與此等者。初能銷罪。往昔以來所積
集者。所作事業皆令成就。我今當說但讀及  誦。即能成就無上之事。纔讀即令墮阿鼻者。  皆得清淨。五無間者銷滅無餘病者皆除。若
有患者但讀此呪即皆除差。一切諸毒呪術  厭蠱皆不能害。一切諸瘡不著其身。一切鬼  神頻那夜迦。諸毒刀杖風雨惡災。魔軍及賊
他軍王難怨家伺求。毒蠱猛獸皆不能為害。  終不橫死不作惡夢。戰伐鬪諍無不皆勝。此  等諸事纔讀即成。脣內誦之滿一百遍。觀世
音菩薩即於其日現彼人前。與其所願皆令  成就。又見一切諸佛如來。及見西方無量壽  佛。極樂世界及菩薩會。補特勒伽山中觀世
音菩薩宮殿。其身清淨貴人供養眾人樂見。  罪障蓋纏無不清淨。所生之處得宿命智。蓮  華化生一切妙具。皆自裝嚴直至菩提。永離
惡趣究竟成佛。罪惡消滅善道清淨。纔讀誦  者皆即成就。

[0201a06]  爾時觀世音菩薩。復說最上祕密功能。若  為利益哀愍一切眾生。攝取令伏遮止惡人。  令慈增長念誦即成。能與眾生作大利益。令
諸智者得大安樂。貨食增長富貴資具。無不  豐足色力滋盛。此呪祕密不得妄說。若欲  真實成就無上如意摩尼大印念誦即成。若
已食若未食若淨若不淨。每常誦念悉無過  患。誦念之時當念憶觀世音菩薩永作依怙。  若貴若賤若男若女沙門外道。稱其名字注
心繫念。而誦此呪應以後夜若平明時。男  最貴者一千八遍。女最貴者一千十遍。第  二貴男誦八百遍。第二貴女誦七百遍。第三
貴女誦六百遍。若婆羅門誦五百遍。剎利四  百遍。首陀三百。毘舍二百。比丘一百八遍。女  人一百三十遍。丈夫一百五十遍。童男六十。
童女九十。此念誦法無不歸依。攝百由旬迅  疾如風。誦八百遍觀音真身現前令見。一切  所願皆能與之。一切眾生明呪成就。誦十千
遍。聖者執金剛真身現前令呪者見。如所愛  子鞠養抱持。一切明呪皆令成就。凡有所欲  願與之令滿。誦十三千遍得見一切諸佛如
來。誦滿七日諸呪仙王。皆以真身現呪者前。  各以所成明呪授與。隱蔽其形隨逐擁護。一  切安樂無不現前。七日之內每日之中。於
後夜時誦三千遍。帝釋天王及諸天女。下來  歸依與明呪願。如是等事但誦即成念誦法  了。

[0201b04]  爾時復說見者伏法無上成就。若纔用者一  切隨順。

[0201b06]  牛黃　白檀香　欝金香　龍腦香　麝香  肉豆蔲　白豆蔲　丁香　紅蓮花　青蓮花  金赤土

[0201b09]  已上物等分。用白石蜜和之。此是轉輪香。  誦呪一千八遍而和合。燒以薰衣塗額塗眼  瞼上塗身。所去之處如日威光眾所樂見。若
在手者悉皆成就。一切眾生若貴若賤。自身  及財亦皆歸伏。

[0201b14]  爾時觀世音菩薩。為利益一切眾生故。復說  眼藥之法成就最上。若有用者即得成就決  定無疑　摩那叱羅　雄黃　迦俱婆婆樹  子汁　紅蓮花
青蓮花　海沫  (一名海浮石)  牛  黃　欝金根  (一名黃薑)  小柏根　胡椒　畢撥  乾薑。

[0201b20]  以前件藥。並擣研為極細末。以龍腦香麝  香和之。誦心呪一千八遍。隨心呪一千八遍。  誦根本大呪一千八遍。以手取藥觸觀世音
菩薩足。即塗眼中已所有眼病。乃至有目  青盲胎努肉悉得除差。第二遍塗。一切壯熱  頭痛半頭痛口病悉得除差。第三遍塗。一切
猛惡鬼魅。及以瘨癎悉得除差。第四遍塗一  切惡頻那夜迦悉得消滅。第五遍塗一切怨  家鬪諍悉皆得勝。第六遍塗一切罪障諸毒。
應墮地獄受無間罪悉得消滅。一切惡夢惡  想不吉祥相。百千集會悉皆消滅。終不更起  皆內眼藥。第七日塗。纔見一切男女貴賤道
俗。內外眷屬皆悉隨伏。二七日塗。得大自  在。三七日塗。當粟散位一切隨伏。四七日塗  一切夜叉夜叉女。及眷屬悉皆隨伏。五七日
塗。羅剎女并眷屬悉皆隨伏。六七日塗幻術  成者。能現種種身皆受驅使。乃至菩提隨逐  順伏。七七日塗摩訶迦羅。及諸女鬼神眷屬
悉皆隨伏。八七日塗。見隱形者。九七日塗。得  見一切藏。十七日塗。一切窟宅門皆得入。  十一七日塗。入諸仙藥諸大園苑皆得成就。
一切藥物草木諸神悉即現形。十二七日塗。  一切山闈門皆得入十三七日塗。乃至一切  諸門無不得入。一切諸人無不得見。十四
七日塗。欲界諸天宮殿無不開者悉皆得見。  十五七日塗。夜見如晝。十六七日塗。遠見地  下所有諸事。十七七日塗世界之中諸有地
獄悉皆得見。其受罪者皆得解脫。十八七日  塗之。身有威德猶如日光。黑暗之中所有窟  宅悉皆得見。十九七日塗之。聖者執金剛現
來為證。二十七日塗之。觀世音菩薩親來現  前為證而住。現其自身與一切願。心所悕求  悉令滿足。二十一七日塗之。即得騰空無有
障礙。及見一切諸佛剎土具見佛身。一切菩  薩所住之處悉皆得見。滿足一年祕密塗藥五  眼清淨。等共眾生如前祕說。悉皆具得勿生
疑惑。如是成就但讀及誦。悉皆當得一切如  來轉輪。如是摩尼觀世音菩薩蓮花清淨名  眼藥成就了復次說最生降伏成就然火之
法壽命增長。滅一切罪離諸蓋纏。一切怨家  無不降伏。一切障礙皆自消滅。一切眾生自  然歸伏。

[0202a04]  白檀香　稻穀花  (燒稻穀取花)  白芥子  (本無白字)  酪蜜酥  相和。呪一千八遍燒之。以香木然火。纔作此
已一切罪障無間皆自消滅。壽命一千歲。一  七日燒得壽命二千歲。身得清淨永離蓋纏。  二七日作法一切男女無不隨伏。三七日作
法三十三天諸有眷屬。并日天等皆來隨伏。  一切所願皆令滿足。四天王等無不下來。為  常護養持呪者故。聖者執金剛與願成就。觀
世音菩薩為與願者。所有悕求悉令滿足。一  切喜見無不自在。

[0202a14]  求雨法以酥和芥子。三夜燒之諸龍下雨。若  雨過多即以其灰擲散空中雨便自止。又以  此灰繞口。擲著火中滿一百八遍。一切惡風
雪雨悉皆不起。若常念誦一切諸處無有障  礙。當得氣力勇猛精進。捨身已後得生西方  極樂國土。生生之處得宿命智。如是世尊若
比丘比丘尼優婆塞優婆夷諸持呪者。此大  如意摩尼轉輪觀世音心印讀誦成就。應當  受持讀誦聽聞。當得如是大福德聚得大善
根。一切男女無不隨順。呪者恒常應當護口  所作之事。終不退轉得大供養。一切財寶無  不皆得。一切眾生願皆滿足。

[0202a26]  爾時世尊告觀世音菩薩言。汝為利益一切  眾生。於閻浮提流轉此法。無上心呪但讀即  成。應如是作。觀世音菩薩應當護持一切眾
生。數數看視數令成就。一切眾生令願滿足。  觀世音菩薩白佛言世尊我為利益護念一切  眾生故。我今受持為令一切願成就故。讀誦
明呪諸願成滿。是故世尊我今誠諦。唯願世  尊慈悲加護。

觀世音菩薩如意摩尼陀羅尼經

* * *

【經文資訊】大正藏第 20 冊 No. 1083 觀世音菩薩如意摩尼陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
