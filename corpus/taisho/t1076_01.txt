七俱胝佛母所說准提陀羅尼經
開府儀同三司特進試鴻臚卿  肅國公食邑三千戶賜紫贈司空  諡大監正號大廣智大興善寺三藏  沙門不空奉　詔譯

[0178c17]  如是我聞。一時薄伽梵。在名稱大城逝多林  給孤獨園。與大苾芻眾并諸菩薩。及諸天龍  八部前後圍繞。愍念未來薄福惡業眾生。即
入准提三摩地。說過去七俱胝佛所說陀羅  尼曰。

[0178c22]  娜莫颯多南  (引)  三藐三沒馱  (引)  俱  (引)  胝南  (引)  怛儞也  (二合)  他  (引)
唵者禮主禮准泥娑嚩  (二合引)  賀  (引)

[0179a02]  若有修真言之行出家在家菩薩。誦持此陀  羅尼。滿九十萬遍。無量劫造十惡四重五無  間罪。悉皆消滅。所生之處常遇諸佛菩薩。豐
饒財寶常得出家。若是在家菩薩。修持戒行  堅固不退。誦此陀羅尼常生天趣。或於人間  常作國王。不墮惡趣親近賢聖。諸天愛敬擁
護加持。若營世務無諸災橫。儀容端正言音  威肅。心無憂惱。若出家菩薩具諸禁戒。三時  念誦依教修行。現生所求出世間悉地定慧
現前。證地波羅蜜。圓滿疾證無上正等菩提。

[0179a12]  若誦滿一萬遍。即於夢中見佛菩薩。即吐黑  物。其人若罪尤重。誦二萬遍。即夢見諸天  室寺舍。或登高山或見上樹。或於大池中澡
浴。或見騰空。或見與諸天女娛樂。或見說法  或見拔髮剃髮。或食酪飯飲白甘露。或度大  海江河。或昇師子座或見菩提樹。或乘船或
見沙門。或見居士以白衣黃衣覆頭。或見日  月或見童男童女。或上有乳菓樹。或見黑  丈夫口中吐火焰。共彼鬪得勝。或見惡馬水
牛。欲來牴觸。持誦者或打或叱怖走而去。  或食乳粥酪飯。或見蘇摩那花。或見國王。  若不見如是境界者。當知此人前世造五無
間罪。應更誦滿七十萬遍。即見如上境界。應  知罪滅。即成先行。然後依法畫本像。或三  時或四時或六時。依法供養求世間出世間  悉地。乃至無上菩提皆悉獲得。

[0179a28]  若有修持此陀羅尼。當知未來成就處所。有  難無難悉地遲疾。應於一淨室。以瞿摩夷塗  一小壇。隨力供養。以結界真言結十方界。以
香水一瓶置在壇中。一念誦。其瓶動轉當  知所為所求事成就。若不動轉其事不成。

[0179b04]  又法取一瓦椀。以香塗置於壇中。專心念誦。  椀若轉動事即成就。若不動事即不成。

[0179b06]  又法欲知未來之事。先塗一小壇令一具相  福德童子。澡浴清潔著新淨衣服。以七俱胝  真言。加持香塗童子手。又加持花七遍。置
童子手中。令童子掩面立於壇中。又取別花  誦真言。加持一遍一打童子手背。乃至二十  一枚。即問童子善惡之事。童子皆說。

[0179b12]  又法取一明鏡置於壇中。先誦真言加持花  一百八遍已。然後又誦真言。一遍一擲打鏡  面。於鏡面上即有文字現。說善惡事。

[0179b15]  又法欲知事善不善成就不成就。取蘇摩那  花香油。誦真言加持一百八遍。塗右手大母  指面。誦真言聲不斷絕。令童子觀指上。現
諸佛菩薩形像。或現文字具說善惡。

[0179b19]  又法若人患鬼魅病。取楊柳枝或茅草。誦真  言拂患者身。即得除愈。

[0179b21]  又法若患重病者。誦真言一百八遍。稱彼人  名以牛乳護摩即差。

[0179b23]  又法若孩子夜啼。令童女右搓線。誦真言加  持。結二十一結繫於頸下。孩子即不夜啼。

[0179b25]  又法先加持白芥子一百八遍。然後取芥子。  誦真言一遍一擲打彼鬼魅者。滿二十一遍  其鬼魅馳走。病者除愈。

[0179b28]  又法若有患鬼。以瞿摩夷塗一小壇。以麩炭  畫地作鬼魅形。誦真言以石榴等鞭之。彼鬼  啼泣馳走而去。

[0179c02]  又法若人被鬼魅所著。或復病者。身在遠處  不能自來。或念誦人又不往彼。取楊柳枝或  桃枝或花。加持一百八遍。使人將往病人所。
以枝拂病人。或以花使病人嗅。或以花打病  人。是魅即去病者除差。

[0179c07]  又法若被蛇所囓。或拏吉女鬼所持。旋遶病  人誦真言。其病即愈。

[0179c09]  又法若人患癰腫等及諸毒蟲所囓。取檀香  汁和土為埿。誦真言七遍塗瘡上即愈。

[0179c11]  又法若在路行。誦此真言。不被賊劫傷損。亦  離諸惡禽獸等難。

[0179c13]  又法若鬪諍言訟論理。及談論求勝者。誦此  真言強勝。

[0179c15]  又法若於江河中行。誦此真言不被漂  溺  及  水中惡龍摩竭黿鼉等傷害。

[0179c17]  又法若被囚禁繫閉者。誦此陀羅尼速得解  脫。

[0179c19]  又法國中有疫病。七夜以油麻粳先。和  酥蜜作護摩。即得災滅國土安寧。

[0179c21]  又法若求豐饒財寶者。每日以種種食護摩。  得財寶豐饒。

[0179c23]  又法欲令人敬愛歡喜者。真言句中稱彼人  名。即得歡喜順伏。

[0179c25]  又法若無衣者。念誦即得衣。

[0179c26]  又法意中所求。念誦皆得如意。

[0179c27]  又法若人身體支節痛。加持手二十一遍。摩  觸痛處即差。

[0179c29]  又法若患瘧及頭痛。以加持手二十一遍摩  觸。亦得除差。

[0180a02]  又法塗一小壇。取一銅椀盛滿淨灰。令童子  兩手按灰椀上。持誦者應誦真言。本尊使者  入童子身。其椀即轉即下語童子。日自結
三部三昧耶印。誦三部真言。即取滑石過與  童子。童子即於地上書過去未來事吉凶善  惡。及失脫經論廢忘難義真言印。即得知  解。

[0180a09]  又法兩軍相敵於樺皮上書此陀羅尼。懸於  竹竿上令人手把。誦真言彼敵即破。

[0180a11]  又法若女人無男女。以牛黃於樺皮上。書此  真言令帶。不久當有男女。

[0180a13]  又法或有女人夫不重。取一新瓶滿盛水。  於瓶中著七寶及諸靈藥五穀白芥子。以繒  帛繫瓶項。以真言加持一百八遍。令女人結
根本印安頂上。以水灌頂。即得寵愛敬重。  非但敬重亦得有子息。在胎牢固。

[0180a18]  又法行者每念誦時。結大印誦真言。印塔滿  六十萬遍。所求之事即得滿足。觀自在菩薩  金剛手菩薩多羅菩薩即為現身。所求如意。
或作阿蘇羅宮中王。或得菩薩地。或得長  年藥。或得敬愛法成就。

[0180a23]  又法於菩提道場。於大制底前。誦此陀羅尼。  得見聖僧共語與悉地成就。得共彼同行。即  共同彼聖僧。

[0180a26]  又法於高山頂上念誦一俱胝遍。金剛手菩  薩將此人領五百六十人。同共阿蘇羅宮。  壽命一劫。得見彌勒菩薩。聽聞正法。聞法
已獲菩薩地得不退轉。

[0180b01]  又法上毘補羅山云但有高山亦得有舍利  塔像前念誦。隨力以香花供養。乞食以支身  命。從月一日至十五日。誦陀羅尼滿三十萬
遍。取其滿日一日一夜不食。倍加供養。至後  夜即見金剛手菩薩。將行人往自宮中。為行  者則示阿蘇羅窟門。入窟中得天妙甘露壽  齊日月。

[0180b08]  又法於三道寶階從天下處寶塔。行者乞食  旋遶誦俱胝遍。即見無能勝菩薩。與願為說  妙法。示無上菩提道。或見訶利底母將此人。
入自宮中與長年藥。還童年少端正可喜。獲  得伏藏大人許可。應廣利益三寶。得一切菩  薩安慰示其正道。乃至菩提道場。

[0180b14]  又法若人無宿善根。無菩提種不修菩提行。  纔誦一遍則生菩提法芽。何況常能念誦受  持。

七俱胝准提陀羅尼念誦儀軌

[0180b18]  若有修習此陀羅尼求成就者。先須澡浴應  著淨衣。嚴飾道場安置本尊隨力所辦。其道  場法。應擇勝地作四肘壇。掘深三肘除去瓦
礫惡土髮毛及骨灰炭蟲蟻等。以好淨土填  滿築平。掘無惡土即取舊土填。土若有勝  當知其地是大吉祥。速疾成就。取未墮地瞿
摩夷。以香水和沙好土為埿。誦無能勝菩薩  真言。加持二十一遍。然後埿壇。埿已復取  五淨相和五淨者瞿摩夷汁牛尿酪乳酥以
無能勝菩薩真言加持一百八遍。右旋遍塗  其壇。若於山石上建立。或在樓閣或居船上。  一切賢聖得道處。但以五淨塗拭。面向東坐。
結無能勝印按地。誦真言七遍加持壇中心。  又取諸藥七寶并五穀各少分。掘中心深一  肘。安諸藥及七寶。復取舊土填滿平治。以右
手按誦地天偈三遍。警覺地天神偈曰。

汝天親護者　　於諸佛道師  
修行殊勝行　　淨地波羅蜜  
如破魔軍眾　　釋師子救世  
我亦降伏魔　　我畫曼茶羅

[0180c09]  誦地天真言曰。

[0180c09]  曩莫三漫多沒馱  (引)  南  (引)  畢  哩  (二合)  體  (他以反)  微曳  (二合)  娑嚩  (二合)  賀

[0180c11]  誦偈加持已。然後以檀香塗九箇聖位。如滿  月以新淨供具。金銀熟銅商法貝玉石瓷木  等新器。盛諸飲食及好香草燈燭閼伽香水。
隨力所有布列供養。若在家出家菩薩求成  就者。每入道場先應禮佛。懺悔隨喜勸請發  願已。應自誓受菩提心戒真言曰。

[0180c17]  唵沒  (引)  地止多母怛跛  (二合引)  娜野弭

[0180c18]  菩提心者離一切我執。遠離蘊處界。及離能  取所取。於法平等。自心本不生自性空故。如  過去一切佛菩薩發菩提心。我亦如是。此名
自誓受菩提心戒。由誦一遍思惟勝義諦。獲  得無量無邊無為功德。莊嚴三業。乃至菩提  道場其福無間斷。速滅一切業障。真言速得
成就。本尊現前。如花嚴入法界品。慈氏菩薩  為善財童子。說菩提心功德。自誓菩提心戒  已。全跏半跏隨意而坐。端身閉目即結定印。
想空中准提佛母與七俱胝佛圍繞。遍滿虛  空。定中禮一切諸佛及准提佛母。然後以塗  手。應結契印。佛部三摩耶印二手虛心合
掌。開二頭指屈。輔二中指甲下第一節側。二  大指各附二頭指根下即成。當心誦真言七  遍。想於如來三十二相八十種好。相好分明  如對目前。真言曰。

[0181a05]  唵怛他  (引)  孽都納婆  (二合)  嚩  (引)  野娑嚩  (二合引)  賀

[0181a07]  由結此印誦真言故。即警覺一切如來。悉當  護念加持行者。以光明照觸。所有罪障皆得  消滅。壽命長遠福慧增長。佛部聖眾擁護歡
喜。生生世世離諸惡趣。蓮花化生速證無上  正等菩提。

[0181a12]  蓮花部三麼耶印

[0181a13]  以二手虛心合掌。散開二頭指二中指二無  名指。屈如蓮花形。安印當心誦真言七遍。想  觀自在菩薩相好具足。於頂右散真言曰。

[0181a16]  唵跛娜謨  (二合引)  納婆  (二合)  嚩  (引)  野娑嚩  (二合引)  賀  (引)

[0181a17]  由結此印誦真言故。即警覺觀自在菩薩等  持蓮花者。一切菩薩光明照觸。所有業障皆  悉除滅。一切菩薩常為善友。

[0181a20]  金剛部三麼耶印

[0181a21]  以左手翻向外。以右手掌背安左手背。以左  右大小指互相鉤。如金剛杵形安於當心。想  金剛手菩薩誦真言七遍。頂左散印真言曰。

[0181a24]  唵嚩日嚧  (二合)  納婆  (二合)  嚩  (引)  野娑嚩  (二合引)  賀  (引)

[0181a26]  由結此印及誦真言故。即警覺一切金剛聖  眾。加持擁護所有罪障皆得除滅。一切痛苦  終不著身。當得金剛堅固之體。

[0181a29]  次結第二根本印  (用護身)  。

[0181b01]  二手外相叉。二頭指二大指並直竪即成。誦  佛母心真言。印身五處。所謂額次右肩次左  肩次心次喉。頂上散真言曰。

[0181b04]  唵迦麼黎尾麼黎准泥娑嚩  (二合引)  賀  (引)

[0181b05]  結護身印時。起大慈心。遍緣六道四生。願一  切有情披大誓莊嚴堅固金剛甲冑。速證無  上正等菩提。

[0181b08]  次結地界橛印。

[0181b09]  二手內相叉。竪二大指二頭指二小指。各相  合。屈左頭指如鉤。三掣大母指。指地印成。  一掣誦真言一遍真言曰。

[0181b11]  唵准儞儞枳邏  野娑嚩  (二合引)  賀

[0181b13]  由結此印誦真言加持地界故。下至水際如  金剛座。天魔及諸障者不為惱害。少加功力  速得成就。持誦者次應於壇中心想八葉大
蓮花。上有師子座。座上有寶樓閣。垂諸瓔珞  繒幡幢蓋。寶柱行列垂妙天衣。周布香雲普  雨雜花。奏諸音樂。寶瓶閼伽天妙飲食摩尼
為燈。如無曼茶羅。但於空中觀想即成。作  此觀已應誦此偈。

以我功德力　　如來加持力  
及以法界力　　普供養而住

[0181b23]  誦此偈已。即誦大虛空藏菩薩真言曰。

[0181b24]  唵誐誐曩三婆嚩嚩日囉  (二合)  斛  (引)

[0181b25]  由誦此真言加持故。所想供養具真實無異。  一切聖眾皆得受用。

[0181b27]  次結寶車輅印。

[0181b28]  二手內相叉仰掌。二頭指橫相拄。以二大指  各捻頭指根下。想七寶車輅。佛部使者駕御  七寶車輅。乘空而去。至於色界頂阿迦尼
吒天毘盧遮那佛宮殿中。誦真言七遍真言  曰。

[0181c04]  唵覩嚕覩嚕吽  (引)

[0181c05]  由誦真言結印加持故。七寶車輅至色界  頂。准提佛母并八大菩薩及諸聖眾眷屬圍  遶。乘七寶車輅。

[0181c08]  次結請車輅印。

[0181c09]  准前印以大指向身。撥中指即成。誦真言七  遍真言曰。

[0181c11]  曩莫悉底哩  (二合)  野地尾  (二合)  迦南  (一引)  怛  他  (引)  孽多  (引)  南  (二)  唵縛日
[口*朗]  (二合)  擬  (伽以反)  羯  哩灑  (二合)  也娑嚩  (二合引)  賀

[0181c14]  由誦真言加持故。聖眾從本土。來至道場空  中而住。次結請本尊印。從車輅下降於道場  准前第一根本印。以二大指向身招。誦真言
三遍。真言曰。

[0181c18]  唵者禮主禮准泥翳醯曳  (二合)  呬婆誐嚩底  (丁以  反)  娑嚩  (二合引)  賀

[0181c20]  次結無能勝菩薩印辟除障者。

[0181c21]  二手右押左內相叉作拳。竪二中指頭相合  即成。遶身左旋三匝作是思惟。所有障者毘  那夜迦諸惡鬼神遠走而去。所來聖眾不越
本三麼耶大悲而住。願垂加護。

[0181c25]  曩莫三滿多勃馱  (引)  南  (引)  唵戶魯戶嚕戰  拏里麼  (引)  蹬耆娑嚩  (二合引)  賀

[0181c27]  次結牆界印。

[0181c28]  准前地界印。屈右頭指展左頭指。右旋三匝。  隨心近遠即成金剛堅固之城。諸佛菩薩尚  不違越。何況諸餘難調伏者。毘那夜迦及毒
蟲利牙爪者。不能輔近真言曰。

[0182a03]  唵准儞儜鉢囉  (二合)  迦囉耶娑嚩  (二合引)  賀  (引)

[0182a04]  次結上方網界印。

[0182a05]  准前牆界印。展左頭指。右押左當中節相  交即成。誦此真言三遍。真言曰。

[0182a07]  唵准儞儜半惹囉娑嚩  (二合引)  賀

[0182a08]  由誦真言結印加持故。即成金剛堅固不壞  之網。

[0182a10]  次結火院密縫印。

[0182a11]  以左手掩右手背相重。直竪二大指即成。誦  真言三遍右旋三匝。想金剛牆外有金剛火  圍繞。真言曰。

[0182a14]  唵阿三莽擬  (伽以反)  儞吽  (引)  發吒  (半音)

[0182a15]  由結此印誦真言。成大結護密縫。不被諸魔  入。

[0182a17]  次結閼伽印。

[0182a18]  二手內相叉。竪二中指頭相著。以二頭指捻  二中指背。二大指側附二頭指根下。即成根  本印。准前根本印。微屈二大指入掌。即成閼
伽印。誦真言三遍。真言曰。

[0182a22]  唵者禮主禮准泥遏鉗鉢羅  (二合)  底蹉婆  誐嚩底  (丁曳反)  娑嚩  (二合引)  賀  (引)

[0182a24]  行者思惟聖眾了了分明想自身在諸佛聖眾  足下。手持七寶閼伽器。盛香水浴聖眾足。由  獻閼伽香水故。行者三業清淨洗滌煩惱垢。
業障消滅。

[0182a28]  次結蓮花座印。

[0182a29]  准前根本印。並二大指向身竪。運想從此印  流出無量師子座。奉獻一切聖眾。是諸聖眾  各各皆坐。真言曰。

[0182b03]  唵迦麼邏娑嚩  (二合引)  賀

[0182b04]  由結座印誦真言。奉獻聖眾故。行者當得十  地滿足。得金剛之座。

[0182b06]  准前根本印。以二大母指頭。捻二中指中節  即成。誦真言三遍。真言曰。

[0182b08]  唵者娑嚩  (二合引)  賀  (引)

[0182b09]  想從此印。流出無量光明。一一光明道有無  量七寶賢瓶。想滿天妙香水。灌注一切聖眾。  澡浴。復想空中有無量天樂。供養本尊諸佛
菩薩一切聖眾。由結此印誦真言故。行者不  久當證法雲地。

[0182b14]  次結塗香印。

[0182b15]  准前根本印。以二大指。博著右頭指下節即  成真言三遍。真言曰。

[0182b17]  唵禮娑嚩  (二合引)  賀  (引)

[0182b18]  想從此印。流出無量光明。一一光明道有無  量天妙塗香粖香雲海。供養本尊諸佛菩薩  一切聖眾。由結此印誦真言故。當證一切如
來戒定慧解脫解脫知見香。

[0182b22]  次結花印。

[0182b23]  准前根本印。以二大指博著左頭指下節即  成。誦真言三遍。真言曰。

[0182b25]  唵主娑嚩  (二合引)  賀  (引)

[0182b26]  想從此印流出無量光明。一一光明道有無  量天妙花雲海。供養本尊諸佛菩薩一切聖  眾。由結此印誦真言故。當得大慈三摩地成
就。能利樂無邊眾生。諸災難不著身。

[0182c01]  次結燒香印。

[0182c02]  准根本印。屈右頭指捻二大指頭即成。誦真  言三遍真言曰。

[0182c04]  唵禮娑嚩  (二合)  賀

[0182c05]  想從此印。流出無量光明。一一光明道有無  量和合俱生天妙燒香雲海。供養本尊諸佛  菩薩一切聖眾。由結此印誦真言故。當得普
遍法界三摩地成就。次結飲食印　准前根  本印。以左頭指捻二大指頭即成。誦真言三  遍。真言曰。

[0182c11]  唵准娑嚩  (二合引)  賀  (引)

[0182c12]  想從此印流出無量光明。一一光明道有無  量天妙種種飲食雲海。供養本尊諸佛菩薩  一切聖眾。當得法喜禪悅食。三解脫最勝
味。三摩地成就。

[0182c16]  次結燈印。

[0182c17]  准前根本印。以二頭指各捻二大指頭即成。  誦真言三遍。真言曰。

[0182c19]  奄泥娑嚩  (二合引)  賀

[0182c20]  想從此印。流出無量光明。一一光明道有  無量種種七寶燈燭雲海。供養本尊諸佛菩  薩一切聖眾。當得般若波羅蜜光明五眼清  淨。

[0182c24]  次誦讚歎。

[0182c25]  阿嚩怛囉左覩囉娜  (二合)  舍  (引)  囉馱  (二合)  娑麼  (二  合)  囉哩補句致鉢囉  (二合)
拏麼跛娜尾呬帝阿  者禮怛  [齒*來]  娑哩素儞祖禮悉  [亭*夜]  思准泥薩囉  (二  合)  悶底南  (引)  娑嚩捨麼儞娑嚩  (二合引)
罕  (引)  帝薩  跛囉  (二合)  拏吠怛儞也  (二合)  他  (引)  訖灑  (二合)  囉  (引)  拏  櫱  帝阿尾儞多薩怛嚩
(二合)  娜麼  [寧*頁]  囉  (二合)  枲那路  (引)  迦怛囉  (二合)  野  (引)  囉他  (二合)  迦唎囉訖  多
(二合引)  囉尾  (二合引)  那戍  (引)  鼻  [寧*頁]  播  (引)  怛囉  (二合)  迦  囉鐸訖使  (二合)  [寧*頁]
娑普  (二合)  砧悉體  (二合)  怛嚩  (二合引)  進底多麼囉貪  (二合去)  瑟砧  (二合)  李佉惹曩  [寧*頁]  (慈以反下同)
那儞底薩帝  (知曳反)  曩跛囉  (二合)  曩  跛囉  (二合)  庫舞  (二合)  地曬囉始嚟野薩怛梵  帝  (知曳反)  囉弭焰
(二合引)  惹閉  (去)  怛母  (二合)  [寧*頁]  帽  (引)  儞  (儞夷反)  嚩日哩  (二合)  擔抧邏馱淰  (二合)  素囉
哩補婆嚩南跛囉  (二合)  吠捨野底阿  (引)  哩野  (二合)  嚩路  (引)  抧帝皤悉  [亭*夜]  底諾僧捨間薩怛多  惹播  (引)
多  (半音呼多諾反)  曩悉底  (二合)  薩怛梵  (三合引)  曩那娜惹孽底緊旨儞也  (二合)  羯底  (二合)  毘  藥  (二合)
壹底娑迦羅播  (引)  跛曩  (引)  舍  [寧*頁]  婆誐嚩  底跛恥多麼  (引)  怛囉  (二合)  悉地迦哩布囉野麼  努  (引)
囉貪冥枲娜底曩怛梵  (二合)  娑麼  (二合)  囕  迦室子  (二合)  多  (半音)

[0183a18]  次說本尊陀羅尼布字法。

[0183a19]  從頂至足觀一一真言字。屈曲分明流出光  明。照六道四生輪迴有情。深起悲愍施與安  樂。用陀羅尼九字。布列於行者身。

[0183a22]  即成以如來印。八大菩薩所加持身。若作息  災。增益降伏敬愛。隨四種法所謂白黃黑赤。  成辦悉地。

[0183a25]  即結布字印。二手內相叉。二大指二頭指二  小指相合即成。

[0183a27]  想唵  oṃ  字安於頂以大母指觸頭上。

[0183a28]  次想兩目童人上俱。

[0183a29]  想者  ja  字復以大母指觸右左眼上。

[0183b01]  次想禮  le  字安於頸上用大母指觸。

[0183b02]  次想主  co  字當心以大母指觸。

[0183b03]  次想禮  le  字安左右肩以大母指觸。

[0183b04]  次想准  ca  字安臍上以大母指觸。

[0183b05]  次想泥  nde  字安右左兩髀上以小指觸。

[0183b06]  次想娑嚩(二合)  svā  字安右左兩髀上以小指觸。

[0183b07]  次想賀  hā  字安右左二足掌用小指觸。

[0183b08]  由想布真言結印加持故。行者身即成准泥  佛母身。滅除一切業障。積集無量福德吉祥。  其身成金剛不壞體。若能常專注觀行。一切
悉地皆得見前。速證無上正等菩提。

[0183b12]  次結根本印。誦根本真言七遍頂上散印。即  取菩提子念珠具一百八。依法貫穿。即以塗  香塗其珠上。以二手掌中捧珠當心。誦真言
七遍加持念珠真言曰。

[0183b16]  唵尾嚧  (引)  遮那  (引)  麼羅娑嚩  (二合引)  賀  (引)

[0183b17]  加持頂戴心口作是願言。我今欲念誦。唯  願本尊諸佛菩薩加持護念。願令速得隨意  所求悉地圓滿。然後以左手無名指大指承
珠。右手以大指無名指移珠。手如說法相。當  於心前持珠念誦。其聲不緩不急。心專注不  異緣。觀自身同本尊身相好具足。又於身前
壇中。觀想七俱胝佛母與眷屬圍遶。了了分  明對坐。每稱娑嚩  (二合)  賀字同時移一珠。或  一百八或一千八為念誦遍數常須限定。若
不滿一百八。即不充求悉地遍數。念誦畢已  蟠珠於掌中。頂戴發願作是願言。以我念誦  功德。一切眾生所修真言。行求上中下悉地  速得成就。安珠於篋中。

[0183c01]  即結定印端身閉目澄心定意。當於胸臆身  內炳現圓明如滿月皎潔光明。起大精進決  定取證。若能不懈怠專功。必當得見本源清
淨之心。於圓明中想唵字。餘八字右旋。於圓  明上布列。於定中須見真言字分明。既不散  動得定。即與般若波羅蜜相應。即畫圓明月  輪。

[0183c08]  次應思惟字母種子義。

[0183c09]  唵  oṃ  字者是三身義亦是一切法本不生義。

[0183c10]  者  ca  字者一切法不生不滅義。

[0183c11]  禮  le  字者一切法相無所得義。

[0183c12]  主  co  字者一切法無生滅義。

[0183c13]  禮  le  字者一切法無垢義。

[0183c14]  准  cu  字者一切法無等覺義。

[0183c15]  泥  nde  字者一切法無取捨義。

[0183c16]  娑嚩(二合)  svā  字者一切法平等無言說義。

[0183c17]  賀  hā  字者一切法無因義。

[0183c18]  由一切法本不生故即得不生不滅。

[0184a01]  由不生不滅故即得相無所得。

[0184a02]  由相無所得故即得無生滅。

[0184a02]  由無生滅故即  得無垢。

[0184a04]  由無垢故即得無等覺。

[0184a05]  由無等覺故即得無取捨。

[0184a05]  由無取捨故即得  平等無言說。

[0184a07]  由平等無言說故即得無因無果般若相應無  所得以為方便入勝義實則證法界真如以  此為三摩地念誦畢已應結根本印。

[0184a10]  次結澡浴印。

[0184a10]  次結五供養印。

[0184a11]  次誦讚歎獻閼伽。

[0184a11]  次結阿三麼擬儞  (二合)  印左轉一匝解界。

[0184a12]  次結寶車輅印以大母指  向外撥中指頭。奉送聖者還本宮。奉送真言  曰。

[0184a15]  唵者禮主禮准泥孽車孽車婆誐嚩底娑  嚩  (二合)  婆嚩南布娜囉  (引)  誐麼那野娑嚩  (二合  引)  賀

[0184a18]  次結三部三麼耶印。各誦真言一遶。禮佛如  前懺悔隨喜勸請發願迴向無上菩提。隨意  經行轉讀大乘經典花嚴大般若等經。印塔
像浴舍利。右旋遶思六念。以此福聚迴向自  所求悉地。次說息災增益敬愛調伏四種法。  扇底迦法者。求滅罪轉障除災害。鬼魅疾病。
囚閉枷鎖疫病國難。水旱不調蟲損苗稼。五  星凌逼本命。悉皆除滅煩惱解脫。是名息災  法。作此法時。著白衣面向北。交脚竪膝吉
祥坐。觀本尊白色。供養飲食菓子香花燈燭  地等。悉皆白色。從月一日至八日。日三時念  誦夜作護摩息災真言曰。

[0184b01]  唵者禮主禮准泥  (令某甲若為他人念誦稱彼名字)  扇底矩  嚕娑嚩  (二合引)  賀

[0184b03]  布瑟置  (二合)  迦法者。求延命官榮伏藏富饒聰  慧。聞持不忘藥法成就。金剛杵等成就。或作
師子象馬類。以真言加持三相現。隨上中下  所求獲果。如悉地廣說。欲求持明仙入阿蘇  囉窟。及諸八部鬼神窟求入者皆得。及證地
位神通。求二種資糧圓滿。速成無上菩提。  名增益法。作此法時。身著黃衣面向東結跏  趺坐。觀本尊黃色。所供養香花飲食菓子燈
燭地等。並皆黃色。從月八日至十五日。日三  時念誦夜作護摩真言曰。

[0184b13]  唵者禮主禮准泥  (令某甲)  布瑟微  (二合)  矩嚕娑嚩  (二合)  賀

[0184b15]  伐施迦囉拏法者。若欲令一切人見者發歡  喜心。攝伏鉤召若男若女天龍八部藥叉女。  及攝伏鬼神。有諸怨敵作不饒益事。皆令迴
心歡喜。諸佛護念加持。是名攝召敬愛法。作  此法者。身著赤衣。面向西竪二膝並脚名普  賢坐。觀本尊及所供養香花飲食菓子燈燭
地等。並皆赤色。從十六日至二十三日。日三  時念誦夜作護摩攝召真言曰。

[0184b23]  唵者禮主禮准泥  (令某甲)  嚩試矩嚕娑嚩  (二合)  賀  (引)

[0184b25]  阿毘遮嚕迦法者。犯五無間。謗方等大乘。  毀滅佛性。背逆君主惑亂正法。於如是之人  深起悲愍。應作降伏法。以驢糞或駝糞或燒
尸灰。以用塗壇。作此法時。身著黑衣或青衣。  面向南左脚押右脚蹲踞坐。觀本尊黑色。取  臭無香氣黑色或青色花供養。所供飲食香
花菓子燈燭地等。並皆黑色或青色。從月二  十三日至月盡日。取午時中夜二時念誦。夜  作護摩真言曰。

[0184c05]  吽者禮主禮准泥  (令某甲)  跛囉  (二合)  喃伽多野吽  發吒

[0184c07]  次說准泥佛母畫像法。

[0184c08]  取不截白疊去毛髮者。揁於淨壁。先應塗  壇。以閼伽飲食隨力供養。畫師應受八戒齋  清淨畫像。其彩色中勿用皮膠。於新器中調
色。應畫准提佛母像。身黃白色結跏趺坐。坐  蓮花上。身佩圓光著輕縠。如十波羅蜜菩薩  衣。上下皆作白色。復有天衣角絡瓔珞頭冠。
臂環皆著螺釧。檀慧著寶環。其像面有三  目。十八臂。上二手作說法相。右第二手作施  無畏。第三手執劍。第四手持寶鬘。第五手掌
俱緣菓。第六手持鉞斧。第七手執鉤。第八手  執金剛杵。第九手持念珠。左第二手執如意  寶幢。第三手持開敷紅蓮花。第四手軍持。第
五手羂索。第六手持輪。第七手商佉。第八手  賢瓶。第九手掌般若梵夾。蓮花下畫水池。池  中難陀龍王塢波難陀龍王。拓蓮花座。左邊
畫持誦者。手執香爐瞻仰聖者。准提佛母  矜愍持誦人。眼下顧視。上畫二淨居天子。  一名俱素陀天子。手持花鬘向下。承空而來
供養聖者。畫像已。隨力僧次請七僧。供養。  開光明呪願讚歎。於像下應書法身緣起偈。  將像於精室祕密供養。以帛覆像。念誦時去
覆帛。瞻禮供養念誦畢。却以帛覆慎勿令人  見。何以故從師受儀軌畫像法。若轉與人呈  像。被魔得便當須祕密。

七俱胝佛母所說陀羅尼經

* * *

【經文資訊】大正藏第 20 冊 No. 1076 七俱胝佛母所說准提陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
