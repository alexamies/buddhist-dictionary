佛說施餓鬼甘露味大陀羅尼經
大德跋馱木阿譯出

[0484b06]  如是：

[0484b06]  一時，釋迦牟尼如來在海會說法，住孤  陀山金剛輪峯嚧鷄舍婆羅道場中，與阿僧  祇不可說四眾圍繞，安處金剛八楞師子之
座，為諸菩薩說方廣法垂欲竟時，爾時世尊  愍念惡趣諸眾生類，將欲演說「嚫那畢利哆  摩陀羅  (二合)  般遮陀羅尼」
(唐云「施餓鬼甘露味大道場會陀羅尼」)  勝  大悲曰祕密善門故，於其心中，密放月精摩  尼色光，名「曰月愛慈光」——上至有頂，下至阿鼻
地獄，其中所有，悉皆明徹，如頗梨鏡，照見而  像，乃至十方，靡不周遍——告諸大眾言：「善男子！  汝等且觀六趣受身，種種苦惱。」

[0484b16]  於是，大眾承  佛威神，見是事已，俱發聲言：「唯然！已見！」

[0484b17]  佛言：  「世間八苦，蓋不足言。六趣諸殃，甚可怖畏。所  以然者，其世間人不信罪福、謗無因果、顛倒
無知、慳貪嫉妬。命終之後，殃墜無間，具足受  眾苦，不可思議。從地獄出，生餓鬼中，具諸惡  業，受報差別。以惡業故，受三十六種餓鬼之  身，所謂：  薜
荔多鬼  (唐云餓鬼)  、車耶鬼  (唐云影鬼)  、健馱鬼  (唐云食香  鬼)  、布瑟波鬼  (唐云食花餓鬼)  、偈婆耶鬼  (云食胎藏鬼)
、阿輸遮鬼  (食不淨鬼)  、婆哆鬼  (云食風鬼)  、烏馱訶羅鬼  (食精氣鬼)  、馱羅質多鬼  (嗔悉心鬼)  、質多鬼  (惡心鬼)
、皤嚕耶鬼  (食祭祀鬼)  、視尾哆鬼  (食人壽命鬼)  、  芑  莎鷄馱鬼  (食肉食脂等鬼)  、蛇底鬼  (云食初產子鬼)  、羯吒布單那  鬼
(云奇臭鬼，其身如燒骨臭)  、鳩盤荼鬼  (守宮鬼)  、畢舍遮鬼  (廁神，云守廁，  伺  人不淨食)  。
如是，乃至輕重孔穴等，以深惡業故，飢渴盛  火，嫉妬熾然，常貪飲食，但念漿水，餘無所知，  種種苦切，不可言說。感得此身，如大火聚，狀
釐里羸瘦枯槁、脚臂細弱、足如覆盆。皮肉乾燥、  血脈燋竭，猶如  [月*暴]  脯。腹大  [(尪-尢+瓦)-王+壬]  脹，其狀如鼓。咽
如針鋒，不通氣息，常有猛火燒燃其中。頭顱  縱橫五彌樓山，猛火赫焰，不曾暫廢。動身之  時，洞燃火起，常為飢渴、大火逼切，燒惱身心。
東西馳走，鳴鳴叫喚，求索飲食。設見美食，欲  往趣之，以惱貪力，上妙美味變成膿血，臭惡  流溢。雖見大河、清涼泉水，欲往取飲，為諸水
神以鐵杖打之。設無守者，清涼冷水變為火  焰。復為鵰、鷲、烏、鵄、  [(面/且)*鳥]  、鶚……鐵嘴諸禽，留啄其眼。
毒惡猛獸，飢虎、餓狼、莽蛇、銅狗，爬攫搏撮，苦不  可言。身體窊  [穴/甲]  ，毛髮  毻  [毯-炎+肖]  上答，於一毛端有萬  八千毒惡小蟲之所
唼  食。諸餓鬼飢大逼故，  瞋心轉盛，更相殘害，破腦出髓，互共噉食。五  百劫中，尚不聞有漿水之名，何況得見？如是
苦惱，不可為喻，非算數所知。以要而言，百千  億劫，具足受身，黑業薄劣，爾乃得脫。離彼已，  又作種種虫獸，常處囿廁，或伏下流身諸惡  臭處不淨。

[0484c21]  「諸善男子！是諸餓鬼，皆由前世愚  癡顛覆、惱貪溥著、心剛如鐵，但樂規求、剝削  他人，不知厭足。父母、妻、子，悉不給與。師長教
誨，視如糞穢。婢親友不施。如是慳人，不慮無  常，護惜財物，言作百年，加復教他，貪求藏積。  不知無常、老、病相逐身。遇惡病，自知不久，常
默念：『我在生時，勤苦求財。我若死後，是諸惡  人，食我財物，如吞猛火，居我屋宅，如處闇室。』  作是念時，以惡業故，羅剎、獄卒變為惱人，收
其資生，至罪人所，以火焚之，罪人歡喜。以此  因緣，惡業道中，中陰相現。風大先動，失熅煖相，  黃冷諸風，因便發動。惡風動故，筋脈痑  [方*爰]
(痑音他但  反)  ，口中乾燥，面目狐齒，遍體萎黃，腹脹麁錆，青  黃脈現，飲食不消，身體羸瘦，口苦尿黃，目視
脫精，唯見光焰，喉痺腫急，逆氣噫滿，心頭惡  臭，上衡其咽，聲噤短氣，遍身瘡癩，膿血臭爛，  受大苦楚。臨欲終時，復作此念：『得一鐵丸，爍
開咽喉；得大火聚，入中而坐；又得一黑闇處，  令離光焰，及除冷病。不亦快乎！』是時，獄卒化  作良醫，幻提鐵丸，如大藥丸，著其口中，令急
含口。又化大車，作金蓮花，上有童子，執拂鼓  舞。病人見已，心生愛著：『此化熱煖，必除我冷。』  即前往趣，氣絕命終，生鐵丸窟無間。

[0485a14]  「此地獄  中，是餓鬼道極苦惱處。有一鐵山，縱廣正等  二十五由旬。彼山東向有一小孔，如摩伽陀
斗，但出黑煙。既入彼中，釰虫、刀虫唼食其身，  煙動其眼，不見火焰。周障馳走，頭打鐵山，腦  碎髓出，如破酪瓶，鐵丸頂入，從足而出，乃至  略說，一念  頃
死，一念  頃  生。罪畢，食涕唾鬼中、  食膿血鬼中，從是展轉，生廁神中，伺求不淨，  取而飲食。是中罪畢，生畜生中，多受諸狗等
身。從是畢已，復生貧窮，孤露、疽癩、惡瘡、哆病  消癁，一切諸衰，以為嚴飾。人所惡見，寒餓而  死。如是相貌，受報好醜，聞說之時，身毛皆竪，
而況眼見！是故，汝等當起大悲，救其苦難。所  以爾者？諸餓鬼等，皆是過去，汝等父母、兄弟、  姊妹，以顛倒愚癡，不肯求出世之樂，戀著三
界，具造眾罪。業力所感，生餓鬼中，苦惱交煎，  無時出離，永失人身。以失人身，遠離善友。遠  善友故，重翳疑網，永不得阿耨多羅三藐三
菩提。是故當知，甚可愍傷，拔苦厄爾得解脫。」

[0485b04]  爾時，會中有一菩薩，名曰月愛，曾已薰一習  大悲行海。見是事已，身體捍動、筋脈抽切、悲  感勢惱，從坐而趣，頭面作禮，悲淚滿目，前白
佛言：「嗚呼！婆伽婆！願教我等救護之法，多所  安穩！」

[0485b09]  爾時，世尊告月愛菩薩：「善哉！大士！真是大悲，  修大悲者。愍傷一切故，問我此事。汝當善聽。
善男子！我有勝大悲曰陀羅尼門，名曰『嚫那  畢唎多大道場會甘露味法』，不可思議，具大  慈悲，有大威勢，能碎地獄、畜生、餓鬼廣大業
山，亦能令菩薩速得如來一子之地，復得成  就一百一十種大慈悲心，能令持者現身證得  大悲輪頂王陀羅尼大悲不壞藏三昧門。善男
子！此大神呪，能滅餓鬼餓渴劇火，施與清涼  甘露美味，畢定速得阿耨多羅三藐三菩提。  譬如夜月，能除欝蒸，此陀羅尼亦復如是。汝
當繫念，一心諦聽，勿令忘失。我今說之。

[0485b20]  「善男  子！若有比丘、比丘尼、優婆塞、優婆夷、童男、童  女及諸人天，意欲受持此方便法者，應須召
請盡十方界一切六趣諸餓鬼神眾。當作是念：  『南無佛陀耶！南無達摩耶！南無僧伽耶！南無  本尊釋迦牟尼如來！南無安住大地菩薩眾！
南無一切龍天善神！願以威神加哀護助。我  今召請十方剎土盡虛空界一切六趣餓鬼有  情類，以三寶威神力故，悉至我所。』作是說已，
面向東方，即誦召請神呪七遍。」

[0485b29]  爾時，世尊即  為月愛宣說召請陀羅尼呪。即說呪曰：

[0485c02]  「那謨　菩布哩  (一)  怛他伽哆耶  (二)  」

[0485c03]  佛告月愛：「召請彼已，爾時十方一切六趣餓  鬼鬼神悉赴集，瞻仰行者，如見父母。行者爾  時應當起大悲心，而語之言：『汝當善聽！我今
以此陀羅尼開汝咽喉，施汝清涼、柔軟快樂，  欲令汝等，自恣飲食甘露美味。』」

[0485c07]  爾時，世尊說  開咽喉陀羅尼呪曰：

[0485c09]  「唵  (一)  菩布哩  (二)  迦怛哩  (三)  怛哆伽哆  (四)

[0485c10]  「誦此陀羅尼神呪滿七遍已，是諸鬼等，以此  呪力，咽喉通息、猛火息滅，無復痛惱、身心泰  然。爾時，行者當先施水。欲施水者，每於晨朝
或日中時，取一掬淨水，面向東方，呪之七遍，  向東散灑，著於空中。其水以此陀羅尼力，一  渧墮地，變成十斛天甘露漿。諸鬼神等，充足  飽滿、歡喜無量。」

[0485c16]  爾時，世尊為月愛故即說呪  水陀羅尼呪曰：

[0485c18]  「那謨　蘇盧婆曳  (一)  怛伽他哆耶  (二)  怛鐵他  (三)  蘇  嚧蘇嚧  (四)  波囉蘇嚕　莎婆呵  (五)  」

[0485c20]  佛告月愛菩薩言：「善男子！是名『施甘露漿陀  羅尼神呪』。復次，若諸人天，欲施其食者，每日  要於齋前時，以好最勝器鉢，或金銀器，或銅
器、鐵器、鍮、石、鉛、錫，或琉璃、頗梨、貝、玉等器，若  無上者，但得木、石、瓦器，實清淨者，或瓢瓠亦  得用，盛滿乳酪。若無乳酪，淨水亦得。取所有
飲食，或乳飯，若粳米、大麥飯，若餅、麴、粥等，著  於器中，勿著菜  茹  。於一陰涼樹下，先誦召請  呪，次誦開咽呪，如向所說；呪器中食七遍已，
瀉著樹下。是時，十方一切餓鬼，以陀羅尼威  德力故，皆得食喫，亦不變化作膿血，亦無遮  禁，自恣啖食，充足飽滿，滅飢湯火、身體安樂、
無諸痛惱。復有清涼柔軟微風，來觸其身，慳  垢除滅，身無熱苦、泰然快樂。身諸長毛、惡虫  墮落，亦無一切毒惡禽獸來相殘毀，心意勇
悅。以此因緣，罪畢得出，生人天中，受天尊勝  微妙快樂，殊勝自在。當知是人，唯佛與佛乃  能稱讚。」

[0486a08]  爾時，世尊即便宣說施甘露食陀羅  尼呪曰：

[0486a10]  「那謨　娑婆　怛他伽哆  (一)  南嚩揭帝  (二)  三沫羅　三  沫羅  (三)  」

[0486a12]  爾時，釋迦牟尼佛說是勝大悲曰陀羅尼神呪  已，是時，天地六種震動。於此三千大千世界，  皆悉光明，雨天寶花，紛雲而下，及天寶香、瓔
珞、伎樂，如雨亂墜。即時，六趣一切無間，治罪  苦具，更相堂觸，其音演暢無常、苦、空、解脫之  音。鑊湯、爐炭，摧折破壞。一切罪人，自識宿命，
釋然快樂，如入三禪。於此會中，有得初果乃  至阿羅漢果，無量人天發阿耨多羅三藐三  菩提心。

[0486a20]  爾時，世尊告月愛菩薩及諸大眾：「此  陀羅尼難可得聞，而況得見！過去、未來俱胝  如來皆共宣說，我今釋迦牟尼亦復為汝開
示宣說。善男子！若諸天人如法受持，若為諸  鬼神及飢渴所逼、非分橫死者，則不得名為  『勝大悲曰陀羅尼』也。何以故？此陀羅尼譬如
摩尼寶王，能滿有一切意願，亦明月，能令優  曇鉢花映媚開敷。善男子！若有菩薩，不著己  樂，救於彼苦，薰修大悲，一切利安，如法施
行，此人真是大悲菩薩。是人已為行觀音行，  一切諸佛授手摩頂，諸尊菩薩所苦愛護，一  切賢聖視之如子，諸天龍神隨侍衛護。月愛！
當知此人功德與彌勒菩薩等。所以者何？是  善男子，若能振發丈夫之人日日修行，一日  施食，一天下餓鬼皆得食喫，多日施食，十方
六趣一切餓鬼盡得飽滿。如是菩薩所得福聚，  不可思議、難可測量，不覺不知自然而得阿  耨多羅三藐三菩提。善男子！此陀羅尼若但
讚、誦、寫、書，是人超越世間六十億劫微細生  死，何況如法修行、無時間斷者。善男子！我今  分明語汝：是持呪者，於彌勒佛前，若不得授
決定阿耨多羅三藐三菩提記，於此賢劫次  第成佛者，我則墮於欺誑眾生，成道已來所  說經法，一無是處。是故，月愛！當知末後諸人
等，聞此呪已，深心信解，彼人轉身得轉輪王  位，百千萬劫常攝梵福；值佛出世，作無量供  養；修於梵行，遠到一切神通之岸；所可受生，
身體堅固，如那羅延，壽命長遠，彼身金色，以  三十二大丈夫相，而自莊嚴；得梵音聲，一切  世間威德自在。善男子！誰有智者，見如是利
而不受持，當知此人失大利益。」

[0486b21]  爾時，月愛菩  薩聞佛說已，歡喜無量，重白佛言：「善哉！世尊！  願賜閑靜，聽我更問此陀羅尼大悲祕藏，云
何方法？云何受持？唯願說之。」

[0486b24]  爾時，世尊觀察  大眾，舒顏含笑，讚月愛言：「善哉！大士！能問此  事。一心諦受，當為汝說。」

[0486b26]  佛告月愛：「若有人  天，意樂受行我大悲法門者，彼人應當於白  月八日或十五日，香湯沐浴、塗諸妙香，著  白淨衣、食三白食
(謂乳、酪、粳米食，或云大麥)  ，起悲傷心，於諸眾  生，願誓安樂。於東方日出時，或夜月圓滿時，  於清淨處，或月夜露地，當作三肘香水曼荼  羅
(云壇地也)  ，以香泥塗地，除去惡磠。壇開四門  (若用日初  出肘，當作四方壇。若以月夜盛時，當作滿月形)  ，須四鉢乳，安其四角。又
須四瓶，盛滿香水，亦著四門，以隨時五色草、木、  花，安其瓶口。須五鑪香，四角布列，一爐安中  心。又以一燈，其燈用蘇，安著中座。復取四鉢，
盛花、水及粳米飯。於壇中心，作一蓮花座，雜  色綩綖，敷其臺上，安置佛形或觀世音像。此  門安置閻羅等，東門安置天主等，略說。以種
種幡蓋，交映嚴飾。燒香唯得用阿迦嚕香  (唐云沈水  香)  。如法結已，行者向西門，面向南，於座前置  一火爐，燒竪勒炭。先取蘇、酪、蜜，和著器中。行
者先請十方佛及住大地菩薩、金剛、天龍鬼神  已，繫心不亂，想六趣眾生種種苦惱，如向所  說。既見此已，悲泣盛徹欲救護。復想己身乘
寶花臺，飛到其所，調身按摩，流淚如雨，欲滅  其火，陪復悲哽，痛徹骨髓  (若心不相應者，當想一切餓鬼如己所愛父、妻、子)  。
如是作觀十四遍已，即於定中，得如來極愛  一子之地。想了出觀，面對東方，召請十方一  切餓鬼。誦此召請呪滿十四遍已，復想諸鬼
遍滿閻浮，次為開咽，令得解脫。即呪壇中香  水、乳飯、香、花等，用食呪，還著本處。行者爾時，  即取一撮乳酪，誦施食呪，呪三遍，一擲火中。
如是滿足千遍已，爾時，此處有無量百千那  由他十方餓鬼，一切集聚，間無空缺，歡喜飲  食。即現其身，與行者語，隨行者意，一切施與
不違逆。行者即為示教利喜，令得解脫。當爾  之時。十方剎土現在諸佛遙讚行者，復與遙  授菩提之記，一切菩薩歡喜愛念，一切天龍
各各將香、花、瓔珞、種種妓樂遙施行者。行者  由行威神力故，不起于座，即得百千那由他  陀羅尼門、百千俱胝三昧門。善男子！舉要而
言，是人現身火不能燒、水不能溺、毒不能害、  刀不能傷，轉坐受身，即十住成如來地。」

[0487a06]  佛告  月愛言：「是名『施甘露味大壇場法』。若欲速疾  一子地、三昧陀羅尼等及阿耨菩提者，要須  入大曼荼羅。若為事弊，不能成  辦
者，但如上  所說，依法受行，一切成驗也。」

[0487a10]  爾時，世尊即為  月愛菩薩摩訶薩而說偈言：

「是陀羅尼門，　　諸佛先已說，  
我今亦演說，　　饒益人天故。  
若人信樂者，　　聞持如此呪，  
汝聽其功德，　　我今當略說：  
若於千億劫，　　廣造不善業，  
誦持此呪故，　　七日能令淨；  
菩薩於億劫，　　積集諸福德，  
誦持此呪故，　　七日能令勝。  
當知諸佛法，　　方便不思議，  
得者乃能知，　　佛言無有二。」

[0487a22]  爾時，世尊復告月愛菩薩言：「善男子！當知此  人，說其功德，不可窮盡。汝應憶念，如法受持。
何以故？我於處處經中，說世間、出世間由，偏  說悲田最為第一。復次月愛！我於一時，為諸  比丘說：『若人以深敬心，施我飲食，未授我中
間，迴以施狗，我讚此人得福無量。』是故，月愛！  雖施阿羅漢、辟支佛，現受其報，有限有量，但  得五百劫人天果報。善施餓鬼一揣之食，是
人福德即是菩提，菩提者不可限量，是故福  壽不可限量。汝今諦聽，我復為汝說此陀羅  尼功能所作之事：

[0487b03]  「若復有重罪、惡業、累障，難  可除斷者，每日呪乳粥，以施餓鬼，滿足七日，  一切罪障悉滅無餘。又復一法，若人遇大重
病及諸鬼病等，當作麵粥三器，呪之七遍，於  曠野中施諸餓鬼，如是二七日，所遇病痛即  得除癒。又復國土中，惡業毒流行，人民疾疫、
畜生夭橫者，當作火爐，取薩利殺波子  (唐云白芥  子)  和蘇蜜等，呼諸畢利哆等，然後取一撮一  呪一投火中，如是日日各一百八遍，七日已，
惡鬼歡喜，收攝惡毒，疾患除滅。又復若人橫  遭口舌者，當作蜜漿，呪之七遍，灑著四方，一  切口舌自然殄滅。又復若有怨家讐心，欲相
謀害者，當於晨朝，為諸鬼等設美飲食，稱前  怨名，是諸餓鬼便令彼人預遭衰禍。又復有  法，若飢儉劫時，當呪五穀、乳、酪等一百八遍，
投著湫池中，即得國土民人豐樂。又復有法，  若欲悉底唎摩耶者，取牛蘇、乳、酪等，面向此  方，呪之千遍，施諸餓鬼，呼舍提馱藍婆等：『為
我取彼。』彼即得來，若欲令去，呼令將去便將  去。又復有法，若欲使取種種財寶者，如上設  食，呪滿萬遍，呼名語之，即得金銀七寶來施
行者。又復一法，取胡粳米、蘇、蜜等，指撮呪之，  一遍一燒，滿一千八遍，必得大財物，一切所  求，皆得如意。又復有法，若欲滿足檀那，行者
每日施餓鬼飲食，滿其百日，即得具足。又法，  若欲求壽命延長者，如上作法，滿其百日，即  得長壽。又法，若欲現身色力美感、見者歡喜
者，當施餓鬼，滿足百日，必得如意。如是略說，  但有一切求事、種種衰患、舉意對治，一切皆得。  是故，我今略說少耳。」

[0487c03]  爾時，世尊復告月愛菩  薩摩訶薩言：「此陀羅尼經不可思議，說其功  德，若復一劫，若減一劫，亦不能盡。若當來世，
能持此經，當知是人已為便攝二十種大福  德聚。何謂二十？一者，現在不為飢渴、窮厄、疾  病、衰禍，惱嬈身心；二者，人有所食噉若美不，
皆成上味；三者，其人所入野道，虫、毒、和合草  藥終不能傷；四者，其人鬼神、羅剎、精魅、魍魎  觀之如佛；五者，其人諸佛菩薩、天仙、龍神護
如眼精；六者，其人所有疫病，若業若模不能  近身；七者，其人壽命增進、臥安覺妄、觸事吉  祥；八者，其人隘曠野，乏少水草，自然稱適；九
者，其人頭貌怡悅、膚體光澤、無有惡色；十者，  其人常逢善友，乃至菩薩現為侶；復次一者，  其人未來常生剎利王家；二者，其人具足色
力、壽樂、辭辯；三者，其人常生諸佛菩薩前；四  者，其人所在之處，伏藏自現；五者，其人恒得  他人恭敬侍接；六者，其人所有財寶，無能奪
者；七者，其人意欲所願，悉得稱遂；八者，其人  不隨飢儉劫難生；九者，常生天上，受尊勝樂；  十者，常以法喜、禪悅，無飢渴。是為二十種大
福德聚。善男子！此陀羅尼威德自在。若視飢  渴人，面誦之，即得飽滿；若呪枯樹，尚得生枝；  何呪有情，不蒙其福？最故，我今慇懃三說，囑
累於汝。汝當憶持，為眾生說，勿便忘失。」

[0487c27]  爾時，  月愛菩薩從佛得聞此方便法，歡喜踊躍，即  以毘楞伽摩尼珠、瓔珞，及諸花、香，而散佛上。  即於佛前以偈讚曰：

「大悲觀世音，　　迦陵頻伽音，  
以眾巧言辭，　　開示甘露法。  
為欲悉摧伏，　　廣大業山故，  
以此方便門，　　慇懃付屬我。  
我依佛嚴教，　　堪能廣流布，  
唯願法中生，　　草復以為盧。」

[0488a08]  佛說此經已，一切眾菩薩摩訶薩、金剛力士、  釋梵四鎮、天龍鬼神，聞佛如來讚說此「親那  畢利多甘露味法陀羅尼」，皆悉歡喜，奉教修
行。

施餓鬼甘露味陀羅尼神呪經

[0488a13]  南無　步補利  (一)  怛他羯哆耶  (二)  唵  (三)  薩婆辟唎  多羯羅耶  (四)  阿伽叉  (五)  莎訶

[0488a15]  其契法：起立以兩脚作十字立。先以左手仰  垂於膝間，作施無畏相。次，右手大母指屬入  掌中，四指把舉於右耳璫著，以莫頭相來去。
即誦念妙言三遍。時，觀一切餓鬼等三十六  部鬼神，悉集誦呪人邊，合掌瞻仰觀者行者。

[0488a20]  此  [女*赤]  羅尼妙言，若有善男子、女人、童男、童女  受持讀誦者，現身行十種福聚。何等為十？一
毒藥不能中，二毒蛇不敢螫，三刀仗不能害，  四王官不敢嗔，五眾人皆愛敬，六天龍常隨  護，七衣食悉豐足，八者顏貌端正，九永離毛  竪畏，十不受三塗身。

[0488a26]  唵　步補唎  (一)  伽怛唎  (二)  怛他羯哆耶

[0488a27]  其契相法：准上召喚契法。並足立，以十指合  掌，頭各相著，其間令相去一寸，開腕當心上  著。此名「大悲心輪  [女*赤]
羅尼法」。結此契時，誦念  妙言七遍。時，觀想契上有一水精摩尼寶珠，  放水精光，照觸諸鬼，一切猛火皆悉不燃；此  水精光明，入諸鬼口，諸鬼烟喉皆得通息，離
諸苦惱。

[0488b05]  南無　素嚕波曳　怛他羯哆耶  (三)  怛姪他  (二)  蘇嚕  蘇嚕波羅蘇嚕  (四)  莎婆訶

[0488b07]  其契相法：半跏坐，如轉輪王坐法。先以右手  如托頸狀，去頸一寸許，以肘安右膝上。次以  右仰側舒五指垂右膝上，作施乳狀。作此契
時，誦念妙言七遍，想觀左手十指端出白色  乳潼，色踰白銀，流出不絕。是諸鬼等，皆張口  承乳，皆得飽滿。

[0488b12]  作契者，彼善男子現身當得  十六種功德。何者為十六？一者壽命長遠，二  顏色姝美，三氣力充盛，四心常歡樂，五  辯  才
無滯，六者恒無飢想，七口中香潔，八人皆敬  仰，九天神侍衛，十毘舍遮鬼現形供給，十  一身無疾患，十二威德如王，十三惡人惡鬼
見皆生喜，十四得千輪王福，十五夢見諸菩  薩羅漢，十六所生之處世界震動。

* * *

【經文資訊】大正藏第 21 冊 No. 1321 佛說施餓鬼甘露味大陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供，Xian 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
