何耶揭唎婆像法
[0170b14]  復次取淨褺不得截割。請一畫師最功能。勿  還其價。香湯洗浴著新淨衣與受八戒。日  日如是。於清淨處作一水壇。縱廣四肘  (水壇之法如餘
部說)  呪師護身結界畢已。於其壇中燒種種香。  散種種華供養已訖。於此壇內畫作菩薩。其  身長佛一磔  (長短正當以人一肘)  總有四面。中菩薩面極
令端正。作慈悲顏顏色赤白頭髮純青。左邊  一面作大瞋怒黑色之面。狗牙上出頭髮微  竪如火焰色。右邊一面作大笑顏。赤白端正
似菩薩面。頭髮純青三面頭上。各戴天冠及  著耳璫。其天冠上有一化佛結跏趺坐。中面  頂上作碧馬頭仍令合口。菩薩頸下著寶瓔
珞。項背圓光數重色作。左手屈臂手當乳前  把紅蓮花。其蓮花與菩薩頭齊正臨左膊。其  華臺上作一化佛。著緋袈裟結跏趺坐。項背
有光。右手仰掌五指申。臂肘平屈。其手掌  擎真陀摩尼  (唐云如意寶)  其珠團圓如作白色。赤色  光炎圍繞其珠。於其右手正當珠下雨種種
寶。其左膊上。著弊耶  (二合)  迦羅者摩  (二合唐云虎皮)  如著祇支。當右腋下掩皮結帶。更用虎皮縵  其跨上。以外臂釧天衣裙等。皆如餘處畫菩
薩法。如令菩薩端身正立紅蓮華上。空懸寶  傘蓋菩薩頭上。其上空中畫作種種天音樂  具。兩邊空中須陀會天舞蹈供養。畫此像時
用香汁畫。皮膠不當用。叉以蘇木佉子  (唐云芸臺)  擣  以為末。極令微細用酪  (作酪殘汁也)  汁。和如和  麨
法。用何耶揭唎婆心呪。呪三七遍已。其病  人空腹腹之。腹內所有一切毒虫悉皆吐出。  又畫作像法。取新瓦雜瓶未曾用。瓶染作青
色。其瓦瓶上畫作阿耶揭唎婆觀世音像。其  像身高如來一磔  (等人一肘)  畫作四箇歡喜之面。左  邊一面畫作黑色。眼精綠色狗牙上出。右
邊一面畫作赤色。名喫呪面。當中前面作菩  薩面。極令端正。畫作白色。離像頂上懸於空  中。畫作青面。出口吐寶珠。其四頭上各戴寶
冠。其寶冠上皆化佛坐。菩薩左手把於蓮華。  屈肘向上捧在膊前。右臂垂下五指皆申。施  無畏手。兩手腕上皆作寶釧。其像項下著
寶瓔珞。身分莊嚴如餘處說觀世音身莊嚴  之法。其像立在寶蓮花上。作此像已。從白月  十日起首食大麥乳糜。後十三日十四日十
五日。三日三夜斷食。取娑迦比遮香乾陀  那句利華呪此二物。一呪一投當前面上至  八千遍。其面口中放出大光明。圍繞呪師
身。已還入像口。於其口中出如意珠。即收取  之珠已。即得十四千歲壽命。得七寶轉輪聖  王。命終以後生安樂國。從觀世音足下而坐。
又有一法當乞食喫喫大麥乳糜誦七萬遍。  一萬遍時毘那耶迦即得被縛。第二萬遍呪  法成就。第三萬遍即得安善那摩那熾羅藥
法成就。三日三夜不食。作法手把其藥。正呪  藥時。藥中若現三種相者。即知藥成。三相者  謂煖煙焰。即得成就安陀羅陀那。昇空而去
得成就持呪仙人。自在得入阿脩羅宮。第四  萬遍離地四指而行自在。第五萬遍則得隨  意昇空行。第六萬遍即得千歲活。呪師成就
呪仙。人隨其所作任運皆成。一切所呼喚者  皆來。第七萬遍呪師即得頭髮變作螺髮成  就。隨其所須應念即至。親近承事於觀世音。
即知三世一切眾生死此生彼。即得成就。若  又法若欲打西  (去音)  若  (若耶反)  者。何耶揭唎婆像  前三日三夜斷食香摩壇上。種種香花。以淨
飲食乳粥菓等種種供養。擣娑闍羅娑香。以  白蜜和為八千丸。呪一丸香一遍已。投火中  燒。如是香盡。彼西惹眾尋即初見變為馬
頭。更經少時。轉為何耶揭哩婆頭。呪師奇上  向彼眾時。一切西惹眾悉皆散滅。又法先  以大麥與牛喫已。取糞中麥洗乾誠擣煮
為乳糜。從白月一日食此乳糜。至十三日即  斷不食。何耶揭哩婆像前。以塗香塗地散種  種花。燒諸名香。種種飲食供養畢已。取迦
比闍香擣為細末。水和為丸。數滿八千。取迦  地羅木為柴燃火。取一香丸一呪一投。於火  中燒。如是乃至八千丸。盡其炭變為蘇跋那
金黃。重百千兩。又法若欲喫他呪者。取己身  中小許血已。和白芥子為八千丸。黑月十四  日。一日不食。取佉陀羅木鑪中燃火。取前白
芥子丸。一呪一丸投火中燒。如是乃至芥子  丸盡。一切諸呪悉皆喫盡  (喫云外國語也。即同大唐破滅語訓。他者是外  道也)
又法但誦呪。行於曠野處及諸沙磧。所須  飲食自然而出。又法日月蝕時。取淨牛蘇一  兩新瓦鉢盛。即把此鉢仰看日月。呪鉢中蘇
乃至蘇煖。或煙火出。當爾之時即飲此蘇服  此蘇已。隨欲詣處舉意即至。若常誦此呪。一  切怖畏得無所畏。所有障難悉皆解脫。又法  若患路陀瘡
(患此瘡者悉皆死也)  及諸毒蛇之所齩者  (此蛇  人見即死)  或患健毘吒雞瘡。此等諸瘡呪黃土埿。  滿一千遍。塗其瘡上即得除差。一切怖畏心
念即得除。又法若人忽逢一切水難。心念即  得不被沈溺。如是等法不可廣說。隨意即成。  若造大曼荼羅者。不得行欲。

[0171b18]  賀耶揭哩婆療病印  (二手內縛竪二中指頭。相合並屈二大指。各以二頭指屈  握二大指甲根。頭指甲皆背相著)

[0171b20]  唵鶻嚕嚧鳩盧馱  (去音)  那  (三)  嗚  [合*牛]  泮  (四)  娑嚩  賀

[0171b22]  賀耶揭唎婆乞食印  (仰左手各竪五指。將右手下向以中指無名指頭。  各各相拄著)

[0171b24]  唵是那耶  (二句誦二七遍)

[0171b25]  已上二印可在解禁刀印之次。若作此法先  當縛禁毘那夜迦。當對賀耶揭哩婆像前。取  後木長八指截。燒火焰出。取安悉香作八百
丸。一丸一呪一投火中。乃至香盡。毘那夜迦。  即自被縛呪曰。

[0171c01]  歸命跢姪他  (一)  主嚕主嚕  (二)  毘主嚕主嚕  (三)  伽跢耶莎  (四)  摩訶婆  (去音)  羅  (五)
薩婆毘知那  毘那夜乾  (上音六)  皤吒婆謨枯知  (去音二合七)  步跢  (去音)  耶泮  (八)

[0171c05]  若人夜失不淨。取於白線呪八百遍。後作呪  索。一呪一結為三七結。即用繫腰。更不漏失。  呪曰。

[0171c08]  歸命多姪他  (一)  勃地勃地  (二)  素勃地  (三)  因達  [口*梨]  (二合)  勃地  (四)  摩迷輸
(上音)  迦  [口*藍]  (上音二合五)  婆羅謀者  都  (六)  莎  (去)  訶

[0171c11]  又法呪袈裟誦一七遍。已結作一結。即得護  身成就呪曰  (歸命)  。

[0171c13]  哆姪他  (一)  訶  (去音)  哩訶  (去音)  哩  (二)  無訶  (去)  [口*梨]  (三)  句訶  (去)
[口*梨]  (四)  薩婆突瑟擔  (二合五)  瞻婆夜弭  (上六)  夜跋竭  [口*闌]  (二合)  地  (七)  那文社弭  (八)  莎
(去)  訶  (已上了寫隨誦成驗之次)

賀耶揭哩婆儀軌一

* * *

【經文資訊】大正藏第 20 冊 No. 1073 何耶揭唎婆像法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
