大乘中觀釋論卷第五
安慧菩薩造

西天譯經三藏朝散大夫試鴻臚卿傳  梵大師賜紫沙門臣法護等奉　詔譯

◎觀染法染者品第六

[0146a09]  復次有異宗言。於勝義諦中諸界處等性與  無性有所知解。由彼雜染成其有性。如佛所  言。染者著染法故。行自損害行他損害行俱
損害。如是乃至癡者著於癡法。其義亦然。

[0146a13]  論者言。此中非無雜染道理。雖有如幻。謂以  無實染等體故。但以行聚所成。世俗言說。非  勝義諦。何所以邪。此言染法。染者為先有邪。
為後有邪。為染者染法俱時起邪。三皆不然。  是故頌言。

若先有染者　　後有其染法  
云何離染法　　而有染者生

[0146a20]  釋曰。此說畢竟應知此義遮其所離。若染法  無體。染者亦然。止其所作非熟無果有果成  熟。其義可見。若離染法有染者成。如是乃應
別有染法。此即染者因染法得。若爾云何染  者有故染法即成。染法有故染者即成。然後  起染。此義顯明。如果成熟。若有愛境即染
法成。若無愛境云何有染。應當止遣安立過  失。此中亦非先有染者後起染法。

[0146a28]  故頌遣言。

有染者復染　　云何當可得

[0146b01]  釋曰。所依染法無體性故。如已成熟。復次頌  言。

若有若無染　　染者亦復然

[0146b04]  釋曰。若先有染者後有染法。即一切處。如染  法體。是故先無染者道理。

[0146b06]  令為證成此義。是故頌言。

染者先有染　　離染者染成

[0146b08]  釋曰。染法若無愛體可作。是中其或見有所  成。此非道理。

[0146b10]  有異宗言。離彼染者別有染法。離彼染法染  者可立。

[0146b12]  論者言。若離染法得有染者。此中非有。何所  以邪。若先有染法後有染者即離染者乃有  染法。此中染法不有。即無愛境能成染法道
理。以愛境後有故。由如是故。若離自性別因  染者。得有染法。即彼染法因染者得。若爾即  非愛境能成染法。以愛境居後故。所成不可
得。若如此者豈非過邪。亦非先有染法後成  染者。

[0146b20]  復次頌言。

有染復染者　　亦云何當得

[0146b22]  問曰。或離染法有其染者。既有對待過失。此  中染法染者二法同起而可成邪。

[0146b24]  故頌答言。

如是若同生　　亦復非道理  
染法染者二　　此當云何用

[0146b27]  釋曰。謂以染法染者二相離性互有所違。若  法未生二俱無性。若法已生所作無體。但由  愛境所成染法故有染者。而彼愛境及所起
染法悉亦止遣。問曰。彼染法染者為一性可  合邪。為異性合邪。

[0146c03]  故頌答言。

彼染法染者　　非一性有合

[0146c05]  釋曰。此何所以。非彼一性而可合故。若有二  法合即極成。此中應知。是提婆達多起染。不  復為彼提婆達多染者之因。彼若說合。此非
道理。

[0146c09]  復次異性亦不可合。故頌遣言。

異性若有合　　云何當可得

[0146c11]  釋曰。異法異性若有合者。彼即相違而非一  處。有二法生道理可得。後當止遣。

[0146c13]  復次頌言。

若一性可合　　離伴亦應合

[0146c15]  釋曰。此言合者。同體為義。凡一性者即是因  義。若此一性定有合者。如前所說提婆達多。  合義應見。是故無一性因。可合道理。雖於一
性因無合可成。然若止其合義。應知有過。

[0146c19]  復次頌言。

異性若有合　　離伴亦應合

[0146c21]  釋曰。此中所說。譬如瓶衣。彼等異性而不能  合。若立合者。非有異性相合因故。如前即有  對待過失。異性若合有所得者。彼非異性亦
應得合。此豈無過。

[0146c25]  復次頌言。

若異性有合　　染染者何用

[0146c27]  釋曰。此中說合。無合道理。何所以邪。如是二  法各各已成別別自體。即無別法為所成義。  是中亦無所成可得。故知異性無有詮表。若
計異性得有合者。

[0147a02]  故頌遣言。

若染染者二　　各各自體成  
是二若有合　　前亦應得合

[0147a05]  釋曰。而彼二法汝今云何。此說得成各各體  故。若或染法染者。是二汝以何義分別二法  各各自體令成其合論中言或者。此說合義。
若起分別時虛無果利。彼等自體無所成性。  若言合者。是中染者。無有少分染法可作染  法。亦非染者可有。

[0147a11]  復次頌言。

異相不成合　　汝欲求成合  
合相若已成　　復欲成其異

[0147a14]  釋曰。合性不成。彼義極成。一法異性合不可  得。異性極成不成合義。故無染法染者二法  同時。或復次第異性可生。亦復更互相離性
故。由是此中無合道理。今此觀察如汝意欲。  何等異性次第可起。或復同時。

[0147a19]  今為證成此義。故頌遣言。

如是染染者　　非合不合成  
諸法亦如染　　非合不合成

[0147a22]  釋曰。此中云何。所謂非唯染法染者。非合不  合。諸法亦然。

◎

◎觀有為品第七之一

[0147a25]  復次或有人言。勝義諦中有彼貪等諸雜染  法。以有為故。譬如眼等。

[0147a27]  論者言。若如是說。遍所成故立喻不正。何以  故。勝義諦中若有眼等。應有生等有為諸相。  若其無者。如兔角等。亦應有彼有為諸相。是
故有為諸相。於勝義諦中決定不成。云何生  等有為諸相而可成立。

[0147b03]  此中應問。彼生等法增上所作。是有為耶。是  無為耶。二俱不然。

[0147b05]  故頌答言。

若生是有為　　即應有三相

[0147b07]  釋曰。譬如能相。此中有為能相如是。不然云  何有為諸相。此中所說二法和合三相遍行  故。此中三相亦悉止遣彼法自相。

[0147b10]  復次頌言。

若生是無為　　不作有為相

[0147b12]  釋曰。如是所成應當遮遣安立過失。何以故。  無為自體亦無性故。譬如滅法。此如是決定。  有如是過失。如是住與無常。餘法亦然。皆同
生法。

[0147b16]  論者言。相者即是理法執持為性。如是所說。  云何生等為復相離。有彼業用而可轉耶。或  不離耶。

[0147b19]  復次頌言。

生等三法離　　即無相業用

[0147b21]  釋曰。云何生等有為諸法次第可轉。若法體  未生。即住滅二法不能為彼作有為相。以未  生故。是即能相無所詮表。若法自體畢竟已
滅。即能相無體故無生住二法。以彼滅法自  無性故。已生即無住。無住即無生滅亦無性。  若言無常隨逐住法。即不能作有為之相。

[0147b27]  故百論頌言。

住何有滅相　　無常何有住  
若先有住法　　後不復應有  
若常有無常　　有住不有常  
或先有其常　　後即不有常  
無常與住同　　若有其體者  
有常即邪妄　　或有住亦妄

[0147c05]  頌意如是。若有為法不相離者。云何以一物  體於一時中而得和合。

[0147c07]  故頌遣言。

不於一時中　　生住滅和合

[0147c09]  釋曰。以互相違故。

[0147c10]  或有人言。有彼同種因性一時可生。或復次  第所作得成。

[0147c12]  論者言。此復云何。或復於彼有體中得耶。或  離能相所相有所得耶。若有體得者。非於有  體中有實體性同生可得。亦非所作別有其
因。若或無體。此即亦無同生可有。是故體中  無有如是決定生等。如生自相。亦復云何次  第可成。

[0147c18]  復次頌言。

生住滅諸相　　別有有為相  
有即是無窮　　無即非有為

[0147c21]  釋曰。若離生等別有生法而可成者。彼即定  有異法可立。如是乃有無窮之過。有為無為  之相故非和合。

[0147c24]  復次犢子部師言。生等諸法雖是有為。云何  可說為無窮耶。

[0147c26]  彼宗頌言。

生生之所生　　唯生於本生  
本生之所生　　復生於生生

[0147c29]  此頌意者。諸法生時并法自體。有十五法共  成生法。即彼如是有生住異滅諸法具足。此  如是法無有差別。若差別分別者有十五法。
所謂一生。二住。三滅。四若是白法。即正解脫  生。五若是黑法。即邪解脫生。六若非出離法。  即非出離法生。七若是出離法。即出離法生。
八生生。九住住。十滅滅。十一正解脫眷屬。十  二邪解脫眷屬。十三非出離法眷屬。十四出  離法眷屬。除本生自體成十四法。若并本生
法總成十五。生生及本生二法為始意。為此  中生生所生唯本生生。更無別法本生所生  還生生生。如是乃生諸餘法等。此即不墮無  窮之過。

[0148a13]  論者言。如是所說皆非道理。

[0148a14]  故頌破言。

若謂是生生　　能生於本生  
生生從本生　　何能生本生

[0148a17]  釋曰。自體如是無有性故。

[0148a18]  次頌破言。

若謂是本生　　能生於生生  
本生從彼生　　何能生生生

[0148a21]  釋曰。自體如是無有性故。

[0148a22]  又復有言。生生生時。即當能生。以無別故。

[0148a23]  次頌破言。

若謂生生時　　能生本生者  
生生若未生　　何能生本生

[0148a26]  釋曰。生生若未生。生時即無體。無體即不生。  有何力能能生本生。若無力能即無詮表。

◎

大乘中觀釋論卷第五

* * *

【經文資訊】大正藏第 30 冊 No. 1567 大乘中觀釋論(第1卷-第9卷)  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供之高麗藏 CD 經文，維習安大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
