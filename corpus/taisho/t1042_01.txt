觀自在菩薩大悲智印周遍法界  利益眾生薰真如法一卷
大唐特進試鴻臚卿加開府儀同  三司封肅國公贈司空諡大辨正  大廣智不空三藏和尚譯

[0033a27]  我蒙毘盧遮那聖旨。而說觀自在摩訶  (大)  枳  孃曩  (智)  母怛羅  (印)  法。若有修瑜伽人。欲生
西方極樂世界利益眾生者。即從阿闍梨耶  有智熟者。而受蓮華金剛法儀。廣陳供養作  念誦法。於其壇中安置香爐。其香爐含攝觀
自在周遍法界之相。以何為相。即其香印應  作紇哩  (二合)  文。智業不可得理。攝四種義  ha  ra  ī  aḥ  合成一字。其梵文  hrīḥ
是也。賀  字諸法因不可得。羅字清淨無垢染。伊字自  在不可得。惡字本不生不滅。是為順義。本不  生不滅。自在不可得。清淨無垢染。諸法因不
可得。是為逆義。逆順相應顯香印文。我作  其圖。

[0033b11]  ![T20p0033_01.gif](/cb_tripitaka_web/figures/T/T20p0033_01.gif)

[0033b20]  是妙香印名大悲拔苦。所以者何。依燒之次  第。而顯真實理。若燒盡時。表若順若逆遂歸  空法也。處當觀察。從紇哩  (二合)
一字。出生唵  嚩日羅  (二合)  達磨等五字。一一字中出生無  量字門。一一字門化作一切佛菩薩身。一一  化身周遍法界利益眾生。是故行者得無量
福。悉地圓滿蒙諸佛加被。是故行者獲現世  安穩無諸障礙。如妙蓮華。見者愛惜。轉已  得生極樂上品蓮中。其有利根智慧方便。現
身見佛。得陀羅尼名。不染世也。所生之處身  出妙香。遍十方國。眾生得薰。皆證不退。如是  功德不可具說。其香爐蓋上。可雕嚩日羅  (二  合)
達磨字。首加唵字以為五字  (可旋順)  其蓋中央  應立三昧耶形。一鈷杵上安開八葉蓮華是  也。如上五字圍繞此三昧耶。三昧耶者是本
誓之形也。若見此形作禮專念。即證蓮華性。  所以生極樂者更不染世。設交世間。度眾生  如蓮華不為諸垢所染也。皆由過去本誓願
力故。證此果界也。是故行者立此三昧耶  形。應專念之而作是想。是  hrīḥ  文之香煙成此  三昧耶形。此形更為本尊形體。表因時本誓。
遂為果時形色。是三昧耶義也。燒香之時結  本尊契。誦是本真言印之。即得成就。其蓋圖  如斯。

[0033c16]  圖  ![T20p0033_02.gif](/cb_tripitaka_web/figures/T/T20p0033_02.gif)

[0034a01]  (如上香印略說)  。
![T20p0034_01.gif](/cb_tripitaka_web/figures/T/T20p0034_01.gif)

[0034a15]  得入此輪至無上菩提。若欲不間常誦真言。  然而未離攀緣擬懈怠者。但依是妙印。應燒  栴檀蓮等香。如是每日作燒香法者。即成
常業誦持金剛法明。何以故。如上真言字  義。皆於此印香能顯示故。

[0034a20]  根本印。二手金剛縛。二頭指頭合如蓮華葉。  二大指並立即成。真言曰。

[0034a22]  oṃ  va  jra  dha  rmma  hrīḥ

[0034a23]  若人持此一字真言。能除一切災禍疾病。命  終之後當得極樂上品之生。餘諸所求世間  出世大願隨持得成。何況依此教法而修行
者。一切悉地不久圓滿也。

[0034a27]  觀自在菩薩薰真如香印法說已竟。

觀自在妙香印法一卷

[0034a29]  享保龍集乙卯仲夏之穀。以淨嚴和尚之點  本。將讐校之壽梓。而以香煙輝真如  hrīḥ  雲覆  剎塵。

[0034b03]  大和長谷妙音院輪下沙門無等誌

* * *

【經文資訊】大正藏第 20 冊 No. 1042 觀自在菩薩大悲智印周遍法界利益眾生薰真如法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
