大方等大集經卷第二十一

北涼天竺三藏曇無讖譯

◎寶幢分第九中陀羅尼品第六

[0143c20] 爾時，東方有樂世界，佛名阿閦，與諸無量神通菩薩發彼世界，一念來至娑婆世界釋迦如來大集之處，到已坐於化蓮華上；無量菩薩亦復如是，各各皆坐化蓮華上。如是東方無量諸佛無量菩薩各各來詣娑婆世界，到已皆坐化蓮華座；南北二方亦復如是。

[0143c25] 爾時，西方安樂世界無量壽佛，亦與無量神通菩薩發彼世界，一念來至娑婆世界釋迦如來大集之處，到已坐於化蓮華上；無量菩薩亦復如是，各各皆坐化蓮華上，各各以己神通福力作供養具。或作金沙和微妙香以散佛上，或作種種微妙香華，或起右遶娑婆世界，或有長跪說偈讚歎，或有繫心善思惟者，或雨金華乃至優鉢羅華，或以妙眼瞻覩佛身。

[0144a05] 時有童子名須菩提，以己神力及佛神力，出大音聲而說偈言：

「諸佛無量大寶幢，　　能壞一切疑網心，
　我初未曾得見聞，　　如是無量大會眾。
　滿此世界無量佛，　　具足福德諸菩薩，
　此地即是大寶塔，　　皆得供養十方佛。
　無量諸佛何因緣，　　悉來集是惡世界？
　今此國土惡眾生，　　亦復不能信佛事。
　為壞一切大魔業，　　為欲具足大功德，
　為欲示現大神通，　　是故諸佛集會此。
　此會若有諸眾生，　　至心生於信喜心，
　若以此心聽受法，　　是人即能破魔業；
　若欲通達無上乘，　　及欲修行八正道，
　若欲永斷諸煩惱，　　應當至心聽正法。
　諸十方佛及菩薩，　　皆來至此坐化華，
　釋迦如來欲說法，　　為護正法住無量。」

[0144a21] 如是音聲充遍大會，無量菩薩得無量忍，異口同聲作如是言：「我今坐已，唯願如來宣說正法，攝一切法無畏微妙，能壞魔業過於魔道，摧伏魔幢建立勝幡，壞諸煩惱調伏怨敵，裂諸疑網入種智門，過諸怖畏護眾菩薩，亦令菩薩一切受樂，得諸菩薩慧方便門，及以一切安樂之處。一切三昧忍辱光明慧方便門，三十七品心陀羅尼。唯願如來廣分別說，為令眾生受諸安樂，獲得上色、上力、上樂、上觸、上辯、上念、上意，為聞法已不忘失故，為壞國土惡瑞應故，受持戒故，修集道故，不失無上菩提心故。唯願如來為如是事，頒宣廣說是陀羅尼，為護法故；不斷一切三寶種故；示諸菩薩菩提道故；為不分別虛空法性空相等故；顯示明闇有相無相，觀平等相此彼法故；為不分別眾生壽命士夫等法，不生不滅斷一切相，一切變易等相無物，虛空實性故。唯願釋迦牟尼如來，及與諸佛廣宣分別大陀羅尼，為令無量無邊眾生真實覩見三寶性故，為令無量無邊眾生發阿耨多羅三藐三菩提心故。」爾時，一切無量諸佛默然許之；許已，即入諸佛上妙境界誓願功德三昧。

[0144b14] 爾時，此間娑婆世界，所有地獄、畜生、餓鬼諸苦即滅，得見諸佛。有諸眾生疑網無信，即得淨信。一切眾生，悉見無有貪欲、瞋恚、愚癡、憍慢、惡見、疑網狂亂等病，身心寂靜，各各皆作如是念言：「唯我一人獨坐佛前聽受正法，如來世尊唯為我說，獨調伏我斷諸煩惱，如我所請而為我說。」爾時，世界一切眾生，異口同音作如是言：「願佛說法，我當頂受。」

[0144b21] 爾時釋迦如來，勸此世界所有眾生，令供養佛。爾時，眾生既聞勸已，即各供養一切諸佛香華幡蓋伎樂讚歎。

[0144b24] 爾時，世尊即作是言：「十方諸佛諦聽，諦聽！我以往昔本願力故，在此世界具足五滓惡眾生中，成阿耨多羅三藐三菩提。是諸眾生迷失正道無明所覆，失於正念增長煩惱，安處三趣樂作十惡，遠離善根捨功德業，喜造五逆耽著非法，誹謗正典毀呰聖人，瞋恚熾盛不樂修慈，招提僧物隨意而用，於業果報不能深信。不樂供養師長和上有德之人，為如是等弊惡人故，修集如是大慈悲心。以是因緣，於是世界而得成道。既成道已，常樂修集勤精進法，忍於飢渴寒熱等苦，遊諸國土城邑聚落，為諸眾生宣說正法。或有眾生貧窮病苦受身醜陋，為憐愍故，受其所施臭穢之食，為欲增長施主福德，皆悉食之；亦受眾生麁澁臭穢弊壞衣服；山間、河澗、空曠林野所有住處悉亦受之，若草、若葉、若石、若塼，為眾生故隨施受之而臥其上，以勤精進修善方便。

[0144c12] 「為剎利故演說王事，為婆羅門說四毘陀星宿祀天，為諸大臣說治化事，為諸醫師演說四大增減等病，為諸農夫商賈之人說護財穀，為諸女人說護瓔珞，勤修諸善得不共夫。為出家者說於忍辱，為調伏故說如是法，未得善利勸之令得，未得證者勸令得證，未解脫者勸令解脫，為調眾生受諸苦惱。我為眾生修集慈悲，然諸眾生猶於我所生不善心，或打或罵，或生嫉妬，或有說言：『沙門瞿曇即是幻士，雖讚持戒自畜妻婦，雖讚慈心而害眾生，讚捨富貴自往王家。瞿曇沙門善知方術，雖畜妻婦不生子息；瞿曇沙門能治女身故，令末利生愛重心；瞿曇沙門善知呪術故，令須達生宗敬想；瞿曇沙門善知藥法，是故其身常有光明。』得如是等無量惡名，或有以石土木刀毒遙見打擲為欲殺我，為殺我故，故放惡象毒蛇，於我住處放大猛火糞穢不淨，造作種種諸惡方便欲壞我法，為滅我法，為摧法幢，為破法船，為壞法性，為破法藏。

[0145a03] 「十方諸佛，唯願觀察，過去諸佛，有於如是五滓世界成得佛道，無有不說如是大集金剛法心因緣自在陀羅尼者，為壞一切諸魔力故，為三寶種不斷絕故，為諸眾生增善法故，為壞一切佛法怨故，為令眾生遠離苦故，滅身口意諸惡業故，為令人天性調柔故，為諸國土受安樂故，為破世間諸惡相故，為令眾生悉得具足六波羅蜜故，為發無上菩提心故，為教菩薩善方便故，為令菩薩次第住故。以如是等諸因緣故，過去諸佛為如是等五滓眾生，說是大集金剛法心因緣自在陀羅尼也。今此世界十方諸佛悉來集會，唯願諸佛各說如是陀羅尼呪，為憐愍故，為當流布大乘經故，為此世界法久住故，令諸惡魔不得便故。」

[0145a17] 爾時，諸佛即皆同聲說此陀羅尼句：

[0145a19] ◎「安伽邏(一)　安伽邏(二)　半伽邏(三)　婆[(口*皮)/女]伽邏(四)　婆邏[(口*皮)/女]伽邏(五)　婆蛇比呵(六)　曼囉婆毘(七)　阿[口*仚](八)　阿佉婆呤(九)　題咩(十)　度慕汦(十一)　翹婆知(十二)　翹由離(十三)　三摩婆阿尼(十四)　三摩多婆提呤(十五)　陀彌(十六)　陀移(十七)　陀摩翹闍(十八)　彌囉㝹破犁(十九)　破羅婆汦(二十)　伽濘(二十一)　伽那婆邏汦(二十二)　希利(二十三)　希提(二十四)　希邏(二十五)　希邏翹(二十六)　譫婆提(二十七)　婆迦斯(二十八)　咤迦汦(二十九)　咤迦婆邏汦(三十)　伽那[(口*皮)/女]呵汦(三十一)　希利汦(三十二)　尸利汦(三十三)　頻地利[(口*皮)/女]汦(三十四)　具婆希(三十五)　酬呤(三十六)　彌囉酬呤(三十七)　酬蓰(三十八)　阿其離(三十九)　阿婆彌(四十)　娑利也(四十一)　多哆旦(四十二)　富流(四十三)　希利(四十四)　戰地離(四十五)　摩陀彌(四十六)　陀彌(四十七)　究周流(四十八)　牟周流(四十九)　阿遮吒(五十)　至利(五十一)　至彌利(五十二)　遮婆呵(五十三)　周婆(五十四)　周婁(五十五)　悉囉[(口*皮)/女]呵(五十六)　究婁(五十七)　娑羅究侜(五十八)　究侜(五十九)　摩訶娑邏娑(六十)　[豆*斤]侜(六十一)　[豆*斤]侜(六十二)　摩訶薩哆希力陀蛇(六十三)　富羆(六十四)　修富羆(六十五)　度摩波利呵利(六十六)　阿婆移(六十七)　流之濘(六十八)　迦邏叉(六十九)　阿陀摩兜(七十)　比婆呵(七十一)　提提利(七十二)　摩摩利(七十三)　波舍佉(七十四)　或或邏(七十五)　路迦比那蛇迦(七十六)　[(口*皮)/女]時離(七十七)　[(口*皮)/女]時羅陀呤(七十八)　[(口*皮)/女]時離陀提(七十九)　斫迦邏婆時離(八十)　遮尼離(八十一)　遮迦邏婆提(八十二)　陀呤(八十三)　陀呤(八十四)　牟離咤呤(八十五)　休休呤(八十六)　朋伽頻婆呤(八十七)　舍利奢(八十八)　流流周(八十九)　之利周利(九十)　牟呤慕陀呤(九十一)　慕荼濘(九十二)　慕荼濘(九十三)　伽伽邏尼(九十四)　牟荼濘(九十五)　散婆邏牟荼濘(九十六)　提提羅蛇尼(九十七)　摩醯首邏羅蛇尼(九十八)　律師婆尼(九十九)　陀邏[(口*皮)/女]至(一百)　戰荼羅素咩(百一)　薩婆薩寫阿提[口*悉]多(百二)　車陀兜[(口*皮)/女]阿那(百三)　摩彌尼(百四)　[(口*皮)/女]羅邏提(百五)　烏闍其離(百六)　比比那(百七)　[(口*皮)/女]那邏訶(百八)　復佛呤(百九)　仇留(百十)　仇留(百十一)　牟留(百十二)　牟留(百十三)　希希(百十四)　希希(百十五)　阿邏(百十六)　阿邏(百十七)　迦迦荼婆呵(百十八)　希希多(百十九)　阿由那(百二十)　鞬荼譫婆斯(百二十一)　竭陀尼(百二十二)　阿婆陀呵濘(百二十三)　末力伽比流比流(百二十四)　破羅薩哆(百二十五)　阿路沙[(口*皮)/女]提(百二十六)　希利希利(百二十七)　夜哆婆闍蛇(百二十八)　莎其羅(百二十九)　夜多波蘭遮(百三十)　希力陀蛇婆呵(百三十一)　薩多波利[(口*皮)/女][(口*皮)/女](百三十二)　末力伽毘盧呵尼(百三十三)　阿遮羅佛提(百三十四)　陀陀波羅遮羅波遮蛇(百三十五)　賓荼希力陀蛇(百三十六)　戰陀邏[(口*皮)/女]邏濘(百三十七)　阿遮呤輸陀濘(百三十八)　波邏冀邏摩力伽(百三十九)　伊羅(百四十)　伊利呤(百四十一)　波臈脾(百四十二)　波邏[(口*皮)/女]邏汦(百四十三)　薩婆囉多哆多(百四十四)　薩多㝹竭脾(百四十五)　阿那[(口*皮)/女]羅那伏律汦(百四十六)　阿羅茶(百四十七)　安伽呤(百四十八)　舍彌尼(百四十九)　比婆羅[(口*皮)/女]俞希(百五十)　阿希多(百五十一)　阿婆希(百五十二)　尼邏[(口*皮)/女]蛇[(口*皮)/女](百五十三)　阿之邏末力伽(百五十四)　羅[(口*皮)/女]那(百五十五)　邏仇婆呤(百五十六)　犁勒那朋舍(百五十七)　陀摩伽蛇(百五十八)　闍羅戰陀(百五十九)　三牟陀羅[(口*皮)/女]提(百六十)　摩訶復多脾蛇(百六十一)　三牟陀比伽婆(百六十二)　陀羅尼牟陀離那(百六十三)　摩呿牟陀邏(百六十四)　波邏波羅提(百六十五)　思比陀牟陀(百六十六)　阿婆多尼(百六十七)　娑波多尼(百六十八)　三慕迦邏(百六十九)　比豆多邏斯那(百七十)　廁提牟地離都思(百七十一)　移迦之(百七十二)　卑利癡比迦蛇(百七十三)　[(口*皮)/女]呵婆冀荼(百七十四)　迦[(口*皮)/女]吒(百七十五)　尸邏波邏提多希力陀蛇(百七十六)　三牟陀多陀羅尼(百七十七)　陀邏(百七十八)　陀邏(百七十九)　陀邏(百八十)　彈提羅(百八十一)　彈堤羅休尼羅薩婆希力陀蛇勿陀離都思闍吒(百八十二)　闍婆咤(百八十三)　闍呿[(口*皮)/女]咤(百八十四)　修摩堤(百八十五)　摩提(百八十六)　摩訶復多勿陀離多(百八十七)　易翅之散迦羅(百八十八)　婆荼蛇多那尼(百八十九)　首力多復多(百九十)　伊尼彌尼(百九十一)　婆遮尼(百九十二)　輸沙薩遮尼(百九十三)　牟地離多遮利也阿堤咩那(百九十四)　婆比哆(百九十五)　阿那若哆(百九十六)　摩呵富若三牟遮蛇[(口*皮)/女]多邏(百九十七)　摩訶迦留尼迦牟地離多(百九十八)　薩婆三藐波羅提般(百九十九)　至邏邏邏羅闍羅兜(二百)　薩婆尼犁(二百一)　薩婆牟尼婆羅沙婆摩訶迦留那三摩堤若那婆離難(二百二)　咩囉多竭毘(二百三)　比利也比利也(二百四)　婆犁那提[口*悉]多(二百五)　薩婆復都波蛇(二百六)　莎呵」

[0145c28] 爾時，娑婆世界一切眾生聞是呪已，各各稱言：「南無一切十方諸佛。」第二、第三亦復如是。「甚奇！甚特！諸佛大會不可思議，諸菩薩事亦不可思議。我等昔來未曾得聞如是持名，今得聞之，能壞一切魔境界力，紹三寶性斷魔羅網，得諸善法具足佛事，為如是等說是大持，為諸眾生著心封印，印諸眾生陰入界法，乃至獲得大般涅槃。」

[0146a06] 爾時，會中有一童子菩薩，名曰月光，從蓮華起，一心合掌觀察十方，以佛力故出大音聲，其音遍聞娑婆世界，而說偈言：

「如是大集甚難得，　　具足智慧亦復難，
　難得親近善知識，　　如是法印亦難聞。
　如來憐愍諸眾生，　　為眾生故護正法，
　說是無上陀羅尼，　　為壞種種諸魔力。
　十方諸佛說是持，　　為不斷絕三寶性，
　能和一切諸忿諍，　　亦能增長無上忍，
　增益眾生諸善根，　　消滅國土諸惡相，
　能破眾生三惡業，　　亦令遠離諸惡見。
　如來說是無上持，　　為欲顯示無上道，
　亦為具六波羅蜜，　　真實修於菩提道。
　是持即是善方便，　　亦能增長無閡智，
　攝取一切諸善法，　　是故名為無上持；
　具修三十七道品，　　是名無垢菩提道，
　能斷一切疑網心，　　及斷眾生諸煩惱，
　是持即是真實語，　　了了覩見菩提道。
　我今欲說陀羅尼，　　是則名為無上勝，
　為欲擁護說法師，　　及以聽受是持者。
　其誰欲受欲聽者，　　我今當說勿生疑，
　無上無勝陀羅尼，　　即是最上之智慧。」

[0146a29] 爾時，有恒河沙等菩薩童子，異口同音作如是言：「我等亦欲說陀羅尼，若比丘、比丘尼、優婆塞、優婆夷，先當澡浴淨於身心著新衣服，以妙香華供養三寶，昇於法座說陀羅尼。如是四眾無有眾生能起惡事以加之者，身心不濁、四大清淨，身諸病苦皆得遠離。如是法師，若有過去業因緣病，悉皆消滅。聽此法者亦復如是，滅過去業因緣病苦。」

[0146b07] 爾時，月光童子菩薩，向十方佛長跪合掌而說呪曰：

[0146b09] 「那提阿三摩路卑(一)　咩羅素摩[(口*皮)/女]泯(二)　伊希那遮久遮尼(三)　那婆久遮尼(四)　那遮久遮尼(五)　牟羅輸陀尼(六)　[(口*皮)/女]荼呿(七)　[(口*皮)/女]荼呿(八)　修羅囉尼(九)　那[(口*皮)/女]修羅囉尼(十)　復多拘知(十一)　波利車陀(十二)　闍羅呿(十三)　闍羅呿婆移(十四)　闍羅呿那(十五)　摩叉呿(十六)　迦迦呿(十七)　呵呵(十八)　呵呵(十九)　休休休(二十)　撥施脾陀那婆利車陀(二十一)　阿摩摩(二十二)　若摩摩(二十三)　呿摩摩(二十四)　三牟陀陀羅(二十五)　阿陀羅呿婆(二十六)　散迦羅尼(二十七)　波利車陀菩提娑廁提比摩(二十八)　比比摩摩訶比比摩(二十九)　復多拘知(三十)　阿迦奢或婆娑波利車陀　莎呵」

[0146b20] 爾時，娑婆世界十方諸佛、菩薩、聲聞、釋梵、龍王、阿修羅王、乾闥婆王、迦樓羅王、緊那羅王、摩睺羅伽王等，同聲唱言：「善哉，善哉！菩薩童子！善能說是大陀羅尼，為壞魔業及惡知識身心諸病，是上慧印。」

[0146b24] 爾時，會中有一梵王，名菩提自在，自變其身而為女像，端嚴殊特踰於人天，以妙瓔珞而自莊飾。在西方佛阿彌陀前，作如是言：「唯願世尊，加我神力，令我一音遍滿此間娑婆世界。我今欲說陀羅尼呪護說法者及聽法者，亦令釋迦如來滅後無有能於是說法者生起惡事，若魔、若魔父母、子息、眷屬、親友、僕使，若天、若龍、若阿修羅、若乾闥婆、若伽樓羅、若緊那羅、若摩睺羅伽、若鳩槃茶、若富單那、迦多富單那、荔[卄/梨]多、毘舍遮、夜叉、羅剎等，父母、子息、眷屬、僕使，亦復如是，於是法師不能為惡，乃至不能動其一毛之分，為其身心而作惡事。唯願世尊，加我神力，令我音聲遍此世界。」

[0146c09] 爾時，會中有一帝釋，名曰高持，語菩提自在梵言：「姊！莫於如來生戲弄心。何以故？夫戲弄者即凡夫法，如來已過凡夫事業，一切有為悉是無常，如來不增有為之法，唯增於空斷聲字句。姊！如來於汝不生諍訟，但觀平等一相無相，猶如虛空。夫虛空者無三有為，無有覺觀，不離有為，無有障礙；如來世尊亦復如是，於一切法無有障礙。如來於欲亦復如是，一切覺觀壽命士夫、陰界諸入、音聲字句，悉皆無礙。姊今云何，於如來所而生戲弄？」

[0146c19] 無量壽佛告帝釋言：「善男子！當先思惟然後發言，無得於後而生悔恨。何以故？是女人者即大丈夫，已於無量諸如來所久修善本，為欲莊嚴此大眾故，現為女身實非女也，即是菩薩摩訶薩身。汝云何言稱之為姊？」

[0146c24] 爾時帝釋聞佛語已，即前懺悔。自在梵言：「我受汝懺，令汝不得惡口等果。」

[0146c25] 爾時，梵天白無量壽佛：「世尊！若彼高持不懺悔者，當得何等惡口果報？」

[0146c27] 佛言：「善男子！彼若不懺，當於八萬四千世中常受女身，其形醜陋臭穢不淨，是故眾生應當護口。」

[0146c29] 爾時，無量壽佛告菩薩言：「我今施汝威神道力，便可說之。」

[0147a02] 爾時，梵天敬白十方無量諸佛及諸菩薩一切人天：「唯願善聽！若有欲令如來正法久住於世，擁護說法及聽法者，唯願諸佛悉施我欲。」說是語時，其音遍滿娑婆世界。爾時，一切梵王釋王，各作是言：「我施仁欲并欲受持。」

[0147a07] 爾時，梵天即說呪曰：

[0147a08] 「阿摩犁(一)　比摩犁(二)　伽那沙踟(三)　波利戰踟(四)　摩訶戰踟(五)　遮彌(六)　摩訶遮彌(七)　素咩(八)　哆彌(九)　阿[(口*皮)/女]呵(十)　比[(口*皮)/女]呵(十一)　修伽闍尼囉呿婆(十二)　牟羅波利車陀(十三)　夜叉戰踟(十四)　比舍遮戰荼(十五)　阿婆阿多尼(十六)　三婆邏哆尼(十七)　娑伽羅尼(十八)　譫婆尼(十九)　慕呵尼(二十)　郁遮吒尼(二十一)　阿摩呵(二十二)　阿多遮尼(二十三)　呿伽舍婆(二十四)　阿摩羅(二十五)　阿牟羅(二十六)　牟羅波利跋汦(二十七)　阿娑羅呿婆(二十八)　莎呵」

[0147a17] 「阿遮遮(一)　阿[(口*皮)/女]呵遮遮(二)　周尼羅叉(三)　遮遮咤(四)　呿遮遮(五)　那呿伽遮遮(六)　遮遮(七)　遮遮遮遮(八)　阿牟羅遮遮(九)　呵摩摩牟羅遮遮(十)　阿牟羅呵牟婆茶婆呵(十一)　莎呵」

[0147a21] 爾時，一切諸天世人，咸皆讚言：「善哉，善哉！是陀羅尼不可思議無能勝者。」

[0147a22] 爾時，梵王復作是言：「若有不能調伏惡鬼，聞是持已即便能調。若有受持如是呪者，隨所住國信心諸王，一切男子女人，若大、若小、若天、若人，皆於是王不能起惡。若有起惡首為七分，其心乾焦身被癩病，有神通者即便還失，暴風所吹身陷入地。隨是持呪流布之處，我亦當護令得遠離一切諸惡，受者聽者不乏衣食臥具醫藥資生所須。」

[0147b01] 爾時，會中有一梵天，名曰正語，亦現女像，復作誓言：「我今於此娑婆世界，現在佛前至心護法，乃至釋迦如來滅後亦當護之。隨是持呪流布之處，護其國土，說者聽者令離魔業一切惡事。若有法師欲說法者，為調眾生，先當讀誦是陀羅尼。」

[0147b06] 即說呪曰：

[0147b08] 「阿婆咩(一)　比摩咩(二)　菴婆羅(三)　菴婆呤(四)　波利軍闍那荼(五)　富沙波邏婆呵(六)　闍留迦(七)　摩呿羅蛇(八)　伊利彌利(九)　冀利彌利(十)　冀提遮羅牟蛇離(十一)　牟陀羅目[口*仚](十二)　莎呵

[0147b12] 「若有法師，先讀誦說如是持者，我以天耳當往聽之。聞已身往在其會中，令諸會者遠離諸惡，至心聽受如是持呪。若我聞已而不往者，則為欺誑過去未來十方現在無量諸佛，亦於未來不得成就阿耨多羅三藐三菩提。若我往者，即令法師逮無礙辯得無所畏，聽法之人遠離病苦及疑網心、飢渴寒熱、兵革怨敵、虎狼毒獸一切諸惡。唯願十方一切諸佛加我神力。」

[0147b20] 爾時，釋迦如來白諸佛言：「今我當與此梵天呪，為護法故。」即便說呪：

[0147b22] 「遮慕踟(一)　慕茶波利車陀(二)　阿牟摩(三)　阿牟摩(四)　呵牟摩(五)　娑羅叉(六)　[(口*皮)/女]羅究思(七)　彌呿波利[(口*皮)/女]呵(八)　遮羅摩(九)　蛇哆[(口*皮)/女](十)　修比呿(十一)　阿牟羅波利車題(十二)　薩婆佛陀阿提[口*悉]汦(十三)　莎呵」

[0147b26] 於是，如來說是呪已，即告梵天：「善男子！如是持呪，力能調伏一切眾生。」

[0147b27] 爾時，梵天白佛言：「世尊！我今所以現此女身，為欲調伏一切女人。若有女人欲生男者，當讀是持，讀是持已即得生男；厭兒息者，便不復生。若有受持讀誦之者，我當至心營衛擁護。」

◎
◎大方等大集經寶幢分中護品第七

[0147c04] 爾時，會中有一菩薩名善繫意，立於寶光功德佛前，現身如梵，或如帝釋，或自在天，或他化自在天像，或兜率天，或夜摩天，或提頭賴吒天，或毘樓勒迦，或毘樓博叉，或毘沙門，或作龍王，或阿修羅王，或緊那羅王，或伽樓羅王，或夜叉王，或羅剎王，或畢力迦王，或毘舍闍王，或拘辦荼王，或作剎利、婆羅門、毘舍、首陀、比丘、比丘尼、優婆塞、優婆夷。或作師子，象，虎，毒蛇，牛，馬之形，復作種種飛鳥之身，一時之中能示八萬四千種色。

[0147c14] 爾時，富樓那彌多羅尼子，白釋迦如來言：「世尊！何因緣故，是善男子變現如是八萬四千種種諸色？」

[0147c16] 佛言：「富樓那！是善繫意菩薩摩訶薩所入三昧不可思議，非是聲聞緣覺境界。是善男子以如是等諸善方便調伏眾生，隨眾生身意色三昧，悉能住之。若有眾生宗事梵天、敬念梵天，即現梵像為說三乘法；乃至或有奉事佛者，即現佛身為說三乘；若有眾生宗事畜獸，即現獸像為說三乘；若有奉事山谷河澗樹林百卉，即現其像而調伏之。若有眾生貪於財利，先以財施後為演說三乘之法為壞貪故。若有病者，隨其所須給施醫藥。若悟時與，若夢中與，令其病者眾苦除愈，為調伏故而為說法。富樓那！是善男子於一日夜，能以三乘調伏恒河沙等眾生。」

[0147c29] 富樓那言：「是善男子，發阿耨多羅三藐三菩提心已來，為久近耶？」

[0148a01] 「富樓那！是善男子已於無量恒河沙等劫中發心，是人得是三昧已來，調伏眾生，已經六萬四千億阿僧祇劫。」

[0148a04] 富樓那言：「世尊！是善男子久近當得成無上道，成道之時在何國土？」

[0148a05] 「富樓那！此世界中過六大劫，劫名星宿，於是劫中當成正覺，號曰寶髻。是時眾生壽四萬歲，多造惡逆具足五滓。成正覺已四十年中，宣說三乘便入涅槃。」

[0148a09] 富樓那言：「世尊！彼時眾生未調伏者，復當云何？」

[0148a10] 「富樓那！彼時眾生無有一人不調伏者。富樓那！如是菩薩常立誓願，十方各各千佛世界所有眾生，乃至一人不調伏者，我終不成阿耨多羅三藐三菩提。若我不能了了知見如是世界所有諸佛，亦復不成阿耨多羅三藐三菩提。如是十方千佛世界所有眾生，若有一人非我調者，我亦不成阿耨多羅三藐三菩提。若他世界所有惡人願生我國，生我國已，我當以三乘之法而調伏之。富樓那！如是菩薩具足如是不思議事。」

[0148a20] 富樓那言：「世尊！我於今者得大利益，而得見聞如是正士。若有人能至心聽受是大集經，是人亦得如是利益。」

大方等大集經寶幢分中授記品第八

[0148a24] 爾時，阿閦佛告大眾言：「今是眾中梵釋四王、阿修羅王、人王非人王，如是等眾集會甚難。汝等今日而得值遇，應當至心於諸佛前隨其至樂發深重願。」

[0148a27] 時有魔王名莊嚴華，現七寶首而為女像，身佩種種微妙瓔珞，作如是言：「今我至心於諸佛前立大誓願，願於賢劫娑婆世界，以此女身常施眾生香華甘果而調伏之。以是因緣，令其成就阿耨多羅三藐三菩提。」

[0148b03] 爾時，一切十方諸佛，同時讚言：「善哉，善哉！善男子！汝有信喜，而於今日大作佛事，當隨汝願悉得成就。」

[0148b05] 魔王復言：「世尊！隨何國土有人受持讀誦書寫思惟分別是陀羅尼處，我當住中，為作種種華果、樹林、泉源、浴池，穀米所須令無所乏。若有眾生於是經中，義說非義、非義說義，我當治之，或令病苦狂亂錯謬，國主擯之生瞋害心。此言若虛則為欺誑十方大眾，亦莫令我於未來世得阿耨多羅三藐三菩提。若此世界及他世界佛諸弟子，不得供養利安之者，無有是處，除過去業必應受者。如我所施華果浴池泉源穀米，即是我之檀波羅蜜。受我施已，獲得無上慈善之心，即是我之尸波羅蜜。受我施已，勤修精進集諸善法，即是我之進波羅蜜。受我施已，深觀諸法無常之相，即是我之禪波羅蜜。受我施已，能忍一切身口意惡，即是我之忍波羅蜜。受我施已，能觀諸法空無相願，即是我之般若波羅蜜。如是我則具足成就六波羅蜜。唯願十方無量諸佛令我得之。」爾時，十方無量諸佛默然許可。

[0148b24] 爾時，慧幢如來讚莊嚴華：「善哉，善哉！善男子！如汝所願當令汝果，汝既果已當得利益無量眾生。」

[0148b26] 爾時，魔王即以女身說此陀羅尼：

[0148b27] 「遮彌呿(一)　遮咩呿(二)　遮咩呿(三)　涅伏多阿提(四)　[(口*皮)/女]呵(五)　[(口*皮)/女]呵(六)　[(口*皮)/女]呵(七)　沫羅(八)　沫迦(九)　娑羅知(十)　比婆婆比(十一)　娑羅娑利地離(十二)　娑羅摩希地離(十三)　娑羅[(口*皮)/女]時離地離(十四)　多波蛇沬迦(十五)　休休休休(十六)　阿沙伽闍脾(十七)　多呿(十八)　多呿(十九)　多呿(二十)　婆油婆醯(二十一)　烏波那蛇(二十二)　薩多波蛇(二十三)　頻闍破羅(二十四)　富逋沙陀(二十五)　陀那陀濘那(二十六)　遮居離廁移(二十七)　闍羅[(口*皮)/女]呵尼(二十八)　沫羅沫迦(二十九)　三藐波羅提波那婆延(三十)　薩多迦利(三十一)　蛇摩咩(三十二)　摩咩(三十三)　摩咩(三十四)　闍婆羅(三十五)　莎呵

[0148c09] 「世尊！是陀羅尼流布之處，若國土城邑聚落村屯，我當住中調伏眾生，悉令具足無上佛道。」

[0148c11] 爾時，一切十方諸佛無量菩薩、梵釋四王、阿修羅、乾闥婆、迦樓羅、緊那羅、摩睺羅伽、人非人等，同聲讚言：「善哉，善哉！善男子！汝能以是女人之身，護持如來無上正法調伏眾生，修行具足六波羅蜜，演說無量諸佛功德。」

[0148c15] 爾時釋迦如來，告諸大眾：「誰能與此同心護法？」

[0148c17] 爾時，會中無量眾生，咸作是言：「我等能與是善男子同共護法，不相捨離如影隨形，願是菩薩成無上道，當復與我授佛道記。」

[0148c19] 時莊嚴華白釋迦如來言：「世尊！如來滅後，我當於此護持如來無上正法及受法者。唯願如來憐愍我故，授我阿耨多羅三藐三菩提記。」

[0148c23] 佛言：「善男子！汝得阿耨多羅三藐三菩提時，世界名法行，佛名功德意。」時莊嚴華既聞記已，即以香華供養如來。

[0148c25] 爾時，會中有一菩薩，名曰吉意，白娑婆世界十方諸佛言：「世尊！是人已於賢劫之初迦羅鳩孫陀佛所，發大誓願，願以女身教化成就無量眾生，亦令遠離四百四病故，說四百四善方便，根藥、果藥、散藥、丸藥、下藥、吐藥、阿伽陀藥、油蘇湯藥，各四百四，以如是等調伏眾生。復於四萬四千歲中，供養恭敬迦羅鳩孫陀佛，及以眾僧，供養佛已即得受記。彼佛告言：『善男子！未來眾生壽命百三十年，當有如來號釋迦牟尼，以大願力，娑婆世界當有十方無量諸佛菩薩集會。是大集時，汝於彼中當得受阿耨多羅三藐三菩提記。迦那牟尼、迦葉等佛，亦復如是。』

[0149a09] 「是人，爾時白彼佛言：『世尊！我以本願力故，常以女身持種種藥，給施一切病苦眾生。以我是願福德力故，一切樹木華果悉出甘露之味。若有食者，即是我之檀波羅蜜因。若有食我如是所施華果穀米甘露味者，捨除毀禁受持淨戒，即是我之尸波羅蜜因。受我食已，勤行精進修集善法，即是我之進波羅蜜因。堪忍持戒思惟修善，即是我之羼提波羅蜜因。深觀諸法無常之相，即是我之禪波羅蜜因。觀法苦空無常無我，即是我之般若波羅蜜因。如此世界女身教化，調伏眾生令離病苦，十方世界亦復如是。』

[0149a20] 「世尊！我說是事，令莊嚴華增長成就精進力勢，如來滅後，我當與彼共護佛法。唯願世尊，於此大眾與我授記。」

[0149a23] 爾時，一切十方諸佛讚言：「善哉，善哉！釋迦如來當授汝記。」

[0149a24] 爾時，世尊告吉意言：「善男子！汝於當來蓮華世界，得成為佛，號曰善見。如吉意女，地天、水天、火天、風天、虛空天、種子天、華天、果天、山天樹、天草天、坻天、澗天、寶天、四天下天，乃至六萬七千神天，亦復如是，皆是菩薩現受女像為調伏眾生。是等女天悉得授記，當成阿耨多羅三藐三菩提。所以現為女像教化，為令眾生轉女身故。若轉男身得女身易，若轉女身為男則難，是故以此女身教化是等六萬七千諸女得授記已。百億龍王、百千億夜叉、百萬億阿修羅、七萬億天、九萬九千億魔王、恒河沙等人，所謂剎利、婆羅門、毘舍、首陀、不可數拘辦茶等，發阿耨多羅三藐三菩提心，無數眾生得不退轉菩提之心。不可數眾生得菩薩三昧，不可數眾生得無生忍，不可數眾生得陀羅尼，不可數眾生得菩薩地，不可計眾生成就忍辱，不可計眾生得沙門果，不可計眾生得盡諸漏，不可計眾生於聲聞心無有退轉，不可計眾生於緣覺心無有退轉，不可計眾生得不退心。」

大方等大集經寶幢分中悲品第九

[0149b17] 爾時，釋迦如來白諸佛言：「世尊！憐愍我故，悉來集此娑婆世界。」

[0149b18] 時莊嚴華吉意菩薩為護法故發深重願，如願即得。時十方佛，為二正士大誓願故，即說呪曰：

[0149b21] 「樹提婆婆(一)　持律提婆婆(二)　牟尼婆婆(三)　薩多婆婆(四)　富若棱伽婆婆(五)　[口*長]那婆婆(六)　摩訶迦留那婆婆(七)　摩訶伏律多婆婆(八)　阿慕呵婆婆(九)　流提婆婆(十)　廁提婆婆(十一)　娑利羅婆婆(十二)　却伽婆婆(十三)　婆由婆婆(十四)　跋多婆婆(十五)　阿提單那婆(十六)　阿摩婆婆(十七)　阿頗那婆婆(十八)　多咃多婆婆(十九)　復多拘置婆婆(二十)　尼提提婆婆(二十一)　梨究舍羅婆婆(二十二)　梨養那婆婆(二十三)　梨陀兜婆婆(二十四)　梨比目叉婆婆(二十五)　梨道居羅婆婆(二十六)　賴吒提那婆婆(二十七)　婆婆(二十八)　婆婆(二十九)　婆婆(三十)　三摩多(三十一)　阿那若三摩多(三十二)　咤咤咤咤咤咤咤咤咤(三十三)　娑咤思提(三十四)　薩婆佛陀究舍羅牟羅阿提啅那(三十五)　莎呵」

[0149c05] 說是呪已，復告二人：「善男子！汝等若欲教化眾生，應當受持如是等呪。」

[0149c06] 時莊嚴華菩薩，與諸菩薩其數十萬，作如是言：「十方諸佛為眾生故所說神呪，我等要當受持在心。若我今於十方佛前立大願已，聽是神呪不能受持，則為欺誑諸佛世尊，亦莫令我得阿耨多羅三藐三菩提。若有人天持是呪者，設有於其起惡心者，我若不護，令我不得成無上道。若比丘、比丘尼、優婆塞、優婆夷，受持是呪，亦無有能於是四眾起惡心者。」

[0149c14] 時十方佛，同聲讚言：「善哉，善哉！善男子！汝能受持無上法雨。」

[0149c16] 爾時，釋迦如來告魔波旬：「汝於佛法當生信心，以汝因緣，當令無量無數眾生得解脫果。汝今失離一切伴侶，誰當與汝復共為惡？我憐愍故，慇懃告教，汝可速發阿耨多羅三藐三菩提心。」

[0149c20] 魔波旬言：「世尊！我今乃至無一念心發阿耨多羅三藐三菩提心。瞿曇今者未能永斷欲界眾生，云何令我失離伴侶？我終不能歸依三寶。」

大方等大集經寶幢分中護法品第十

[0149c25] 是時，會中有佛名曰曼陀羅華微妙香，語釋迦牟尼佛：「如過去世十方諸佛，以憐愍故，亦悉集會五滓世界，為護法故，壞魔怨故，憐愍眾生故，施大智炬故，為說正道故。十方現在無量諸佛，亦復如是，今日十方無量諸佛，悉來集會娑婆世界。誰可付囑釋迦佛法？」

[0150a02] 釋迦如來言：「我之正法可以付囑頻婆娑羅等諸大國王、四王、帝釋、梵天王等，如是等眾能護我法。若有能發菩提心者，當知是人則能護法。」

[0150a05] 爾時，一切大眾所有天王、梵王、龍王，異口同聲，作如是言：「世尊！我等要當至心護法。何以故？如來正法難得難值，一佛界中無量佛會亦復難遇。十方諸佛尚為眾生而來集會，我等云何不護正法？」

[0150a09] 爾時，十方諸佛同聲讚言：「善哉，善哉！善男子！若有剎利能護法者，所有國土衰惡之事，四百四病皆令除滅，及其國土所有樹木、華果、穀米滋茂豐登，護其人民親戚眷屬令離諸惡。若有比丘、比丘尼、優婆塞、優婆夷，亦當護之。何以故？過去菩薩得成阿耨多羅三藐三菩提者，皆由擁護正法因緣，未來現在亦復如是。若能護是受者聽者，當知佛法久住不滅，是故娑婆世界天王、人王當守護法，為久住世不斷絕故。

[0150a19] 「善男子！若有善男子、善女人欲令佛法久住於世不滅盡者，應當供養是大集經、受者說者。何以故？是大集經即是十方諸佛印封。若能供養如是大集，即是供養十方諸佛。釋迦如來滅度之後，隨有是經流布之處，若有聽受持、讀誦、說書、寫經卷，乃至一偈一句一字，而其國主一切惡事即得消滅。所有樹木、穀米、藥草，四大天王降施甘露，而以益之。國土王法悉得增長，鄰國惡王勤求和同，各各自生喜心慈心。一切諸天佛弟子者悉來擁護如是國土，王子、夫人及諸大臣，各各生於慈愍之心。穀米豐熟食之無病，亦無鬪訟兵革不起，無諸惡獸及惡風雨，遠離一切過去惡業。若諸眾生有女業者，現受生受及以後受，即能令滅除五逆罪。謗方等經及以聖人，犯四重禁一闡提輩，其餘惡業如須彌山，悉能遠離增長善法，具足諸根身口意善，遠離惡見破壞煩惱，修集正道供養諸佛，具足善法及內外事，令諸眾生壽命增長念慧成就。」

[0150b09] 爾時，彌勒菩薩等九萬七千億菩薩得無生忍者，作如是言：「我等亦能佛滅度後護持正法，為憐愍故，當於都邑城村聚落廣說是經。」

[0150b12] 爾時，娑婆世界無量諸佛同聲讚言：「善哉，善哉！善男子！」

[0150b13] 娑婆世界一切人天復作是言：「我等亦能於佛滅度後，護持正法及四部眾中受持說者。」

[0150b15] 時十方佛，復讚歎言：「善哉，善哉！汝等真能護持正法。善男子！汝等若能護持正法，應當供養如是諸佛、世尊。」

[0150b18] 「我等要當擁護是經流布之處，都邑、聚落、人民、眷屬及受持者，并令土地穀米豐熟藥木滋茂。何以故？隨有是經流布之處，我於是中有大力勢，以力勢故我能護之，令離一切衰禍之事，亦令是國所有眾生遠離惡業生於慚愧。」

[0150b23] 是時，十方諸佛讚言：「善哉，善哉！汝今真能護持正法，亦能供養十方諸佛、護持法者、聽受法者。」

大方等大集經寶幢分中四天王護法品第十一

[0150b28] 爾時，釋迦牟尼佛告諸梵天、帝釋、四王：「善男子！我為如是惡眾生故，本願力故，大憐愍故，於此惡處成就阿耨多羅三藐三菩提。為欲利益無明闇冥渴法眾生、常樂增長煩惱眾生，破壞魔眾建立法幢，施其法雨，令諸眾生離煩惱苦，令不可計無量眾生發阿耨多羅三藐三菩提心。無量諸佛及諸菩薩，悉來在此世界集會，為壞眾生無量惡業紹三寶種。我涅槃後所有正法當付汝等，汝等便當深心守護。若有菩薩福德成就，如是等輩亦能擁護我之正法。若有眾生，已於諸佛種諸善根者，是人於後法欲滅時餘五十年，守護正法、信敬受持、讀誦、書寫、解說其義。如是法師，若於都邑、城村、聚落，欲多饒益無量眾生，當淨澡浴著新好衣莊嚴香華，於一案上安置種種諸甘味漿，置高座前。汝等爾時若不來集，為護法師遮諸惡事，聽受正法自利、利他，汝則欺誑十方諸佛。」

[0150c16] 爾時，梵天白佛言：「世尊！隨是經典流布之處都邑聚落，我當至心而擁護之。若比丘、比丘尼、優婆塞、優婆夷欲說是經，當淨洗浴著新淨衣，聚集香華乃至甘漿，置高座前，我與眷屬定往其所。若我不往，則為欺誑十方諸佛、世尊。此世界中，隨有是經流布之處，當令其地無諸兵革及諸惡事，我今至誠十方佛前立深重誓。」即說呪曰：

[0150c25] 「安仇呵(一)　登伽(二)　富羅那呵(三)　蛇咩呿(四)　呿呿(五)　婆呿(六)　[(口*皮)/女]呿[(口*皮)/女](七)　居離那呿[(口*皮)/女](八)　莎呵」

[0150c27] 爾時，釋提桓因即說呪曰：

[0150c28] 「呿[(口*皮)/女]密(一)　摩奢密奢(二)　那羅呿(三)　阿牟若(四)　阿牟[(口*皮)/女]呵(五)　阿呿吒(六)　阿呿(七)　阿伽呿時那休律[口*仚](八)　莎呵」

[0151a02] 爾時，東方天王提頭賴吒，即說呪曰：

[0151a03] 「頻頭闍那(一)　呿婆闍那(二)　羅牟呿(三)　叉娑羅(四)　富那呵(五)　阿末伽婆咤(六)　莎呵」

[0151a05] 爾時，南方天王毘留勒叉，即說呪曰：

[0151a06] 「郁呿那婆闍荼(一)　三牟陀斯若(二)　多哆周多(三)　婆邏那[(口*皮)/女](四)　婆邏闍(五)　莎呵」

[0151a08] 爾時，西方天王毘留博叉，即說呪曰：

[0151a09] 「闍路伽(一)　阿郁伽(二)　阿摩慕伽(三)　阿摩摩娑邏闍(四)　婆脾也牟闍(五)　莎呵」

[0151a11] 爾時，北方天王毘沙門，即說呪曰：

[0151a12] 「颼地離(一)　颼颼颼地離(二)　呿颼地離(三)　阿尼颼地離(四)　希力多颼地離(五)　娑竭邏希力多(六)　颼地離散究娑颼地離(七)　陀摩叉地颼地離(八)　莎呵」

[0151a16] 爾時，十方諸佛讚梵釋四王等言：「善哉，善哉！汝等今真能護持正法。」

[0151a17] 時梵釋四天王等，白佛言：「世尊！我等隨是經典流布之處，要當至心護持。」

[0151a19] 十方諸佛及諸菩薩，同共讚言：「善哉，善哉！毘沙門等！汝能真實護持正法。」

[0151a21] 爾時，娑婆世界有萬二千大鬼將軍護此世界，復有四萬四千小將成就大力及大功德，同音而言：「世尊！我等亦當於未來世，隨有是經流布之處，我則隨護。若說法時我亦當往，有聽法者，當為壞其種種魔業護說法者，令得增長一切善法。當勸諸王大臣長者，施其衣食種種資生所須之物，亦令其土無有兵革寇難之事及惡風雨。若我虛妄，則誑十方無量諸佛。」

[0151a29] 爾時，娑婆世界有一菩薩，名曰疑心，白釋迦牟尼佛言：「世尊！此娑婆世界，有百億魔不？如其有者悉來集不？」

[0151b02] 佛言：「一切都集。」

[0151b03] 「世尊！若都集者，有信心不？」

[0151b04] 佛言：「善男子！皆有信心，唯除波旬眷屬千人，當於未來破壞我法常求過罪。是魔波旬及其眷屬破壞三寶。何以故？皆是過去惡因緣故，過去不種善根因緣。善男子！我法滅時，是魔波旬及與眷屬，於如是法乃得信心，種菩提子修菩薩道，乃至得阿耨多羅三藐三菩提。」

[0151b11] 爾時，會中有一魔天，名曰太白，已於無量諸如來所成就功德，所有信根無能傾動，奉敬三寶，已於諸佛得受阿耨多羅三藐三菩提記，現仙人像，從坐而起長跪合掌，以大音聲遍諸佛土，而白佛言：「世尊！釋迦如來本願因緣，生憐愍故，於此具足五滓世界謗法眾中，得成阿耨多羅三藐三菩提，以憐愍故，說三乘法脫三惡道。復為無量無邊菩薩，說無生忍，不斷十方諸佛種性。是故我當於未來世至心擁護，令釋迦法久住不滅，令諸魔眾不得其便，我終不壞如來正法。若無持者佛法則滅，若諸四眾無說聽者法則衰滅。若未來世善男子、善女人，修立三業紹三寶性，為壞三界諸惡煩惱，修行正道，能壞眾生三惡道苦，一切魔眾無能為也。唯願十方無量諸佛，施我功德、智慧二力，我欲誦呪，為壞一切惡魔眷屬。」

[0151b27] 時十方佛同共讚言：「善哉，善哉！」

[0151b28] 時，太白魔即說呪曰：

[0151b29] 「阿摩犁(一)　阿漢呿咩(二)　阿闍婆[(口*皮)/女](三)　阿闍婆婆(四)　阿闍婆婆(五)　牟羅娑犁(六)　脾也呿娑[口*仚](七)　闍摩娑犁(八)　呵呵(九)　呵呵(十)　呵呵(十一)　伽羅娑吒(十二)　闍囊却伽(十三)　若蛇却伽(十四)　比若蛇娑呿伽(十五)　阿牟叉邏(十六)　叉叉(十七)　叉叉(十八)　叉叉(十九)　牟邏婆呵呿迦(二十)　莎呿若(二十一)　莎波利婆多(二十二)　牟邏(二十三)　阿若若(二十四)　戰陀修利蛇若若(二十五)　婆提若若(二十六)　那婆呵若若(二十七)　呿邏叉若若(二十八)　那波邏若若(二十九)　復多拘知若若(三十)　多哆多若若(三十一)　薩菩婆比若若(三十二)　邏提悉多若若(三十三)　遮居邏摩頻婆多叉婆(三十四)　叉摩摩(三十五)　叉波若(三十六)　差比多(三十七)　摩羅比沙蛇(三十八)　莎呵」

[0151c12] 說是呪時，地六種動，一切魔眾心生怖畏；一切天人，乃至迦羅富單那皆離怖畏，得不退轉菩提之心。

[0151c14] 爾時，魔王問堅意言：「善男子！是太白魔王從何處來？有何等力？而能破壞一切魔眾及諸黑業，增長瞿曇斷滅之法？我今覩見心欲變吐，四方皆闇身心苦痛，而彼見之甘樂愛著，唯願憐愍為我說之。」

[0151c18] 堅意菩薩言：「波旬！皆是一切諸佛威神，令是太白有如是力，以是力故壞諸魔眾，增長如來無上正法。是太白菩薩所有德力，乃至人天無能壞者。波旬！汝於三寶宜應生信發菩提心，遠離一切身口意惡。」

[0151c23] 波旬言：「大士！我今方欲造成種種身口意惡，實不能發菩提之心。」

大方等大集經寶幢分中曠野鬼品第十二

[0152a03] 爾時，曠野菩薩即現鬼身，散脂菩薩即現鹿身，慧炬菩薩現獼猴身，離愛菩薩現羖羊身，盡漏菩薩現鵝王身，如是五百諸菩薩等各各現受種種諸身。其身悉出大香光明，一一菩薩手執燈明，為欲供養十方諸佛。

[0152a07] 爾時，疑心菩薩至心觀察是五百人，即知悉是菩薩大士，語曠野鬼言：「善男子！汝等何故現如是身供養諸佛？」

[0152a10] 曠野鬼言：「善男子！往古過去九十一劫，有佛、世尊，號毘婆尸如來、應、正遍知、明行足、善逝、世間解、無上士調御、丈夫、天人師、佛、世尊。我於爾時，與如是等同一父母共為兄弟，受持五戒勤修精進，聰明智慧心樂善法，種種供具供養彼佛。既供養已，皆發阿耨多羅三藐三菩提心，為欲調伏一切眾生；尸棄、毘舍浮、鳩留孫佛，亦復如是，皆供養已。散脂大士於彼佛前立大誓願：『願我來世以鬼神身教化眾生，若有弊惡惡鬼眾生，我當演說三乘之法而調伏之，乃至無量恒河沙等惡鬼惡獸悉令調伏，然後乃當成就阿耨多羅三藐三菩提。』亦有一萬二千大鬼，於此世界發大誓願調伏眾生。爾時，我復發大誓願：『若有惡鬼，欲壞如來如是正法，我當治之。』是故我受如是鬼身。『若有惡鬼，能殺眾生，令其心亂，惡心殺害，深著邪見，能令剎利、婆羅門、毘舍、首陀亂心作惡，於國土中移轉日月，錯易年歲使國荒亂，寒暑失所變改時節，降惡風雨穀米不登，及壞一切樹木果子。願我悉能調伏教化令住三乘，我亦不害奪其命根，同其受身，與共軟語言談戲笑，以三乘法而教化之令離惡道。』若有眾生遠離善法，行身口意不善之業，捨是身已生三惡道，或有雜作善惡諸業，是人捨命則受鬼身。是故爾時，惡鬼滋多善鬼尠少。是故我欲調伏惡鬼現受是身，亦令剎利、婆羅門、毘舍、首陀遠離惡心。

[0152b08] 「善男子！有金剛槌呪，以是呪力，一切惡鬼於彼四姓不能為惡。善男子！若有都邑城村聚落有是呪處，一切惡鬼無能為也。是處眾生皆修慈心，遠離一切不善之事，惡病、惡雨、亢旱、鬪諍。乃至鳥獸皆生善心，遠離一切諸惡怖畏。我今於此十方佛前發大誓願欲說是呪。」

[0152b14] 爾時，釋迦如來告曠野鬼：「善男子！十方諸佛今已施汝神通之力，便可說之。」

[0152b16] 時曠野鬼即起，合掌而說呪曰：

[0152b18] 「豆摩(一)　豆摩(二)　陀摩(三)　陀摩(四)　豆摩(五)　豆摩(六)　那那羅(七)　尼羅(八)　尼羅(九)　究吒尼(十)　究吒尼(十一)　摩訶究吒尼(十二)　吒吒吒株(十三)　摩訶吒吒吒(十四)　阿娑婆(十五)　阿比(十六)　利尼(十七)　利尼(十八)　摩訶利尼利尼(十九)　利彌(二十)　利彌(二十一)　利彌(二十二)　陀利蓰(二十三)　摩訶利蓰(二十四)　首流首流(二十五)　摩訶首流首流(二十六)　首流多(二十七)　摩訶首流首流(二十八)　郁究摩(二十九)　仇摩(三十)　仇摩(三十一)　仇摩那(三十二)　利彌(三十三)　利彌(三十四)　希利(三十五)希利(三十六)　希利(三十七)　希利(三十八)　希利(三十九)　希利(四十)　希利(四十一)　希利(四十二)　希利(四十三)　希利(四十四)　希利(四十五)　希利(四十六)　尼彌(四十七)　尼彌(四十八)　希尼(四十九)　希尼(五十)　牟尼(五十一)　牟尼(五十二)　牟提尼(五十三)　娑邏娑邏娑邏吒(五十四)　路迦那利也(五十五)　祇儜(五十六)　祇儜(五十七)　時儜力沙婆(五十八)　時那(五十九)　時那(六十)　時那邏沙婆(六十一)　莎呵

[0152c04] 「世尊！隨有國土誦此呪處，彼諸惡鬼雖聞是呪，於諸眾生猶懷惡心兇暴難伏，不受法教不起慈心者，我為是等諸惡鬼故，更說此呪以調伏之。

[0152c08] 「阿車(一)　阿車(二)　牟尼(三)　牟尼(四)　尼休休(五)　牟尼(六)　牟尼(七)　摩那邏沙婆(八)　休休(九)　阿尼羅那荼(十)　阿多但荼(十一)　阿多阿提(十二)　流咤(十三)　希尼(十四)　希尼(十五)　希利(十六)　希利(十七)　希利(十八)　希利(十九)　希利(二十)　希利(二十一)　希利(二十二)　希利(二十三)　郁仇摩(二十四)　仇摩(二十五)　仇摩(二十六)　仇摩(二十七)　希梨(二十八)　希梨(二十九)　希梨(三十)　尼利(三十一)　尼利(三十二)　摩訶尼梨(三十三)　三牟陀呼呿(三十四)　阿吒(三十五)　阿吒(三十六)　阿吒(三十七)　陀羅咩呿(三十八)　叉[(口*皮)/女]呿(三十九)　叉[(口*皮)/女]呿(四十)　卑利癡比(四十一)　阿波(四十二)　泯闍(四十三)　婆由(四十四)　阿迦奢(四十五)　啅啅啅(四十六)　究脾(四十七)　婆窮脾(四十八)　阿叉窮脾(四十九)　視鞾窮脾(五十)　薩多伽窮脾(五十一)　邏闍窮脾(五十二)　薩多兜窮脾(五十三)　莎呵」

大方等大集經寶幢分中還本品第十三

[0152c22] 於是，十方無量諸佛各各欲還本佛世界。其地即時六種震動，上虛空中雨種種華，微妙伎樂不鼓自鳴，種種諸香而以供養。一切大眾，悉共合掌禮敬諸佛。

[0152c25] 爾時，梵天白月香佛言：「世尊！是誰神力成幾福德，於未來世能信受持、讀誦、書寫如是經典？」

[0152c27] 「梵天！皆是十方現在諸佛本願力故，破壞魔眾，除國霜雹暴風惡雨，護持正法，為調眾生宣示正道。亦是諸佛本願力故，來世眾生成就十法，能於未來護持正法，是人亦為諸天所護。

[0153a02] 「梵天！若有人能具足念心善意方便，是人則能擁護正法，不貪五欲常修習空，忍辱如地得深大忍，以四攝法攝取眾生，此彼無礙，修行清淨菩提道行寶幢三昧。如是之人，於未來世能護正法，書寫受持讀誦解說。是人捨身，得見十方現在諸佛及比丘僧諸菩薩等，亦聞諸佛所說妙法。聞已即得聖人喜樂，滅除一切不善之法，得生清淨諸佛國土，常聞演說大乘經典，終不生於五滓世界，常得親近娑婆世界如是諸佛。是人於後餘五十年，以佛力故，則能護持如來正法。」

[0153a13] 爾時，釋迦牟尼佛告梵天言：「隨是經典流布之處，其土則無一切惡事惡雨疾病，受者聽者身無患苦、衣食無乏。」

[0153a16] 爾時，華幢佛告諸大眾：「若以滿此娑婆世界微妙七寶施十方佛，不如有人於佛滅後餘五十年受持讀誦書寫是經，所得福多先福德。」

[0153a19] 佛復告大眾：「假使有人，以恒河沙等上妙七寶施十方佛，不如有人於佛滅後餘五十年，受持、讀誦、書寫是經，所得福多。」

[0153a22] 佛說是已，諸天、世人聞已，歡喜信受奉行。

大方等大集經卷第二十一

[0153a25] ◎「安伽邏(一)　安伽邏(二)　半伽邏(三)　婆婆伽邏(四)　婆邏[(口*皮)/女]伽邏(五)　婆蛇比呵(六)　曼囉婆毘(七)　阿[口*企](八)　阿呿婆泠(九)　題咩(十)　度慕泯(十一)　翹婆知(十二)　翹由離(十三)　三摩婆阿尼(十四)　三摩多婆提泠(十五)　阿彌(十六)　阿移(十七)　陀摩翹闍(十八)　彌囉㝹破梨(十九)　破羅波泯(二十)　伽濘(二十一)　伽耶婆[這-言+羼]泯(二十二)　希利(二十三)　希提(二十四)　希羅(二十五)　翹希羅(二十六)　譫婆提(二十七)　婆迦斯(二十八)　咤迦泯(二十九)　咤伽嘙羅泯(三十)　伽那嘙呵泯(三十一)　希利泯(三十二)　尸利泯(三十三)　頻地利嘙泯(三十四)　具婆希(三十五)　酬泠(三十六)　彌囉酬泠(三十七)　酬蓰(三十八)　阿其離(三十九)　阿婆彌(四十)　婆利也(四十一)　多哆且(四十二)　富流(四十三)　希利(四十四)　戰地離(四十五)　摩陀彌(四十六)　陀彌(四十七)　究周流(四十八)　牟周流(四十九)　阿遮吒(五十)　至利(五十一)　至彌利(五十二)　遮婆呵(五十三)　周婆(五十四)　周婁(五十五)　迷囉嘙呵(五十六)　究婁(五十七)　婆羅究洞(五十八)(他公切)　究侗(五十九)　摩訶婆邏娑(六十)　[豆*斤]侗(六十一)　[豆*斤]侗(六十二)　摩訶薩哆希力陀蛇(六十三)　富罷(六十四)　修富罷(六十五)　度摩波利呵利(六十六)　呵婆移(六十七)　流之濘(六十八)　迦邏叉(六十九)　阿陀摩兜(七十)　比婆呵(七十一)　提提利(七十二)　摩摩利(七十三)　波舍呿(七十四)　或或邏(七十五)　路迦比那蛇迦(七十六)　婆時利(七十七)　嘙時羅陀吟(七十八)　婆時離陀提(七十九)　斫迦羅婆時離(八十)　遮居離(八十一)　遮迦羅嘙提(八十二)　陀吟(八十三)　陀吟(八十四)　婆泠(八十五)　牟離咤吟(八十六)　休休吟(八十七)　多伽頻婆吟(八十八)　舍利奢(八十九)　流流周(九十)　之利周利(九十一)　牟吟慕陀吟(九十二)　慕荼濘(九十三)　慕荼濘(九十四)　伽伽羅尼(九十五)　牟荼濘(九十六)　散婆邏牟荼濘(九十七)　提提羅蛇尼(九十八)　摩醯首羅邏蛇尼(九十九)　律師婆尼(一百)　陀邏嘙至(百一)　戰荼邏素咩(百二)　薩婆薩寫阿提[口*悉]多(百三)　車陀兜嘙阿那(百四)　摩彌尼(百五)　嘙邏邏提(百六)　烏闍其離(百七)　比比那(百八)　嘙那訶邏(百九)　復佛吟(百一十)　仇留(百一十一)　仇留(百一十二)　牟留(百一十三)　牟留(百一十四)　希希(百一十五)　希希(百一十六)　阿邏(百一十七)　阿邏(百一十八)　迦迦荼嘙呵(百一十九)　希希多(百二十)　阿由那(百二十一)　鞬荼譫婆斯(百二十二)　竭陀尼(百二十三)　阿嘙阿呵濘(百二十四)　末力伽比流(百二十五)　破羅薩哆(百二十六)　阿路沙嘙提(百二十七)　希利希利(百二十八)　夜哆婆闍蛇(百二十九)　莎其羅(百三十)　夜哆波蘭遮(百三十一)　希力陀婆呵(百三十二)　薩多波利嘙嘙(百三十三)　末力伽毘盧呵尼(百三十四)　阿遮邏佛提(百三十五)　陀蛇波羅邏遮波遮蛇(百三十六)　賓荼希力陀蛇(百三十七)　戰陀邏嘙邏濘(百三十八)　阿遮吟輸陀濘(百三十九)　波邏冀邏摩力伽(百四十)　伊邏(百四十一)　婆邏冀邏摩力伽(百四十二)　伊邏(百四十三)　伊利吟(百四十四)　波臈脾(百四十五)　婆羅嘙邏泯(百四十六)　薩婆邏多哆(百四十七)　薩多㝹竭脾(百四十八)　阿那嘙邏那伏律泯(百四十九)　阿羅荼(百五十)　安伽吟(百五十一)　舍彌尼(百五十二)　比婆羅婆俞希(百五十三)　阿希多(百五十四)　阿婆希(百五十五)　尼邏嘙蛇嘙(百五十六)　阿之羅末力伽(百五十七)　邏嘙那(百五十八)　羅仇婆吟(百五十九)　犁勒那朋舍(百六十)　陀摩伽蛇(百六十一)　闍羅戰陀(百六十二)　三牟陀羅嘙提(百六十三)　摩訶復多脾比伽嘙三牟陀(百六十四)　陀羅尼牟陀離那(百六十五)　摩呿牟陀邏(百六十六)　娑邏婆提(百六十七)　思比陀牟陀(百六十八)　阿嘙多尼(百六十九)　婆婆多尼(百七十)　慕迦邏(百七十一)　比豆多邏斯那(百七十二)　廁提牟地離都思(百七十三)　移迦之(百七十四)　卑利癡比迦蛇(百七十五)　嘙呵嘙呵冀荼(百七十六)　迦嘙咤(百七十七)　尼羅波羅提多希力陀陀蛇(百七十八)　三牟陀多陀羅尼(百七十九)　陀羅(百八十)　陀羅(百八十一)　陀羅(百八十二)　彈提羅(百八十三)　彈提羅休尼羅薩婆希力陀蛇勿陀離都思闍咤(百八十四)　闍婆咜(百八十五)　闍呿[(口*皮)/女]咤(百八十六)　修摩提(百八十七)　摩提(百八十八)　摩訶復多勿陀離多(百八十九)　易翹之散迦羅(百九十)　婆荼蛇多那尼(百九十一)　首力多復多(百九十二)　伊彌尼彌尼(百九十三)　婆遮尼(百九十四)　輸沙薩遮尼(百九十五)　牟地離多遮利也何提咩那(百九十六)　婆比哆(百九十七)　阿那若哆(百九十八)　摩訶富若三牟遮蛇[(口*皮)/女]多羅摩呵加留尼迦牟地離多(百九十九)　薩婆三藐波羅提般(二百)　至邏闍羅兜(二百一)　薩[(口*皮)/女]尼梨(二百二)　薩婆牟尼婆羅沙娑摩訶迦留那三摩提若那若那婆離難(二百三)　咩囉多竭毘(二百四)　比利也比利也(二百五)　婆梨那提[口*悉]多(二百六)　薩婆復都波蛇(二百七)　娑呵(二百八)」

【經文資訊】大正藏第 13 冊 No. 0397 大方等大集經
【版本記錄】CBETA 電子佛典 2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA