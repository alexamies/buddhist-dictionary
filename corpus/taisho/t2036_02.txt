佛祖歷代通載卷第二
嘉興路大中祥符禪寺  住持華亭念常集

[0490b22]  太古諸君  (太至極也。古兆今也。君主也。白虎通。群也。群下之歸心也)

[0490b23]  (一)  盤古首君治一萬八千歲  (列子曰。運即盤古也。北山曰。天曰
高一丈。地曰厚一丈。盤古曰。長一丈。頭極東。足極西。左手極南。右手極北。開目為曙。閉目為夜。呼為
暑。吸為寒。吹氣成風雲。吐氣成雷霆。四時行焉。萬物生焉。八紘九圍之大。其孰與多。三皇五紀之。尊其  孰與先。古今記盤古死後形分物象也)  。

[0490b27]  (二)  天皇氏。一身十三頭。韋昭曰。兄弟十三  人。分地治化。各一萬八千歲。古今記曰。天  皇一身。上十三首也。

[0490c01]  (三)  地皇氏。一身十一頭。韋昭曰。兄弟十一  人。治一萬一千年。帝王甲子云。九千年也。  有云三皇皆一萬八千年。

[0490c04]  (四)  人皇氏。一身九頭。韋昭曰兄弟九人。分  治九州。帝王甲子云。四千五百年。人皇六  十五代。四萬五千六百年。

[0490c07]  (五)  五紀

[0490c08]  五龍紀五姓。在位二十七萬三千六百年。  時人食葉居巢。

[0490c10]  攝提紀七十二姓。在位六十四萬九千五  百二十年。始分晝夜日時月朔。月為玉兔  蝦蟆。金烏三足。出扶桑沒咸池也。

[0490c13]  合熊紀三姓。在位六萬三千年也。

[0490c14]  連逕紀六姓在位六萬九千年。韋昭曰。三  萬二千年。

[0490c16]  敘命紀四姓。在位四萬年也。

[0490c17]  (六)  有巢氏。百代不記年。禮曰。昔者先王  未有宮室。冬則塋窟。夏則居櫓巢。未有  火化。食草木之實鳥獸之肉。飲血茹毛也。

[0490c20]  (七)  燧人氏。鑽木出火。禮曰。燔黍擘豚。注  曰。中古未有釜甑。擇米脾肉加于燒石之  上食矣。古今記曰。以木德王。治八萬年。

[0490c23]  大古以還。四時既序。晝夜長短。分至斯興。  書曰。朞三百有六旬有六日。以閏月定四  時成歲
(天體至圓。周圍三百六十五度四分度之一。繞地左旋。常一日一周而過一度。日麗
天而少遲。故日行一日亦繞地一周。而在天為不及一度。積三百六十五日九百四十分日之二百三十五而
與天會。是一歲日行之數也。月麗天而尤遲。一日常不及天十三度十九分度之七。積二十九日九百四十
分日之四百九十九而與日會。十二會得全日三百四十八餘分之積。又五千九百八十八如日法。九百四十
而一得六不盡三百四十八。通計得日三百五十四九百四十分日之三百四十八。是一歲月行之數也。歲有
十二月。月有三十日。三百六十者。一藏之常數也。故日與天會而多五日九百四十分日之二百三十五者。
為氣盈月與日會而少五日九百四十分日之五百九十二者為朔虛而閏生焉。故一歲閏率則十日九百四十
分日之八百二十七。三歲一閏則三十二日九百四十分日之六百單一。五歲再閏則五十四日九百四十分
日之三百七十五。十有九歲七閏則氣朔分齊。是為一章也。故三年不置閏。則春之一月入于夏。而時漸不
定矣。子之一月入于丑。而歲漸不成矣。積之之久至於三失閏。則春皆入夏。而時全不定矣。十二次失閏。  子皆入丑。歲全不成矣)  。

[0491a08]  三皇  (中庸子曰。皇大也。內外無為。以道化民者也)  。

[0491a09]  雷氏曰  (上古洪荒起自三皇羲農軒轅)  。

[0491a10]  (八)  太昊伏羲氏  (風姓。號太昊。母曰華胥。履巨人跡感而生焉。蛇身人首。養犧牲以庖  厨。亦曰。庖犧。安國首之王。  諡
靜民。則法曰皇)  木德都陳留  (令兗州小黃縣界)  在位。一百一十年。始畫八卦。造書契  (以代結繩  之制由是文籍生焉)  制嫁娶
(女適曰嫁男婚曰娶)  設網罟以取魚  (網羅也。爾  雅鳥  罟  謂之羅。魚  罟  謂之筌。兔  罟  謂之置)  造二十五絃瑟
(長七尺二寸廣一尺八寸)  女媧氏  (姓風。伏羲之妹。能變化萬物也)  造笙簧  (長四尺。列管匏中施簧。大者十九簧
小者十三簧。竿三十七。簧長四尺二寸。用竹為之。形狀參差如鳥羽)  鍊五色石以補  天缺。斷鼇足以立四極。在位一百四十年。

[0491a18]  共工氏　大庭氏　柏皇氏　中央氏　陸  栗氏　驪連氏  [亦-〦+(並-(前-刖))]  胥氏　尊盧氏　混沌  氏　昊英氏　葛天氏
朱襄氏　陰康氏  無懷氏。凡一十五代。通一萬七千七百八  十七年。經史不載。

[0491a23]  (九)  社神  (昔共工氏有子。曰后土。能平九州。祀為社神五土之主。五土者。謂山川陂澤丘陵墳衍原隰也。
土遠廣潤封土祀之以報土功。不知何代配乎后土。更俟知者)  。

[0491a25]  (十)  炎帝神農氏  (姜姓。號炎帝母女登氏。感神龍而生。人身牛首。長于姜水。因以為  姓也)
王火德。都陳遷曲沃。在位一百四十年。  葬長沙。易曰。神農氏。斵木為耜。柔木為  耒。始教天下播種五穀。又甞百味為本草
治醫藥演八卦為六十四。作市井貨易。作  祭  [袖-由+昔]  製五絃琴。象五行也。自下帝承帝臨  魁帝明帝直帝來帝哀帝揄罔。凡八代。五  百四十年。

[0491b06]  (十一　丁亥)  黃帝有熊氏  (姓公孫名軒轅。少典次子。生而神靈。弱而能言。幼而循齊。長而敦敏。
成而聰明。榆岡末年諸侯相伐。帝作弧矢征之。天下咸伏。伏虎貔貙貅之于  [土*吳]  坂。有蚩尤兄弟八十一人
銅頭鐵額。噉沙吞石。是山海之精。以亂天下。戰于涿鹿之野。受斬于中帝。鑄鼎成飛仙。攀龍去也。壽二百  一十歲。葬衣冠於橋山)  在位一百年。臣左徹
(刻木為相。率諸侯朝十年行  政)  造合宮製衣服。使魯班造舟車  (舟游也。可以濟水。車  舍也。可以行居)  建屋宇制棺槨以送死。始有葬禮
(禮曰。天子七日而殯。七月而葬。諸侯五日而殯。五月而葬。大夫及士庶人。三日而殯。三月而葬。天子墳高
三仞。樹以松。諸侯半之。樹以柏。大夫八尺。樹以栗。適士官高四尺。樹以槐。庶人無墳。樹以楊柳)  。作  咸池樂。用天老力牧太山稽為相。

[0491b15]  (甲子　一)  風后定甲子  (一云大橈　帝即位三十八年。始命大橈作甲子。故以三十八年  為第一甲子。逆推元年得丁亥歲也)
容成造曆隷首算數。問道廣  成子。蒼頡為史。岐伯辨草木。俞附定脈經。  伶倫制律呂  (以調律呂。管長九寸以竹為之。或損或益。以定五音)  置九州
(歷帝紀云。黃帝有子二十五人。得姓者十二人。姬酉祁已滕箴任荀僖始儇休。分治九州。謂冀青徐豫雍梁
楚揚燕。從長至幼。以次封之。後子孫五帝三王。並其苗裔。帝娶大庭氏生二子。長曰玄枵。幼曰昌意)  凡十八代。一千五百二十年。

[0491b22]  五帝  (中庸子曰。帝者體也。內心無為而迹涉有為。以德教化民也。德象天地曰帝)  。

[0491b23]  雷氏曰  (少顓嚳唐堯虞舜傳夏)  。

[0491b24]  (十二　甲子　二)  少昊金天氏  (姓已。名摯。字青陽母曰女節。有星如虹下流。感意而生。被髮跣  足無冠冕。黃帝之子壽一百歲)
丁卯立。在位八十四年。王金  德。都窮桑。又遷曲阜。立坊市。用度作樂置  一百二十行。以鳥紀官。鳳皇至。凡十代。四  百九十年。

[0491c01]  (十三　甲子　三)  顓頊高陽氏  (姓姬。名顓頊。黃帝孫。昌意子。有星如虹。女嫗感而生。壽九十  八崩。葬于頓丘書疏載)
辛卯立。在位七十八年。王水德。  都帝丘  (今濮陽縣)  作曆以孟春為元。造平冠冕  (廣八  寸。長一尺六寸。至周始制旒。前後各十二用藻玉)
制三公九。儀二十四  司。養材任地。戴時象天。神人不雜。萬物有  序。生八才子謂之八凱。平九黎之亂。制氣  以教化。潔誠以祭祀。辨君臣之道。作五莖  之樂
(合為五行之根基也)  凡八代五百二十年。

[0491c09]  (十四　甲子　四)  帝嚳高辛氏  (姓姬。名岐。黃帝曾孫。玄枵孫。蟜玄子。壽一百五歲崩。葬于宜  陽)
己酉立。在位七十九年。王木德。都亳  (今偃  師縣)  師赤。松子置五行官。以勾芒為木正  (少昊  之子)  祝融為火正  (顓頊之子)  蓐收為金正
(少昊之子)  玄冥為  水正  (亦少昊子)  后土為土正  (高陽之子)  生八才子。謂之  八元。造鐺鑊鞞鼓鐘磬塤篪
(鼓以皮合木。擊乃鳴。鐘範金合土。  似鈴而不圓。高二尺二寸半。厚八分。名懸鐘。磬前長三律二尺七寸。後長二律一尺八寸。名黃鐘。磬塤
燒土為之。大如雁卵。銳上平底而有五孔。白虎通云。形如秤鎚有六孔。與周禮少別。箎以竹為之。一  尺四寸圍三寸。小者尺二。上有六孔也)  凡九代。三百五十年
(左傳曰。蒼  舒隤敱檮戭大。臨厖降庭堅仲容叔達。謂之八凱。伯奮仲堪叔獻叔豹季仲伯虎仲熊李貍謂之八元也)  。

[0491c19]  (十五　甲子　五)  帝堯陶唐氏  (姓伊祁。名放勛。黃帝玄孫。帝嚳次子。娠十四月而生。眉分八  采  。土堦茅室)
甲辰立。在位九十八年。王火德。都  平陽  (今晉州)  又遷安邑。通舜為政。一百一十八  年  (始丙寅終癸卯舜喪服二年至乙巳。壽一百八十崩。葬穀林。
諡  翼善傳聖曰堯)  號年曰  載。師具英先生。命羲和曆象日月星辰。敬  授民時。天降牝羊  (名觸邪。死埋殿右。生蓂莢草。高八尺。月朔生一葉。至望全
十五葉。望後凋一葉。至晦凋盡。有羔名獬豸。死葬殿左。生朱草長一丈。名指佞草)  立衡室  作圍棊  (三百六十路象三十六旬。教丹朱矣)  作大樂章。嘉禾茂
鳳皇來。有賢人三十二人  (未詳名姓)  立敢諫鼓洪  水九年  (命鯀及禹治之)  十日並現  (命羿射之。九禽斃于地。儒說東南有羲和國。
有女名羲和。生十日浴于海中。王時十日並現。羿射之九。唯一在焉○張羿善射人也。甞於西王母處得不
死藥。乃獸芝也。妻盜食之。奔入月宮。名嫦娥。因此月名蟾蜍。即田父矣)  。

[0492a03]  (十六　甲子　六)  帝舜有虞氏  (姓姚。名重華。字都君。顓頊六代孫。龍顏大口。目有重瞳。年二十
以孝聞於天下。三十登庸南巡。崩於蒼梧。壽一百五十矣)  王土德。都蒲坂  (今河中府)  堯時攝政二十八年。通治五十年  (丙午即真終乙未。  葬九疑山。
諡  仁聖惠明曰舜)  詠南風詩。舉十六相  (謂八凱八元也)  去  四兇
(左傳曰。驩兇黃帝子。不才人也。掩義隱德。好行兇暴。謂之渾敦。共工少昊。不才子也。毀信
廢忠崇飾惡言。謂之窮奇。鯀顓頊。不才子也。傲狠明德。以亂天常。謂之禱機三苗。黃帝之臣縉雲氏不才子。  貪于飲食。冐于貨利。謂之饕餮也)
。臣倕造漆器。使皐陶斷獄定  五刑  (書曰。五刑起自舜代。鄭注。禮曰。墨謂刲額涅之以墨。非事出入。不以道義者。以此加之。劓
即去鼻。革輿服改制度者。以此加之。剕乃刖足。決關渠踰城郭。以此加之。宮謂男去其勢女閉幽室。男女
不以禮義交通者。以此加之。大辟死罪也。寇盜劫掠者。以此加之)  作韶樂造總章
(韶有九數十一。堂上樂有六。謂柷如如漆桶。方二尺四寸。深一尺八寸。中有椎柄。以此起樂也。敔如伏虎。
背上為二十四鉏鋙。刻以木長尺許。法三九陽數之窮。戞之以止樂也。琴長三尺六寸。象三百六十日。廣
六寸。象六合。上竅曰池。下竅曰濱。前廣後狹。象尊卑也。上員下方。法天地七絃。鍊朱絲為之。長七尺二
寸。法七十二候。有說。周文武王。足五絃琴成七絃。大小二絃以合君臣之思矣。風俗通云。琴者樂之統也。  君子御之不離於身。非若鍾鼓陳于宮廟列於簨  虡
也。以其大小得中而聲韻和雅。大不諠譁而流漫。小不湮  滅而不聞。足以發人之意氣也。瑟如前注。搏拊形如鼓。以韋為之。實之以糠。擊之以節。樂球玉也。為磬
擊之使鳴也○堂下樂有五。簫如鳳翼。編竹為之。長一尺五寸。大者二十三管曰凋簫。小者十六管曰雅
簫。周禮。有二雅簫。長一尺四寸。二十四管煩簫。二十三管洞簫。長一尺二寸。  [(凵@(暴-(日/共)))/(敲-高+壴)]  鼓持柄搖之旁耳。自擊
鏞大鍾也。笙如前注。管竹為之。而有七孔也)  立十二州。葬用瓦棺  (少昊
之前。天下之號象其德。顓頊以來。天下之號因其名。若高陽高辛。皆所興之地。劉氏外紀以三皇五帝之號  為俗傳)  。

[0492a24]  三王  (中庸子曰。王往也。加以刑防政。  諡  仁義所往之謂王)  謂夏商周三代。

[0492a25]  夏　雷氏曰  (禹啟三康相宁槐芒泄隆局廑甲皐發桀。主合十七。四百三二)  。

[0492b01]  (十七　甲子　七)  夏后氏  (姓姒。名文命。字高密黃帝八代孫。鯀之子。號禹王。初舜舉禹治水。不貴尺璧  而重寸陰。三過其門而不入)
王金德。都安邑  (今均州遷陽翟)  為堯司  徒  (地官也。鄭注。一吏部尚書。亦曰天官。冡宰太宰。二兵部尚書。夏官。亦名大司馬。三戶部。地官。亦
曰大司徒。四刑部。秋官亦曰大司寇。五禮部。春官。亦曰銓長六工部。冬官。亦曰大司空。禹乃第三部)  治水十二年。乘四載  (陸行車。水行舡。泥行橇。山行輦)
開九州  (冀州東河西。西河南。南河北。兗州東南據濟。西北距河。青州東北海。西南距岱。徐州東至海。北至岱。南
及淮。楊州北距淮。南距淮。荊州北山據荊。南及衡陽。豫州西南據荊。北距河。梁州東距華山。西據黑
水。雍州西距黑水。東據龍門。西河通九道。陂九澤。度九山。決九川。堯錫玄圭告厥成功。舜薦之于天下為  嗣焉)  在位十六年
(始甲戌終己酉。東巡至會稽崩。壽一百年。  諡  受禪。成功曰禹)  號  年曰歲。建寅為正。作大夏樂。葬用  [郎/土]  (燒土為之。時
有防風氏。長四十尺)  。

[0492b12]  (甲子　八)  啟禹之子  (母化為石一云生石中)  癸未立在位九年  (一云十年)  郊禘祖宗  (禘黃帝　文祖　郊鯀　配天祖
祖顓頊　配文祖　太祖　宗禹　父)  啟祀立廟祧壇　太祖禹  (二昭二穆)  五廟。

[0492b15]  (甲子　九)  太康  (啟之子。畋于洛十旬不返。五子作歌風之。遂失其位)  壬辰立。治  二十九年。

[0492b17]  仲康  (太康之弟)  辛酉即位。

[0492b18]  帝相  (仲康子。徙都商丘。為有窮后羿所殺而篡其位。治二十八年。羿立。二年為臣寒浞所殺。寒浞
殺羿自立。十年復為夏臣靡誅之已上三主。通合四十年)  。

[0492b20]  (甲子　十)  少康  (相之子。母曰有仍氏。有田一成。有眾一旅。滅于獟  豷  。還禹舊邦。是為中興)  。

[0492b21]  癸未立。治四十九年  (作箕  箒  秣酒)  宁  (少康子)  癸卯立。  治十七年。

[0492b23]  槐  (宁之子)  庚申立。在位二十六年。

[0492b24]  芒  (槐之子)  丙戌立。治十八年。

[0492b25]  (甲子　十一)  泄  (芒之子)  甲辰立。在位十六年。

[0492b26]  不降  (泄之子)  庚申即位。治五十九年。

[0492b27]  扃  (不降弟)  己未立。在位二十一年。

[0492c01]  (甲子　十二)  廑  (扃之子)  庚辰即位。治二十年。

[0492c02]  孔甲  (不降子。好事鬼神。淫亂。夏氏德衰。諸侯叛之)  幸丑立。在位三  十一年  (湯王始生)  。

[0492c04]  (甲子　十三)  皐  (孔甲之子)  壬申立。治十一年。

[0492c05]  發  (皐之子)  癸未即位。治十年  (一云十一)  。

[0492c06]  桀  (發之子。名履癸。嬖有施氏女曰未喜。淫湎暴虐荒色迷酒。峻宇彫牆民墜塗炭。以諫為妖。殺關龍逢  焚黃圖)  。

[0492c08]  (甲子　十四)  (二臣。大廢夏道。時有二日閉明晦自分。湯伐之放于南巢而死  諡  賊仁多殺曰桀)  壬寅
即位。都安邑。治五十二年。

[0492c10]  凡十七代。通四百三十二年。

[0492c11]  (十八)  殷　雷氏曰  (降及殷湯外丙仲壬太甲沃丁太庚小甲雍已太戊仲丁外壬河亶甲祖
乙祖辛沃甲祖丁南庚陽甲盤庚小辛小乙武丁祖庚祖甲廩辛庚丁武乙太丁帝乙。帝辛。王三十主。六百二  九)  。

[0492c14]  (甲子　十五)  湯  (姓子氏。其先高辛子契十四世孫。始祖  [├/(咼-┌+乂)]  為堯司徒官)  王水德。都  亳
(今偃師縣即毅熟也)  昭明○相土○昌生○曹圍○  冥○振○微○報丁○報乙○報丙○主壬  ○主癸  (生子履也)  王名履
(字天乙。以乙日生也。黃帝二十一代孫。其先契。母簡狄。吞  於玄卵。剖背而生。契以玄鳥因子而生。故姓子氏。有改祝德及禽獸矣)  夏桀不道。舉
伊尹為相。伐之承祚。東征西怨南征北怨。  大旱七年。自責六過燒身。乃雨。乙未立。大  治十三年。壽一百歲建丑為正。號年曰祀  (  諡  曰除虐去殘)
代有彭祖  (姓籛。名鏗。賢大夫也。壽八百歲。好述古事。  諡  曰彭祖)  。

[0492c23]  外丙  (湯次子)  治三年○仲壬  (外丙弟)  治四年。

[0492c24]  太甲  (湯長孫。太丁子。立而不明。伊尹放諸桐宮。三年悔過。復迎歸  亳  。政其位)  治三十  三年。立廟六  (
[├/(咼-┌+乂)]  二昭湯二穆)  太甲郊祀祖宗  (禘帝嚳文祖　郊冥  配天祖　祖契　配文祖太祖　宗湯　父)  太甲祀。

[0492c27]  (甲子　十六)  沃丁  (太甲子)  辛巳立。治三十年  (八年伊尹卒)  。

[0492c28]  太庚  (沃丁弟)  治三十年  (一云二十五年。古今紀三十五年)  。

[0493a01]  (甲子　十七)  小甲  (太庚子)  治十七年  (七年二月甲申朔起曆)  。

[0493a02]  雍己  (小甲之弟殷道廢)  治十二年。

[0493a03]  (甲子　十八)  太戊  (雍己弟。初立不道。諸侯叛之。以伊尹子陟為相。殷道復興)  治七十  五年。

[0493a05]  仲丁  (太戊子自亳遷開封陳留)  治一十七年  (一云十一)  。

[0493a06]  (甲子　十九)  外壬  (仲丁弟)  治十五年○河亶甲  (外壬弟復遷于相殷  又衰)  治九年。

[0493a08]  祖乙  (亶甲子又遷于耿。今河東皮氏縣。巫賢任職興)  治一十九年。

[0493a09]  (甲子　二十)  祖辛  (乙之子)  治十六年○沃甲  (祖辛弟)  治二  十五年。

[0493a11]  祖丁  (沃甲兄祖辛弟)  治二十五年○南庚  (沃甲子)  治二十  九年。

[0493a13]  陽甲  (祖丁子)  治十七年。

[0493a14]  (甲子　二一)  盤庚  (陽甲弟。改殷曰商。復遷都于亳)  治十八年。

[0493a15]  小辛  (盤庚弟)  治二十一年  (殷道衰。百姓思先帝。作盤庚三篇)  。

[0493a16]  (甲子　二二)  小乙  (小辛之弟)  治二十二年。

[0493a17]  武丁  (小乙子。以傳說為相。修德布政。天下咸歡。書曰。高宗諒闇三年君不言。禮云。三年之喪君不  言。百官咸聽冡宰)
治五十九年。壽一百歲。廟號高宗。

[0493a19]  (甲子　二三)  祖庚  (武丁子)  治七年○祖甲  (祖庚弟商道廢)  治十六  年。

[0493a21]  廩辛  (祖甲子)  治六年○庚丁  (廩辛弟。遷于朝歌。今衛州界)  治二  十一年。

[0493a23]  武乙  (庚丁子。不道慢神虐民。獵河渭間。暴雷震死)  治四年。

[0493a24]  (甲子　二四)  太丁  (武乙子)  治三年○帝乙  (太丁子商道衰)  治三十  七年。

[0493a26]  (甲子　二五)  紂辛。一名受  (帝乙之子。微子啟弟。啟之母賤。在朝不得嗣位。辛母正后。
承祚不道。內嬖妲己。外用惡來。設酒池肉林糟丘。使男女裸形相逐其間。作長夜宮。計一百二十日為一晝
夜。制炮烙刑熱熨斗。衣寶玉衣剖賢人之心。斮朝涉之脛。諸侯叛亂。武王克之。以衣蒙頭。赴火而死)  治三十一年  (  諡  曰殘義損善曰紂)  殷有三仁
(箕子微子叔比干也)  丁位  即位。

[0493b03]  凡三十主通六百二十九年。

[0493b04]  周　雷氏曰  (下迨有周文武成康昭穆共懿孝夷厲宣幽檇平桓莊僖惠襄頃匡定簡靈景
悼敬元貞哀考威烈安夷顯聖慎靚赧歸。秦王三十。七八百六七)  。

[0493b06]  (十九　甲子　二六)  文王  (姓姬氏至武王都于鎬。今京兆)  王木德。其先起于  后稷
(帝嚳之妃姜嫄。履大人迹而生。多有異相。棄之阨巷。牛馬不踐。移山獸育。置水禽養。復收而  育。故名棄姓。好種植事。堯為稷官。功封于邰。曰后稷也)
不窋○鞠○公劉  ○慶節○皇僕○差弗○毀渝○公非○高  圉○亞圉○公祖類○太王亶父  (一曰古公)  生三  子太伯虞仲季歷
(文王父也。初國于豳。古公遷于岐伯仲知古公欲立季歷以傳  昌。乃奔荊蠻。果立歷以傳昌也。古今記世紀有異于史記。)  王名昌  (季歷子。一名大王。少子都
豐為紂西伯。大有賢德)  在位五十年  (壽九十七。  諡  忠信接禮曰文)  重八  卦之爻為周易
![T49p0493_01.gif](/cb_tripitaka_web/figures/T/T49p0493_01.gif) 乾六宮數有九三十六  老陽也
![T49p0493_02.gif](/cb_tripitaka_web/figures/T/T49p0493_02.gif) 坎一宮七數二十二少陽也
![T49p0493_03.gif](/cb_tripitaka_web/figures/T/T49p0493_03.gif) 艮八宮七數二十八少陽也
![T49p0493_04.gif](/cb_tripitaka_web/figures/T/T49p0493_04.gif) 震三  宮七數二十八少陽也
![T49p0493_05.gif](/cb_tripitaka_web/figures/T/T49p0493_05.gif) 巽四宮八數三  十二少陰也
![T49p0493_06.gif](/cb_tripitaka_web/figures/T/T49p0493_06.gif) 離九宮八數三十二少陰
![T49p0493_07.gif](/cb_tripitaka_web/figures/T/T49p0493_07.gif) 坤二宮六數二十四老陰
![T49p0493_08.gif](/cb_tripitaka_web/figures/T/T49p0493_08.gif) 兌七宮
八數三十二少陰。每卦有六爻六神名。主  吉凶之事。謂青龍朱雀白虎玄武騰蛇勾  陳。

[0493b23]  (甲子　二七)  伯夷叔齊  (姓墨。孤竹君子)  聞西伯善養老。歸之  (虞芮有爭愬于西伯。又請紂去炮烙之刑)  。

[0493b25]  (二十)  武王發  (文王子周公兄)  既立。以太公望為師。周公  旦為輔。召畢之徒為左右。同謀伐紂。起兵
洧水。諸侯不期會者八百。皆云。紂可伐矣。  戊午日兵臨孟津。癸亥夜陳于商郊。甲子  戰于牧野。前徒倒戈血流漂杵。既克殷。大  定天下
(歸馬華山之陽。放牛桃林之下)  倒載干戈。在位七年  (壽九  十三。葬于鎬。  諡  克定禍亂曰武)  禮曰。天下有王。分地建國置  都立邑
(古制。王畿千里。公百里。侯七十里。伯子男各五十里。不及曰附庸。周置王畿千里。公  五百里。侯四百里。伯三百里。子二百里。男一百里。不及曰附庸)  葬之以翣
(世本曰。武王作  翣。其形如扇。置牆以飾棺)  乙卯立。建子為正。

[0493c07]  十四國諸侯  (隨王代封各出其次)  雷氏曰  (鄭宋晉吳衛秦齊魯陳  杞  曹蔡  燕召楚蠻。諸侯十四)  。

[0493c09]  吳太伯  (太王子。與弟虞仲奔于荊蠻。斷髮文身示不可用。以辟季歷。荊人立為君。號曰勾。
吳。武王克殷。封章為吳章。至壽夢十九世稱王夢生四子。次曰季扎。大有賢德。欲立扎。扎讓
兄諸礬。吳人同立扎。扎又舍之。至餘祭立封扎于延陵。自太伯至夫差。二十五世。越王勾踐  滅之。周章至夫差。二十一君。六百五十五年。敬王時也)  列子曰。昔吳
太宰問孔子曰  (夫子聖者與。曰丘博識強記。非聖人也。三王聖者與。曰三
王善用智勇。聖非丘所知。五帝聖者與。曰五帝善用仁信。聖則非丘所知。三皇聖者與。曰三皇
善用時政。聖則丘弗知。太宰嚭駭曰。然則孰為聖者與。夫子有閒動容而對曰。西方有聖者  焉。不治而不亂。不言而自信。不化而自行。蕩蕩乎民無能名焉)  。

[0493c17]  齊太公望  (亦名呂尚。東海人也。本姓姜氏。其先佐禹治水有功封于呂。文王卜得飛熊
之兆。獵渭而會。曰吾望子久矣。因名呂望。一名武師。伐紂。亦名尚父。封于營丘。今青州臨
淄也。至小白稱桓公。始覇。自太公下。丁公呂伋乙公癸公哀公胡公獻公武公厲公文公成公
莊公釐公襄公桓公孝公昭公懿公惠公傾公靈公莊公景公儒子悼公簡公平公宣公康為田和  篡滅。共三十君七百四十七年。當周安王十七年也)  管仲鮑叔甯戚  晏子之徒
(景公之前後也)  。

[0493c23]  陳胡公滿  (有虞之後。姓媯氏。昔舜為庶人。堯妻二女居于媯妠因以為姓。武王克殷。
乃求舜後。得滿。封于陳以奉舜祀。是為胡公。自胡公下。申桓孝慎幽釐武英平文桓厲莊宣穆  共靈成哀惠懷湣。二十三君。六百五十三年。敬王四十一年。為楚滅之也)
。

[0493c26]  祀東樓公  (夏禹之後。殷時或封或絕。武王克殷于祀陳留。雍丘縣是也。自東樓公。至
簡公春。一十九君。五百三十九年。定王二十四年楚惠滅之)  。

[0494a02]  曹叔振鐸  (文王第六子。武王弟。封之于曹。今濟陽定陶縣也。至伯陽。好田弋。怠政而
亡。後曹伯背晉于宋。自振鐸下。太伯仲君宮伯孝伯夷伯幽公戴伯惠伯顧伯穆公桓莊僖昭共
文宣成武平悼襄隱靖伯陽。二十六世。六百四十五年。敬王三十三年。為宋景公滅之也)  。

[0494a05]  蔡叔度  (文王第五子。武王弟。克殷後。封叔鮮于管。封度于蔡。使二相紂子武庚。一
名祿父。治殷餘民。自度至侯齊。二十七君。五百二十七年。當定王時。為楚滅之)  。

[0494a07]  魯周公旦  (文王第四子。武王克殷。封少昊之墟。今兗州仙源縣也。公不就。留佐武
王。武王崩後輔成王。使子伯禽代就于魯。公誡曰。我文王子。武王弟。成王叔。于天下亦不賤
矣。然我一沐三握髮。一食三吐哺。起以待士。恐失天下賢人。子之魯。母以國驕人。伯禽受命
于魯。自伯禽下。考煬幽魏厲獻真武懿伯御孝惠隱桓莊閔僖文宣成襄昭定哀悼元穆共康景
平文傾。三十四君。九百一十五年。至秦莊襄元年楚考烈王滅之○隱公春秋始哀公卒。哀公十  六年孔子卒)  。

[0494a13]  燕召公奭  (與周同姓。武王克殷。封于燕。成王時。召為三公。主  陝  西。甚得兆民之意。巡
行鄉邑。有甘棠樹。決獄其下。召卒民思伯。不敢伐之。作甘棠詩焉。自公之下。元世王惠侯釐
傾哀鄭繆宣桓莊襄桓宣昭武文懿惠悼元平簡獻孝成湣釐桓文易王子噲昭惠武成孝今喜。三  十七君。八百九十四年。秦始皇滅之)  。

[0494a17]  (二十一)  成王誦  (武王子都于洛)  年十三即位。周公攝政。  制禮作樂。天下和睦。七年歸政于王。卜世
三十。卜年七百。治四十七年。周公定君臣  禮樂成王褒之。制三公  (太師太  傅  太保)  九卿  (一太常主音樂。二光
祿主酒饌。三大理主刑律。四宗正主皇親。五太府主庫藏。六司農主種植。七鴻臚主蕃客。八太僕主車馬。  九衛尉主敷設)  二十七大夫  (九品各三)
八十一元士。重定五  刑立七廟制。禮曰  (王制。天子七廟。三昭三穆與太祖之廟而七。注曰。此周制。
七廟太祖及文武二祧與清廟四七。太祖社稷也。昭明也。察下為義。穆肅也。敬上為義。太祖居西面東。三
昭面南。三穆面北。凡穆主藏文廟。昭主藏武廟。有禱出主祭于壇。文武二祧朝享之。皆四孟月○五代祖  主藏之于祧有禱則出遷祭之。無禱乃止矣)  。

[0494b01]  ![T49p0494_01.gif](/cb_tripitaka_web/figures/T/T49p0494_01.gif)

[0494c01]  祭法曰  (凡祭有四。春祭曰  [袀-二+、]  薄也。夏祭曰禘弟也。秋祭曰甞。嗜百穀味。冬祭曰烝進也。品物進
之。天子祭天地。一年九祭。三祭昊天。六祭五方。大帝。諸侯祭社稷。大夫祭五祀。司命中  [霝/田]  門行厲五也
○諸侯五廟。太祖與二昭二穆。大夫三廟。太祖與一昭一穆適士官師二廟。庶士一廟。庶人無廟。祭之于  寢矣)  郊禘祖宗
(禘帝嚳文祖配文祖太祖○郊稷配天亦祖文王　宗武王　父也)  成王  祭三  (天曰祭。地曰祀。人鬼曰享也)  明堂制
(布政之宮也。在國之陽三里之外。七里之  內。丙巳之地。東西九筵。南北七筵。東西凡五室。南北亦然。上員法天。下方法地。八窓象八風。四闥法四
時。九室法九州十二階法十二月。三十六戶法三十六旬。七十二牖法七十二氣。四廟九室十三位也)  制  冕旒袞服  (有十二章)  ○○
![T49p0494_02.gif](/cb_tripitaka_web/figures/T/T49p0494_02.gif) 日月星辰  (三象其明)
龍  (象其  變化表聖人德)  華蟲  (雉也象其文也)
![T49p0494_03.gif](/cb_tripitaka_web/figures/T/T49p0494_03.gif) (宗彝宗庶虎蚔之蜼也。象其
其孝)  藻  (水草也象其潔)  粉米  (為米而粉象其養人)  山  (貴靜取其性不取其勢也)  火  (以圓  也取其神不取其銳)
![T49p0494_04.gif](/cb_tripitaka_web/figures/T/T49p0494_04.gif)
(白與黑謂之黼。為之斧形取其善斷)
![T49p0494_05.gif](/cb_tripitaka_web/figures/T/T49p0494_05.gif)
(黑與青謂之黻。兩巳相背取其能辨。是以繪繡  服上)  丙戌即位。

[0494c14]  (二十二)  稷神  (昔厲山氏之子。名桂善植五穀。夏禹之前。皆配祀稷。周公后稷代之。自周而下。
皆配祀矣。五穀之長。祀以報其功也。五穀者。稻梁菽麻麥。分成百也)  。

[0494d02]  (二十三)  宋晉衛楚四國成王封  (同姓者。長曰伯父。幼曰叔父。異姓者。  長曰伯舅。幼曰叔舅)  。

[0494d04]  宋微子啟  (紂之庶兄。武既克殷。啟乃持祭器造于軍門。袒肉面伏。左牽羊右把茅。膝行而前。
武王遂釋微子。封紂子武庚以續殷祀。使管蔡二叔傅之。武王崩。周公輔成王。殷叛王命誅武庚。乃封啟代  殷為宋。今睢陽也。後至襄公。始  覇
。自啟下。微仲稽丁湣湯厲釐惠襄戴武宣穆殤莊湣姑桓襄成昭文共平  元景昭悼伏辟別成。偃公稱王淫亂無道。諸侯與齊魏楚伐之三分其地。凡三十三君。八百三十年。當周赧
王三十九年也)  。

[0494d09]  晉叔虞  (字子干。武王子。成王弟。成王與叔虞戲削桐葉為圭。以與虞曰。以此封君。史佚因請擇
日立叔虞。王曰。吾與戲焉。佚曰。天子無戲言。遂封于唐。今河東皮氏也。叔虞子爕是為晉侯。至獻公滅
虢始都。後文公重耳始覇。自叔虞下。爕武成厲靖釐獻穆殤文昭孝鄂哀湣獻惠懷文襄靈成景厲悼平昭頃  定出哀幽烈孝靜公也。三十六君。七百四十九年。安王時韓魏趙滅之)
。

[0494d13]  衛康叔  (文王第九子。武王同母弟。成王以殷餘民。封康叔為衛公。居河淇之間。故商墟也。至元公
徙野王縣。今河內也。自康叔下。康伯孝嗣康靖真頃釐共武莊桓宣惠辛懿文成共穆定獻殤襄靈出莊班起
悼敬昭懷慎聲成平公嗣懷元君角。凡四十三君。九百年也。秦二世廢君角為庶人)  。

[0495a02]  楚熊繹  (顓頊之後。至季連以勞為氏。後裔熊繹也。成王舉文武勤勞之後嗣。封繹于楚蠻。今江陵
枝江縣也。至申君徙都壽春。自繹至負芻。二十五君。計七百八十九年。歸秦)  。

[0495a04]  (二十四)  康王釗  (成王子)  召畢二公。受顧命而相之。  二世安寧。刑錯不用四十餘年。治五十二  年。癸亥即位。

佛祖歷代通載卷第二

* * *

【經文資訊】大正藏第 49 冊 No. 2036 佛祖歷代通載  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
