一切經音義卷第三十一
翻經沙門慧琳撰

  * [0511a05]  楞伽阿跋多羅寶經四卷　慧琳 

[0511a06]  入楞伽經十卷　玄應

[0511a07]  大乘入楞伽經七卷　慧琳

[0511a08]  菩薩神通境界經三卷

[0511a09]  大薩遮尼乾子經七卷　慧琳

[0511a10]  密嚴經三卷　慧琳

[0511a11]  後譯密嚴經三卷　慧琳

[0511a12]  首楞嚴三昧經三卷　慧琳

[0511a13]  觀普賢行經一卷　慧琳

[0511a14]  諸法無行經二卷　慧琳

[0511a15]  諸法本無經三卷　慧琳

[0511a16]  無極寶三昧經一卷　慧琳

[0511a17]  慧印三昧經一卷　慧琳

[0511a18]  如來智印經一卷　慧琳

[0511a19]  寶如來三昧經二卷　慧琳

[0511a20]  大灌頂經十二卷　玄應慧琳再修

[0511a21]  右十六經六十三卷同此卷音。

楞伽阿跋多羅寶經第一卷

玄應撰慧琳又添

[0511a24]  楞伽  (山名也梵語正言  [馬*夌]  迦寶名也  [馬*夌]  音勒鄧反阿跋多羅此云人謂入此山中而說此經也)  。

[0511a25]  海濱  (下必民反字林濱水崖也)  。

[0511a26]  錯繪  (胡對反論語云繪事後素鄭玄曰繪畫也集五彩曰繪經從貴說文織絲餘也或音櫃非經義云也)  。

[0511a27]  瞪矚  (宅耕反通俗文云直視曰瞪)  。

第二卷

沙門慧琳添

[0511b01]  免  [刀/月]  (上土固反說文云獸也象踞後點象其尾也象形字也兔頭與  [奐-大+比]  頭同故從  [奐-大+比]  省也)  。

[0511b02]  龜毛  (愧逵反字統曰龜水介蟲也外骨而肉內也從它龜頭與它頭同天地之性也廣  [一/(尸@肉)]  無雄龜鼈之類以它為雄
左象其足右象背文頭尾象形)  。

[0511b04]  蚊蜹  (上勿分反俗字也正從  [虫*虫]  作蟁說文云囓人飛蟲子也下  [(卄/豕)*生]  銳反國語蜹蛾蜂蠆皆能害人也顧野王曰今有
蟲蜹善囓人俗謂之含毒此即蟲也)  。

第三卷  (無字音訓)

第四卷

玄應

[0511b08]  譚婆  (徒南反今借為談紺反謂西國食狗肉人也)  。

入楞伽經

第一卷  第二卷

玄應

(先不音訓)

第三卷

[0511b12]  樚櫨  (又作  [車*賣]  轤二形同力木反又力胡反即今用之汲水者也)  。

[0511b13]  因榍  (又作  [楔-大+廾]  同先結反江南言櫼子林反  [楔-大+廾]  通語也)  。

第四卷

[0511b15]  打摑  (書或作馘同古麥反此亦假借耳)  。

第五第六第七

玄應

(先不音)

第八卷

[0511b18]  韭  [薤-韭+(ㄆ/韭)]  (又作  [(?/八)*(又/韭)]  同諧戒反說文菜也葉似韭)  。

[0511b19]  罝罟  (古文  [(ㄇ@︿)/組]  [(ㄇ@︿)/(樝-木)]  二形同子邪反尒雅免  [(ㄇ@人)/古]  謂之
[(ㄇ@人)/且]  注云  [(ㄇ@人)/且]  遮也遮取兔也  [(ㄇ@人)/古]  音古繩網也)  。

[0511b20]  機發  (說文射發機音機發之機也經文作  [角*發]  收繳具也)  。

[0511b21]  屍陀林  (正言尸多婆那此名寒林其林幽  [遽-虍+穴]  而寒因以名也在王舍城側陀者多也死人多迸其中今總指
棄屍之處名屍陀林者取彼名)  。

第九卷

[0511b24]  [菛@(一/艮)]  [卄/碭]  (力盎反下徒盎反埤蒼毒草也經文作蓎非體也)  。

[0511c01]  珂乳  (枯何反螺屬也潔白如雪經文作  [骨*可]  軻二形非也)  。

第十卷  (先不音訓)

大乘入楞伽經七卷

翻譯沙門慧琳音

經序

長安四年天后御製

[0511c05]  楞伽  (上勒登反俗字也正作棱從木夌聲或作槾為是梵語不求字訓正梵音云  [馬*夌]  迦山名也勒鄧反去聲並上聲
字也此亦寶名也此山多饒此寶故以為名在南海中師子國西南隅海島大山也)  。

[0511c07]  妙鍵  (乾偃反上聲字也鄭注周禮云鍵壯也方言自關而東陳楚之間謂鑰為鍵考聲云車鎋也說文鍵鉉也從金  建聲也)  。

[0511c09]  混假名  (魂穩反上聲字也考聲云水流大皃也集訓云混沌氣象未分也古今正字從水昆聲也)  。

[0511c10]  多舛  (啜兖反集訓云舛剝也雜也韻詮云不齊也說文對臥相背也從夕從  [牙-才+十]  又音春刃反亦通啜音川劣反又音  衰
[牙-才+十]  音苦兀反)  。

[0511c12]  潁水  (營炅反漢書云潁水出潁川陽城縣陽乾山至下蔡入淮水也豫州浸川也炅音癸井反潁字從水頃聲)  。

[0511c13]  于闐  (田練反胡語國名也屬龜茲國地乳即安西之西南二千餘里亦名地乳國也)  。

[0511c14]  齊馥  (音伏考聲云香氣皃也形聲字也)  。

[0511c15]  奧賾  (上烏告反又音於六反訓義並同廣雅奧藏也郭注方言室中隱奧處也說文云究也室之西南隅也字統從  宀  [出/八/六]  聲也
[出/八/六]  音弓六反下從廾音拱上從古文六字也宀音綿從米作奧者非也下柴革反考聲賾深也集訓云深含也  易曰聖人有以見天地之至賾劉瓛曰
[(厂-一)*臣*頁]  者幽深之極稱也古今正字從  [姬-女]  責聲說文字林並闕  [姬-女]  音以之反)  。

[0511c18]  菲薄  (上孚尾反郭注方言云菲謂微薄也形聲字也下傍莫反考聲云不厚也古今正字從草從水從博省聲)  。

[0511c19]  媿恧  (上鬼位反杜注左傳云媿慙也博雅媿耻也說文從女鬼聲或從心作愧下女六反方言恧慚也山之東西自
愧曰恧小尒雅云心愧為恧說文亦慚也從心而聲也)  。

大乘入楞伽經卷第一  (于闐三藏實叉難陀奉詔譯翻經沙門慧琳音)

[0511c22]  咄吒迦音  (上都骨反吒嘲革反迦薑佉反梵語不求字義唐云喜悅之音也經作都咤迦不切當故改字  音之)  。

[0511c24]  迴眄  (眠遍反韻英云斜視也說文目偏合也從目丐聲丐音  [沔-丏+丐]  上聲字也)  。

[0512a01]  髀脇  (上鼙米反前卷契大乘經下卷音義中已釋下杴業反考聲脇肋也說文  [日*土]  兩傍也從肉劦聲也或作脅亦同
劦音叶從三力經三刀非正字也肋音勒也)  。

[0512a03]  如虹拕暉  (上音紅字書云虹螮蝀也拕音他左反上聲字也如木臥皃也考聲曳也又平聲又通湯何反  集訓云曳挽也見有拕曳之語從手它聲從水者誤也)
。

[0512a05]  遞相  (提禮反郭注尒雅云遞謂更易也說文從辵遞聲虒音天伊反經文作递或作遆俗字也)  。

[0512a06]  幰葢  (軒偃反釋名云車幰所以禦熱也考聲云車葢也顧野王云今謂布  [幔-又+力]  張車上為幰也說文從巾憲聲也)  。

[0512a07]  [藤-月+舟]  樹  (鄧能反考聲云蔓莚之類吳越謂之藤藤有數種從草從舟從  [券-刀]  從水  [券-刀]  音卷也)  。

[0512a08]  [麩-夫+廣]  麥  (虢猛反考聲云大麥也俗亦呼青稞為  [麥*廣]  麥字從麥從穬省聲也經從禾作穬穀也非此義也)  。

[0512a09]  臆度  (鷹力反說文臆匈骨也從肉意聲古文正作肊從肉從乙會意字也)  。

第二卷

[0512a11]  [涅-土+(出/大/((犀-尸)-牛+十))]  流  (袍冐反考聲云  [涅-土+(出/大/((犀-尸)-牛+十))]
者猝雨水流也說文從水  [日/出/八/((犀-尸)-牛+十)]  聲也  [日/出/八/((犀-尸)-牛+十)]  字從日從出從廾廾音拱從
[(犀-尸)-牛+十]  [(犀-尸)-牛+十]  音滔從米者誤也)  。

[0512a12]  溟壑  (上覔瓶反司馬彪注莊子云溟謂南北極也去日月遠故以溟為名也說文從水冥聲下呵各反前相續解脫  經已釋訖也)  。

[0512a14]  慣習  (關患反文字典說慣習也左氏傳曰譬如射御慣則能獲禽獸從心貫聲)  。

[0512a15]  分析  (星績反聲類云析劈也孔注尚書云析亦分也說文破木也從木從斤或從斤作析亦通經文從手作折誤也)  。

[0512a16]  躁動  (遭奧反前寶雨經第八卷釋訖說文從走作趮也)  。

[0512a17]  縷  [疊*毛]  (綠主反說文縷線也從糸婁聲婁音樓下恬協反前持人菩薩經第四卷已釋訖也)  。

第三卷

[0512a19]  脣腭  (五各反考聲腭齗也經文作齶俗字也說文谷口上河也從口上象其文理也)  。

[0512a20]  因楔  (先節反深密解脫經第三卷已釋訖經作榍門閫也非此義也)  。

[0512a21]  詹蔔  (上之廉反下明北反西國香名也經詹字從竹作簷簷謂簷楹也非此義也)  。

[0512a22]  謦欬  (上輕挺反下開愛反前卷音義不退轉法輪經第一卷中已具釋訖也)  。

[0512a23]  不瞬  (輸閏反說文瞬目開闔數搖也正作瞚從目寅聲也)  。

第四卷

[0512b01]  鸚鵡  (上厄耕反下音武山海經曰黃山有鳥其狀如鴞青羽赤喙人舌能言名曰鸚鵡郭注云今鸚鵡舌似小兒舌
脚指前後各兩爪扶南外出毛羽五色者亦有純白者白者稍大如鷹禮記曰鸚鵡能言不離飛鳥是也說文二字皆從  鳥嬰武亦聲或作  [母*鳥]  也)  。

[0512b04]  在礦  (古猛反字書正作鉗廣雅云  [金*截]  璞謂之礦也說文銅  [金*截]  璞也或從石黃聲經作鑛亦通也)  。

[0512b05]  蠶繭  (上雜含反說文蠶吐絲蟲也從  [虫*虫]  朁聲替音七感反下堅典反說文蠶衣也從糸從虫芇聲芇音眠象蛾兩角
相當也經文作蠒俗字也古文作絸也  [虫*虫]  音昆也)  。

第五卷

[0512b08]  釋揭羅  (建謁反梵語諸天名也)  。

[0512b09]  [打-丁+夒]  亂  (而沼反說文  [打-丁+夒]  煩也從手從夒經從憂作櫌非也夒音奴刀反)  。

[0512b10]  羼提  (察莧反梵語唐云忍辱也)  。

第六卷

[0512b12]  雕鷲  (上鳥寮反下酋袖反郭注穆天子傳云雕食麞鹿鳥也郭注山海經云鷲亦雕也師曠曰南方有鳥名曰羌鷲  黃頭赤目五色皆  [佫-口+用]
也說文鷙鳥黑色多子也雕亦鷙鳥類也從周聲也鷲字從鳥就聲鷙音至)  。

[0512b14]  籠檻  (祿紅反前入定不定印經序音中已釋訖下咸黯反王逸注楚辭云檻櫃車也牢檻也說文檻圈也亦籠也從  木監聲經從手誤也)  。

[0512b16]  稠胞  (上直流反下白茅反案稠胞者皆謂在母腹蔭中也經作脃音七銳反非經義稠字說文從禾周聲也)  。

[0512b17]  瘡竅  (啟叫反鄭注禮記云竅孔也說文從穴敫聲敫音經鷁反)  。

第七卷

[0512b19]  昏墊  (點念反孔注尚書云下民昏墊墊溺也杜注左傳云墊羸困也說文下也從土執聲)  。

[0512b20]  駝驢  (上唐河反郭注山海經云  [馬*橐]  駝也日行三百里負千斤周書王會正以  [馬*橐]  駝為獻顧野王云有肉鞌能負重善
遠行北方饒之蕃畜也說文從馬它聲  [馬*橐]  音湯洛反經作駝俗字也)  。

[0512b22]  剎膩迦  (上音察正作擦中尼致反梵語也)  。

[0512b23]  [蠃-亡+(└@人)]  鼓  (上魯戈反前不退轉法輪經第四卷已釋訖下姑戶反說文從豈從支經文從皮作皷非也豈音朱樹反支音  之正支字也)
。

[0512c01]  羯磨  (建列反梵語也)  。

[0512c02]  擯棄  (上音鬢司馬注莊子云擯亦棄也說文從手賓聲下詰利反說文正作棄訓云損也從廾華從  [梳-木]  籀  文作  棄廾音拱華音半安反
[梳-木]  音土忽反經文從云作弃古字也)  。

[0512c04]  迦旃延  (上音加中之然反梵語也)  。

[0512c05]  憍拉婆  (上音驕次藍合反梵語也)  。

[0512c06]  毱多  (弓六反正作匊梵語)  。

[0512c07]  次篾  (眠結反梵語也)  。

[0512c08]  抨酪  (普萌反下音洛)  。

[0512c09]  鵂鶹  (上音休下音  [亞/田]  文字典說云鵂鶹怪鴟也並從鳥休  [亞/田]  皆聲也)  。

[0512c10]  孔隙  (卿逆反顧野王云隙猶穿穴也廣雅裂也史記云若白駒之過隙也說文壁際孔也從  [阜-(口/十)+(耜-耒)]  從  [少/日/小]
[光-兀+(日/小)]  亦聲  [光-兀+(日/小)]  音  同上從二小從白經從巢作隟非也)  。

菩薩行方便境界神通變化經三卷

[0512c13]  (右此經即是宋朝時前譯薩遮尼乾子經並無難字可音訓)  。

大薩遮尼乾子經卷第一

[0512c15]  犛牛  (夘包及亦曰毛牛山海經云潘侯之山有獸狀如牛而四節生毛名曰犛牛郭璞曰背膝及胡尾皆有長毛出  西南夷也)  。

第二卷

[0512c18]  斸斫  (上家錄反钁  [石*屬]  也經文作琢音卓義亦通用下章若反斤斧斫也前已具釋也)  。

[0512c19]  射師  (虵夜反周禮云六藝三日五射說文云弓弩發於身而中於遠從身從矢作  [身*矢]  會意字也古文從寸寸法度也  又音石)  。

[0512c21]  橋梁  (上巨驕反渡水梁也從木喬聲喬字上從夭也)  。

[0512c22]  蜂  [此/朿]  (醉髓反說文下從朿朿音此恣反)  。

[0512c23]  唱嘯  (音笑長嘯也卷舌於喉中吹之聲如鸞鳳也)  。

[0512c24]  椎鍾  (直追反或作槌俗字也字從木從隹假借字也)  。

[0513a01]  機發  (藩鞿反考聲云動也去也開也明也起也舉也經從角作醱非也)  。

[0513a02]  琢石火  (上音卓毛詩傳曰治玉曰琢從玉豖聲豖音丑錄反)  。

第三卷

[0513a04]  谿谷  (上啟奚反郭注尒雅云水注川也說文云山瀆無所通者曰谿從谷奚聲經從山作嵠或從水並非)  。

[0513a05]  貓貍  (上夘包反顧野王云似虎而小人家所畜養獸也用令捕鼠者下里知反顧野王云似虎而小貓之類野獸
好偷人家鷄食之說文伏獸也晝伏而夜行貓貍二字並從豸形聲字也)  。

[0513a07]  鷹鷂  (上億矜反鄭箋毛詩云鷙鳥也顧野王云即爽鳩也形聲字下遙要反顧野王云似鷹而小說文亦鷙鳥也從  鳥  [榣-木]  聲也)  。

[0513a09]  鞾等  (吁和反或從化作靴二字並從革皆俗用字也說文作屩從履省和聲也亦轉注字也)  。

[0513a10]  枷鎻  (上音加下桑果反前音義已重重訓釋也)  。

[0513a11]  遞共  (上提禮反上聲字或作递代也迭也從虎從辵  [虒-虎]  聲也  [虒-虎]  音系也)  。

[0513a12]  覘伺  (上諂劒反又考聲云覘者即候視也或作  [目*占]  竊視也春秋傳曰公使覘之信也從見占聲也下音四也)  。

[0513a13]  [豆*斗]  稱  (上當苟反下尺證反)  。

[0513a14]  釣  [身*矢]  (上雕叫反考聲云釣也懸也引也或作魡)  。

[0513a15]  [言*(厂@(朔-月))]  諸鬼神  (上音素考聲陳理也論語譖也或作  [言*朔]  愬說文告也從言  [厥-欠]  聲也
[厥-欠]  音尺)  。

[0513a16]  窳墯  (上逾主反考聲云窳  [娕*頁]  也如瓜繫於蔓故從二瓜如人在深室  [娕*頁]  而不出會意字也)  。

[0513a17]  攄蒲  (上勅猪反考聲云攄舒也廣雅云張也司馬相如封禪文攄散也文字典說從手慮聲下步謨反案櫖蒲者博  弈賭戱也經從雩作摴非也)  。

[0513a19]  棊博  (上音其博物志日舜造圍棊而丹朱善圍棊孔子曰不有博弈者乎為之猶賢乎案彈棊始自魏宮文帝好之
每用手巾拂之無不中者下謗莫反六博也從十)  。

[0513a21]  貳物  (湯得反從人借便錢物曰貳從貝弋聲也弋音翼也)  。

[0513a22]  蟲螟  (上逐融反說文云有足謂之蟲無足曰豸從三虫經作虫非也下覔瓶反毛詩傳曰食苗心曰螟郭璞云螟  [虫*靈]
有子即桑蟲也蜾蠃附之變為細  [要/月]  蜂也)  。

[0513a24]  水澇  (勞到反考聲云水澇侵苗也字書云多雨水損田苗曰淹澇也)  。

[0513b01]  水  [漂*寸]  (疋遙反  [漂*寸]  浮也)  。

第四卷

[0513b03]  鞭打  (上必綿反考聲云擊也馬策也)  。

[0513b04]  根栽  (下宰來反韻集云栽植也殺樹餘  [(橑-小)-日+(工/十)]  也  [(橑-小)-日+(工/十)]  音我葛反)  。

[0513b05]  澡漱  (搜皺反與瘦同音考聲云以水盪口曰漱又音桑奏反非也皺音莊瘦反)  。

[0513b06]  纖長  (星閻反說文微細也從糸籤聲也籤音同上經從木作櫼非也)  。

[0513b07]  銅鐷  (下音葉以熟銅打作鐷經文單作  [芸/木]  亦通也)  。

[0513b08]  老皺  (莊瘦反考聲云皺皮聚也作  [(雪-雨+(雪-雨))*皮]  俗字也)  。

[0513b09]  窊曲  (烏瓜反廣雅窊下也或作窪俗字也)  。

[0513b10]  熠燿  (上音習又以立反下音曜埤蒼云燿燿如電如熒光彩玄黃也毛詩傳曰鮮明也)  。

第五卷第六卷第七卷  (右三卷並無字可音)

大乘密嚴經序

慧琳撰

[0513b14]  裝褾  (下驃眇反考聲云褾袖端也今古正字從衣票聲經作縹非也票音褾遙反)  。

大乘密嚴經卷第一

[0513b16]  竅隙  (上啟叫反周禮疾醫兩之以九竅之變鄭玄云陽竅七陰竅二太玄經九竅一六為前為耳二七為目二八為  鼻為後又云竅孔也說文空也從穴敫聲)
。

[0513b18]  如蜺  (下藝  [前-刖+ㄅ]  反王注楚詞云霓雲之有色似龍者也郭注尒雅云霓曰雌虹也漢書音義云虹出盛者為雄雄為虹
闇者曰雌雌曰霓各有兩名也說文霓屈虹也青赤或白色陰氣也從虫蜺聲或作霓也)  。

[0513b20]  冕  [服-月+舟]  (上眉辨反鄭注周禮云六服同冕首飾尊也世本云黃帝作冕考聲云冕冠也說文從曰免聲曰音毛報反)  。

[0513b21]  菡  [卄/閻]  (上含感反下覃感反說文菡  [卄/閻]  芙蕖花也未發曰芙蓉已發曰菡  [卄/閻]
也二字並從艸函閻皆聲也經作菡非也)  。

[0513b22]  纍紲  (上律追反正體字杜注左傳云纍繫也孔注論語云纍黑索也說文大索也從糸畾聲畾音壘經縱糸從累作
縲縲紘也非經義也下先節反顧野王云凡所以繫制畜性者紲也孔注論語云紲攣也王注楚辭紲繫也廣雅索也說  文從糸世聲也)  。

[0513c01]  蛛蝥  (上駐逾反下母侯反尒雅云蜘蛛蛛蝥也郭注云拙蝥也方言自關而西秦晉之間謂蜘蛛或為蝥也韻英云
網蟲也說文云正作鼄從黽朱聲經作蛛俗字也蝥從蟲從敄省聲也)  。

第二卷

[0513c04]  挻埴  (上設氈反許注淮南子云挻抑也桂苑珠藂抑土為器曰挻如淳注漢書挻擊也宋忠注太玄經梴和也文字
典說文從手延聲從土作埏者非正字也下時力反許慎注淮南子云埴土也孔注尚書云黏土曰埴釋名埴膩土  也如脂之膩也說文從土直聲)  。

[0513c07]  伶人  (上力丁反賈注國語云伶司樂之官也鄭注毛詩序云伶氏世掌樂官而善焉故後世多號樂官為伶人也說  文從人令聲也)  。

[0513c09]  匏水  (上鮑茅反鄭注周禮云匏笙也說文云匏瓠也從包從夸夸亦聲也夸音苦爪反也)  。

[0513c10]  頡頏  (上賢結反下鶴浪反毛詩傳云飛上下曰頡頏飛下曰頏考聲云乍高乍下也古今正字並從頁吉亢聲亢音  [罩-卓+山]  )  。

[0513c12]  亟往  (矜力反毛詩傳曰亟急也文字典說從人從口從手從二二謂天地也人生天地之間口手最急會意字也)  。

[0513c13]  精粹  (下雖翠反周易云純粹精也王注楚辭云粹精粹也廣雅云純粹不雜也說文義同從米卒聲)  。

[0513c14]  馳騖  (下無付反郭注穆天子傳云騖駈也顧野王云騖疾馳也楚辭云忽馳騖以追逐是也廣雅云騖奔也說文從  馬敄聲敄音武也)  。

[0513c16]  能濡  (下乳朱反毛詩傳云濡漬也又潤澤也說文從水需聲需音須)  。

[0513c17]  能燥  (下騷早反周易云水流濕火就燥也說文乾也從火喿聲喿音同上也)  。

[0513c18]  [胺-女+(眉-目+貝)]  陀  (上音牝梵語山名也亦名頻陀山也)  。

[0513c19]  螫物  (上舒亦反說文虫行毒也從虫赦聲經作  [赦/皿]  俗字也)  。

[0513c20]  龜鼃  (上愧逵反下獲瓜反考聲云鼃水蟲也即螻蟈也說文蝦蟆也從黽圭聲或作蛙黽音猛也)  。

第三卷

[0513c22]  牝鹿  (頻泯反泯音蜜牝反廣雅云牝雌也說文畜母也從牛匕聲匕音妣)  。

[0513c23]  牡鹿  (矛厚反毛詩傳曰飛曰雄雌走曰牝牡顧野王云飛鳥亦有牝牡之稱也說文牡畜父也從牛土聲)  。

[0513c24]  人杌  (吾骨反前寶雨經第一卷已具釋訖也)  。

[0514a01]  所嬈  (下奴鳥反前寶雨經第三卷已具釋訖)  。

[0514a02]  枹  [(豆-一+出)*(乞-乙+(、/又))]
(上音孚顧野王云枹擊鼓椎也說文擊鼓柄也從木包聲經從手作桴音夫論語云乘桴於海也非經義也)  。

[0514a03]  雲蜺  (下藝  [前-刖+ㄅ]  反上卷釋訖)  。

[0514a04]  熊羆  (上音雄說文云獸也似豕山居冬蟄從能從灬灬音漂下彼麋反郭注尒雅云似熊而頭高脚長猛憨多力能
柭木關西呼為猳熊也說文如熊黃白色從罷從熊省聲也猳音加憨音呼藍反)  。

[0514a06]  旋嵐  (下拉躭友大猛風也)  。

[0514a07]  麁獷  (虢猛反前寶雨經第六卷已釋訖)  。

[0514a08]  毘嵐弭儋  (上彌止反下都含反梵語亦梵聲也)  。

新翻密嚴經三卷

(大興善寺三藏不空奉詔譯)  慧琳撰

音經序

代宗皇帝製

[0514a11]  啟迪  (下徒歷反孔注尚書云迪蹈也言信蹈行古人之德也又云迪教導也方言迪正也東徐青齊之間相正謂之  迪也說文從由辵聲)  。

[0514a13]  聾瞽  (下姑午反鄭注周禮云無目謂之瞽目不開蔓蔓如瞽皮也有眸子而無見謂之  [朦-卄]  有目無眸子謂之瞍  或謂之盲也說文從目瞽聲)
。

[0514a15]  盈  [垂*夬]  (下犬悅反蒼頡篇云  [垂*夫]  虧也說文從垂夬聲或作缺)  。

[0514a16]  鱗介  (栗珍反鄭注周禮云鱗謂魚龍之屬也說文鱗者魚龍甲也從魚粦聲粦音恡經文從鹿作麟是瑞獸也非經
義傳寫誤也下皆械反鄭注周禮云龜鼈之屬水居陸產者也說文從八從人)  。

[0514a18]  矤訛  (上申忍反孔注尚書云矤況也郭注尒雅云相譬況也聲類詞之所之也說文亦況也詞也從矢從引省聲今
作矧俗字下五和反孔注尚書云訛化也毛詩箋云偽也韓詩云訛言也郭注尒雅世以  [女*芺]  言為訛是也古今正字從言  化聲或為譌字)  。

[0514a21]  舟楫  (尖葉反孔注尚書云若渡大水待舟楫也毛詩傳楫所以櫂船也周易剡水為楫也說文從木咠聲咠音七入  反櫂音直効反序從戢作檝亦通用也)
。

[0514a23]  在握  (下烏角反說文握持也從手屋聲)  。

[0514a24]  帆飛  (上音凡釋名云帆船幔也或作颿亦作颿從巾)  。

[0514b01]  兩方  (上良掌反廣雅云兩二也所謂三藏解唐言及梵音兩國之語也說文從  [兩-工+一]  平分  [兩-工+一]  亦聲序作兩非也)
。

[0514b02]  窺鑒  (上丘規反說文窺小視也或作闚從穴  [矢*見]  聲也)  。

[0514b03]  柳杭  (上留久反下康浪反人姓名也)  。

[0514b04]  簡牘  (上間限反古之竹簡也顧野王云簡所用以寫書記事者也說文簡牒也從竹間聲下同鹿反韓詩云執筆操
牘也文字典說云方版為牘大事書之於策小事簡牘而已說文版也從片賣聲)  。

[0514b06]  遒麗  (上就由反考聲遒盡也說文亦作逎從辵酉聲下禮帝反廣雅云麗好也考聲云麗美也說文從鹿  [(麗-(一*一)+〦)-鹿]  聲
[(麗-(一*一)+〦)-鹿]  音  同上古文作丽字也)  。

[0514b08]  祕賾  (崢貴反)  。

[0514b09]  布濩  (下胡  [(厂@?)*頁]  反劉良注吳都賦云布濩流布也博雅云遍滿也古今正字從水蒦聲蒦音烏獲反亦從音作頀者也)  。

[0514b10]  課抒  (上科臥反陸機云課課虛無以責有字書云並制責功也說文從言果聲下常呂反桂苑珠藂云抒挹也字書
云解也斲削也說文云挹酌取物也從我予聲經序從木作杼誤也)  。

經第一卷

[0514b13]  烝涌  (上職繩反顧野王云謂氣烝出也說文火氣上行也從火烝聲經文從草作蒸尒雅云蒸猶祭也非經義下容
聳反劉兆注公羊傳云涌騰也顧野王云謂水騰涌也淮南子云萬物之至騰涌也說文從水甬聲甬音同上或作湧)  。

[0514b15]  蟠龍  (上音盤方言云未昇天龍謂之蟠龍也廣雅云蟠曲也顧野王云蟠紆迴轉也說文從虫番番亦聲也)  。

[0514b16]  勃如  (上盆沒反郭注尒雅云勃然作色皃也顧野王云勃暴盛也廣雅變色勃勃然說文從力孛聲音同上經從火  作  [火*孛]  )  。

[0514b18]  金礦  (下古猛反亦作  [金*〡*卜]  )  。

[0514b19]  融鍊  (下蓮殿反桂苑珠叢云鍊鑄金使精也說文鍊冶金也從金柬聲或作煉)  。

[0514b20]  兜率  (上都鈎反梵云覩史多此云知足天也經中作兜率古亦兜術皆訛略字也)  。

[0514b21]  執柁  (下駝左反釋名云船尾曰柁在後見柁曳也正船不使船柁戾也柁音陀佐反字文典說云船後正舡木也  從木它聲經從手作拕誤也)  。

[0514b23]  四吠陀  (梵語也此譯云明論謂壽祀平術名四吠陀古亦云圍陀一也)  。

[0514b24]  牽拽  (上挈賢反鄭注周禮云人居前曰牽顧野王云牽亦引也說文引前也從牛象牛之縻玄聲也經從去作牽非
也下餘制反拽本作曳顧野王云曳猶牽也廣雅云曳引也說文從申厂厂亦聲經作拽考聲音延屑反借音字也字書  並無今從曳挈音牽結反縻音美悲反)  。

[0514c03]  喘懼  (川耎反說文喘疾息也從口耑聲耑音端也)  。

[0514c04]  葦荻  (上韋鬼反下音狄毛詩傳云葭為葦也郭注尒雅云葦亦葭蘆也許叔重注淮南子云荻亦雚也鄭注儀禮云
雚亦細葦也說文並從草韋狄皆聲或作藡古荻字雚音活官反)  。

[0514c06]  吸鐵  (上歆急反毛詩傳曰吸猶  [弓*人]  也說文從口及聲  [弓*人]  音引也)  。

[0514c07]  煖觸  (上奴管反尒雅云煖  [燠-大+(百-日+ㄎ)]  也賈注國語云煖溫也說文正作煗從火耎聲經作煖音奴管反俗作暖)  。

[0514c08]  [騰-月+舟]  躍  (下陽削反顧野王云躍謂跳距也杜注左傳距躍超也廣雅躍上進也說文從足翟聲也)  。

[0514c09]  秋  [栗-木+(大/ㄗ)]  (上七修反經作鞦俗字下淺仙反正體字經作遷俗字通用前譯為走索者是)  。

[0514c10]  綺麗  (上欺倚反說文云綺有文繒也從糸奇聲下犂帝反也)  。

[0514c11]  瞻蔔  (上之簾反下明墨反案瞻蔔者香草名也)  。

[0514c12]  清羸  (下力追反案清羸者如苦行仙人形也)  。

[0514c13]  蒭摩衣  (上測俱反梵語正言菆摩菆音鄒唐云麻衣也)  。

[0514c14]  軒宇  (上憲言反楚辭云高堂  [遽-虍+穴]  宇檻層軒王注云軒樓板也韋昭注漢書軒檻上板也說文從車干聲也)  。

[0514c15]  見薪  (下信津反鄭注周禮云木曰薪草曰蒸又注禮記云大者謂之薪小者合朿謂之柴說文從艸新聲也)  。

[0514c16]  膏主  (上槀熬反鄭注禮記云腥豕膏也又羶羊脂也膏凝者曰脂也說文從肉高聲下朱乳反亦通去聲考聲云主
鐙心也集訓云鐙內布也說文鐙中火主也象形從丶聲丶音誅縷反經從火作炷亦通用)  。

[0514c18]  遊憩  (下丘利反毛詩傳曰憩息也蒼頡篇止息也古今正字從息舌聲或作厩亦作愒也)  。

[0514c19]  伶俜  (上力丁反下劈冥反考聲云伶俜單弱皃行無力也案伶  [俜-由+(叟-又)]  聯翩孤獨皃並從人令甹皆聲經從足作跉
[跳-兆+甹]  與  義不同也)  。

[0514c21]  舶上  (上彭陌反廣雅云舶舟也埤蒼云海中大舡也古今正字從舟白聲也)  。

[0514c22]  沿  [涯-圭+(朔-月)]  (上悅全反下蘇祚反孔注尚書云順流而下曰沿毛詩傳曰逆流而上曰  [涯-圭+(朔-月)]  洄說文
[涯-圭+(朔-月)]  水欲下違而上也二字  竝從水  [八/口]  [厥-欠]  皆聲  [厥-欠]  音尺  [八/口]  音夷耎反)  。

[0514c24]  纍紲  (上律追反下先列反義已釋大乘密嚴經第一卷中)  。

第二卷

[0515a02]  瑜祁  (上庾須反下佶伊反梵語觀行入定相應者也經作祇誤也)  。

[0515a03]  刼比羅  (梵語云矩吠囉舊云俱鞞羅天名也)  。

[0515a04]  因陀羅  (梵語帝釋天名也)  。

[0515a05]  圍陀  (梵語亦云吠馱)  。

[0515a06]  亟往  (上兢力反亟急也人生天地之間於口手最急說文從二從人口手會意字也)  。

[0515a07]  鉛錫  (上悅全反下星積反說文鉛青金也錫銀鉛之間也並從金  [八/口]  易皆聲  [八/口]  音兗)  。

[0515a08]  蓊蔚  (上屋董反下惲勿反司馬相如云二三十眾樹之蓊蔚也顧野王云亦草木盛皃也古今正字並從草翁尉聲  經作欝誤也非經義也)  。

[0515a10]  寤後  (上吳故反毛詩傳曰寤覺也說文云從  [寐-未+夢]  省吾聲覺音交効反經從穴作窹非)  。

[0515a11]  風痰  (下噉甘反考聲云鬲中水病也文字集略云胷上液也從疒炎聲疒音女厄反)  。

[0515a12]  能濡  (下乳朱反毛詩曰濡漬也又云潤澤也考聲云溼也說文從水需聲需音須也)  。

[0515a13]  有瞖  (壹計反韻略云瞖目障也考聲云目中瞖也經作翳翳掩蔽云與義不同也)  。

[0515a14]  著親  (上長略反經作著誤反)  。

[0515a15]  蝡動  (上瞤尹反考聲云無足曰蝡莊子云蝡喘之虫也淮南子云昆虫蝡動也說文亦動也從虫耎聲經作  [蝡-大+而]  誤也)  。

[0515a16]  夢已  (下飢喜反)  。

[0515a17]  生已  (下夷止反)  。

[0515a18]  絆住  (上鉢亂反梵語)  。

[0515a19]  贍部果  (上涉斂反梵語)  。

[0515a20]  刺端銛  (上雌漬反經作  [利-禾+夾]  俗字下怠廉反漢書音義云銛利也蒼頡篇云  [金*截]  也說文云從金舌聲)  。

[0515a21]  火燎  (下力召反鄭注周禮云樹於門外曰火燭於內日庭燎皆所以照眾為明也毛詩箋云火田為燎廣雅云乾也  說文放火也從火尞聲尞音同上也)  。

[0515a23]  灰燼  (下夕刃反杜注左傳云火之餘木也毛詩傳云火餘曰燼說文正作  [盡-皿+火]  火餘也一曰薪也從火聿聲經作燼俗  字也)  。

[0515b01]  暨山  (上其意反孔注尚書云暨與也杜注左傳至也說文頗見從且既聲經從水作洎洎注水器也非經義也)  。

[0515b02]  [敲-高+危]  危  (上綺羇反顧野王云  [敲-高+危]  傾低不正也孫卿子云魯桓公之廟有  [敲-高+危]  器虛則
[敲-高+危]  滿則覆也說文從危支聲亦作攲  經文作崎是崎  [阿-可+區]  字亦險皃與經義乖也)  。

[0515b04]  繪事  (上迴對反孔注論語云繪會五彩也鄭注云繪畫也古今正字從糸會聲也)  。

[0515b05]  姝麗  (上觸朱反毛詩傳云姝美色也韓詩云姝姝然美也說文從女朱聲)  。

[0515b06]  慢瞼  (下居儼反考聲云瞼眼也文字集略云目外皮也從目僉聲也)  。

[0515b07]  鬒髮  (上真忍反杜注左傳云美髮為鬒也考聲云髮多皃也說文正作  [珍-王]  云稠髮也詩云  [珍-王]  髮如雲從彡人聲或從
髟作鬒經作縝結也非經義)  。

[0515b09]  設婆  (上羶熱反梵語)  。

[0515b10]  麋鹿  (上美悲反考聲似鹿而大者也說文鹿屬以冬至解角從鹿米聲)  。

[0515b11]  彪免  (上碑休反考聲彪  [彰-章+文]  彩皃也說文虎文也從虎彡聲下土路反  [彰-章+文]  古文字)  。

[0515b12]  於蒜  (下酸亂反考聲云蒜似葫而小極殠也顧野王云今本草所謂蒜消糓理骨者為小蒜所謂葫者為大蒜說文  葷菜也從艸祘聲殠音醜狩反葷音訓君反)
。

[0515b14]  循環  (上徇遵反孔注論語云循循次序皃也郭注尒雅云循為巡行也廣雅云從也說文亦行從彳盾聲盾音順下
患關反鄭注周禮云環旋也何注公羊傳云繞也說文從玉睘聲睘音還也)  。

第三卷

[0515b17]  [石*慈]  石  (上字茲反呂氏春秋云  [石*葾]  石能召  [金*截]  是也古今正字從石慈聲)  。

[0515b18]  負擔  (下膽濫反考聲云擔以木荷物也廣雅云舉也字書云亦負也古今正字從手詹聲也)  。

[0515b19]  鑽搖  (上纂巒反說文鑽所以穿者也從金贊聲經作攢攢聚也非經義也下文淮此也)  。

[0515b20]  漂物  (上  [匚@人]  瓢反顧野王云漂流也說文浮也從水票聲票音標遙反)  。

[0515b21]  冕旒  (上眉辯反上卷序中釋訖下柳舟反毛詩傳旒章也大戴禮云冕而前旒所以蔽明也說文作  [湟-白+(梳-木)]  冕之垂玉也
從玉流聲經文作旒旍旗之垂者是也)  。

[0515b23]  苔衣  (上代來反顧野王云綠色生水底也說文水衣也從艸台聲亦作菭)  。

[0515b24]  氣縈  (下與營反毛詩傳曰縈旋也桂菀珠藂云縈卷也說文收  [券-刀+(口/手)]  絲麻也從糸從熒省聲也)  。

[0515c01]  骨鎻  (下蘇果反漢書云連鎻似環相鈎連也古今正字從金  [巢-果+貝]  聲  [巢-果+貝]  音同上或作瑣經作璅俗字也)  。

[0515c02]  酸鹹  (上筭端反禮記云春其酸說文酢也從酉夋聲夋音七恂反下音咸尒雅云鹹苦也郭注云苦即大鹹也說文  鹹銜也北方味也從鹵咸聲鹵音魯)  。

[0515c04]  黿龜  (上阮袁而考聲云黿似鼈而大腹黃頭班也說文大鼈反從黽元聲黽音猛經作黿俗字也)  。

[0515c05]  瑇  [瑁-目+月]  (上臺戴反下枚佩反考聲云玳  [瑁-目+月]  龜類也周書云正南以珠璣玳  [瑁-目+月]
為獻也異物志如龜生南海中大者籧篨  背上有鱗將作器則煑其鱗如柔皮任意所作也一名突牟古今正字二字並從玉毒肙亦聲古文作  [甲*毒]  或作玳)  。

[0515c07]  如瘖  (下邑金反說文不能言也從疒音聲)  。

佛說首楞嚴三昧經上卷

慧琳撰

[0515c09]  闌楯  (洛寒反廣雅云闌牢也說文門遮也從門東聲經文從木作欄非也下脣閏反漢書音義楯亦闌也說文檻也  從木盾聲盾音時尹反)  。

[0515c11]  [癃-(阿-可)]  殘  (力中反蒼頡篇  [癃-(阿-可)]  固疾也說文作  [癃-(阿-可)]
罷病也從疒隆聲下在安反考聲云殘傷也敗也說文從歹戔聲也)  。

[0515c12]  跛蹇  (波我反賈注國語云跛行不正也周易跛足蹇說文作  [尬-介+皮]  從尢皮聲尢音一黃反經文作跛音祕下居展反說
文蹇亦跛也從足蹇省聲)  。

[0515c14]  瘖瘂  (上邑金反下鵶雅反埤蒼云瘂亦瘖也)  。

[0515c15]  [月*夆]  脹  (璞江反埤蒼  [月*夆]  肛腸脹也說文從肉夆聲夆音峯也下張亮反杜注左傳云脹膓滿也古今正字腹痛也從肉  長聲也)
。

中卷

[0515c18]  娛樂  (遇俱反說文娛亦樂也從女吳聲)  。

[0515c19]  阿閦佛  (初六反梵語唐云無動佛也)  。

下卷

[0515c21]  毀訾  (茲此反鄭注禮記云訾以言毀人也說文從言此聲或作呰也)  。

[0515c22]  薪  [卄/積]  (悉津反禮記收袟薪以供郊廟百祀之薪燎鄭注大者謂之薪小者合朿謂之柴薪放爨以給燎也下紫賜反)  。

[0515c23]  憒  [朿-木+大]  (古對反說文憒心煩亂也從心貴聲正作  [慣-毌+臾]  下奴効反字書  [朿-木+大]
人多擾擾也說文從市從人也俗作閙經文作  丙誤也)  。

[0516a01]  鍜磨  (端亂反字林云鍜椎物也古今正字從金叚聲下莫何反手詩傳磨理石之名也說文作  [石*靡]  也從石靡省聲  也)  。

[0516a03]  [阜-十]  [阜-(口/十)+(耜-耒)]  (上都迴反聲類云  [阜-十]  小塊也說文小  [阜-十]  也象形下浮九反蒼頡篇
[阜-(口/十)+(耜-耒)]  山庳而大也廣雅云丘無石曰  [阜-(口/十)+(耜-耒)]  說文大  陸山無石也象形經文作  [堆/十]
[阜-十+廾]  俗字也)  。

佛說觀普賢菩薩行法經一卷

慧琳撰

[0516a06]  柱地  (上誅縷反考聲云柱柜也指也古今正字云從木主聲假借字經文作跓非也)  。

[0516a07]  甄叔迦  (結仙反梵語翻云赤色寶也)  。

[0516a08]  鬭構  (得候反蒼頡篇鬬爭也杜注左傳云遇也說文云兩相遇即鬬從鬥從斲經文從門從  [豆*斗]  作  [門@(豆*斤)]  誤也下古候反
韓詩構亂也考聲云結架也說文從木冓聲冓音鈎經文作遘義別也斲音丁角反鬥音丁候反也)  。

[0516a10]  黐膠  (上恥知反考聲云黐膠擣雜木皮  [前/火]  之為膠可以捕鳥也博雅云黐黏也說文從黍离聲經文作  [米*禽]  誤也下絞
肴反鄭注考工記取諸獸皮煑之可以為膠以黏物也說文從肉翏聲翏音力幼反)  。

[0516a12]  羯磨  (紀列反梵語譯云辦事也)  。

諸法無行經上卷

慧琳撰

[0516a14]  憒  [朿-木+大]  (上迴罪反下奴効反前首楞嚴三昧經下卷釋訖也)  。

[0516a15]  重擔  (下膽濫反前密嚴經下卷已釋訖也)  。

[0516a16]  楗槌  (上件焉反下直追反梵語西國所擊物集眾之注也)  。

[0516a17]  誹謗  (上非味反考聲云誹謗毀也說文誹亦謗也從言非聲也下博浪反考聲云謗以言毀人也杜注左傳云謗毀
也詛也賈注國語云謗亦毀誹也又云對人道其惡也說文從言旁聲也)  。

[0516a19]  熾然  (上齒志反毛詩傳云熾盛也顧野王云猛火也說文從火戠聲戠音織也)  。

[0516a20]  選擇  (上宣兖反經作撰誤也)  。

[0516a21]  度壍  (下籤艷反周書云無渠壍而守無衝櫓而攻是也考聲云壍長  [土*(冗/几)]  也說文亦  [土*(冗/几)]
也從土漸聲也或作槧也)  。

[0516a22]  空捲  (下渠員反何注公羊傳云捲掌握也廣雅云掌治也國語云捲收也舒也說文從手卷聲或作拳也)  。

[0516a23]  芭蕉  (上伯麻反下勦遙反王注楚辭云芭蕉香草名也字指云生交趾葉如席煑可紡績為布汁可漚麻古今正字  二字並從艸從巴從焦聲也)  。

下卷

[0516b02]  謓恚  (上叱真反蒼頡篇云瞋怒也說文云亦恚也從言真聲經從目作瞋瞋張目也通也下於季反蒼頡篇云恚怒  也說文恨也從心圭聲也)  。

[0516b04]  虛誑  (下居况反賈注國語云誑猶惑也杜注左傳云欺也郭注尒雅云欺誑也說文從言狂聲也)  。

[0516b05]  麁行  (上醋胡反省略字也傳用已久說文正體作麤亦作麤字書云  [夕/鹿]  物不精也廣雅云  [夕/鹿]  大也鄭注禮記云
[跳-兆+(梳-木)]  也  古今正字從三鹿也)  。

[0516b07]  輕懱  (下眠結反鄭箋毛詩云懱猶輕也賈注國語曰未也滅也郭注方言云小皃也說文云輕易也從心蔑聲經作  蔑蔑日無精光非此義也)  。

[0516b09]  闇鈍  (下屯頓反蒼頡篇云鈍頑也說文不利也從金屯聲也)  。

[0516b10]  偏袒  (上疋綿反考聲云偏不正也孔注尚書云偏不平也杜注左傳云佐也鄭注禮記云不備也說文云從人扁聲
下壇嬾反考聲云去肩上衣也鄭注儀禮云袒左免衣也左傳云鄭伯肉袒牽羊也說文從衣旦聲也)  。

佛說諸法本無經上卷

慧琳撰

[0516b13]  象戲  (下  [羲-ㄎ+乃]  義反考聲云戲弄也史記云天子無戲言也論語云前言戲之耳毛詩傳云戲逸豫也尒雅云謔浪笑戲  謔也說文從戈
[戲-戈]  也)  。

[0516b15]  減省  (上夾斬反詩云減少也杜注左傳云輕也損也說文亦損也從水咸聲也)  。

[0516b16]  羼帝  (一察莧反梵語)  。

[0516b17]  嬾墮  (上蘭但反考聲云嬾不勤動也說文懈怠也從女賴聲或作  [悚*頁]  )  。

[0516b18]  拏汝  (上搦加反梵語也)  。

中卷

[0516b20]  名為度者鞞陀迦  (上卑迷反梵語)  。

[0516b21]  名為蹋破  (上談臘反)  。

[0516b22]  除却塹  (下韱艷也)  。

[0516b23]  拔箭鏃  (下宗鹿反已上從名為度者已下至滿足幢三十一箇名並是諸法義說異名不求字義故不訓)  。

[0516b24]  門橛  (下拳月反考聲云橛短木也廣雅橛杙也郭注尒雅云門梱也或作橜文字典說文從木厥聲也)  。

[0516c01]  捲相  (上倦員反前諸法無行經上卷已具釋訖)  。

[0516c02]  無膩  (下尼致反考聲云膩脂垢也王注楚辭云膩滑也說文云上  [夗-夕+月]  也從肉貳聲)  。

下卷  (無字可音訓)

佛說無極寶三昧經一卷

慧琳撰

[0516c05]  蜎飛  (上一緣反韻英云蜎蜎蟲皃也毛詩傳云蜎蜎蜀蟲皃也文字典說從虫肙聲肙音抉掾反)  。

[0516c06]  蝡動  (上閏尹反前密嚴經中卷釋訖經作  [蝡-大+而]  誤也)  。

佛說慧印三昧經一卷

慧琳撰

[0516c08]  綩綖  (上冤阮反下衍仙反杜注左傳綩綖冠覆也鄭注禮記云亦  [冗-几+(一/免)]  上覆也言前後而垂也古今正字二字並從糸
宛延皆聲也)  。

[0516c10]  邠耨文陀  (上筆旻反下農督反羅漢名也)  。

[0516c11]  如犀  (下洗賷反山海經云禱過之山多犀兕也郭注尒雅云犀形似水牛猪頭大腹卑脚脚三蹄黑色二角一在頂
上一在鼻上在鼻上則食角小而不墮好食棘也說文南徼外一角鼻上似豕從牛尾省聲也)  。

[0516c13]  諛諂  (上喻須反又去聲今不從莊子云不擇是非而言諛也蒼頡篇云諛諂從也孔注尚書云諛諂也說文從言臾
聲也下丑斂反周易云君子上交不諂下交不嬻何注公羊傳云諂猶侫也鄭注孔記諂謂傾身以有下也莊子云希意  道言謂之諂說文云諂諫也從言函聲或作讇嬻音獨)  。

[0516c16]  無底  (下丁禮反杜注左傳底止也滯也淮南子云上窮之未下測至深底是也說文從广氐聲广音魚  [白-日+(丹-、+十)]  反氐音丁
奚反經作  [序-予+(ㄠ-、)]  誤也)  。

佛說如來智印經一卷

慧琳撰

[0516c19]  乞匃  (下葛艾反蒼頡篇云匃行請也求也說文乞也亾人為匃也經文作丐非也)  。

[0516c20]  銅鈸  (下盤鉢反考聲云鈸樂器名形如小疊子有鼻口相擊以和樂也古今正字從金犮聲案樂經從金作鈸俗字  也)  。

[0516c22]  [拘-口+目]  翄  (下絕寘反說文云翄鳥翼也從羽支聲或作翨亦作  [羽*氏]  經作翅俗字也)  。

[0516c23]  [ㄓ*欠]  笑  (上齒之反說文  [ㄓ*欠]  [ㄓ*欠]  戲笑皃也從欠  [屮/一]  聲  [屮/一]
即古之字也或作嗤經文作  [山/虫]  誤也)  。

寶如來三昧經兩卷上卷

玄應撰

[0516c25]  銚鐄  (以招反宜作焜煌焜胡本反下胡光反方言焜盛也蒼頡篇煌光也言焜焜盛也煌煌光明也經文作銚溫氣  器名也鑛非此義也)  。

下卷

[0517a03]  枝棭  (以石反言相似也經文從王作  [敲-高+王]  [王*夜]  非也)  。

大灌頂經第一卷

玄應先撰慧琳添修

[0517a05]  錍提  (上普迷反梵語西國山名或作  [金*匕]  又作鎞)  。

[0517a06]  道軻  (下珂我反梵語也)  。

[0517a07]  嘻  [(士/示)*(暴-(日/共)+又)]  (上喜其反或作譆下黎帝反梵語也)  。

[0517a08]  坭錍  (上泥禮反梵語經作坘誤也)  。

[0517a09]  喉棱  (下勒登反梵語)  。

[0517a10]  掬  [木*水]  (上居六反梵語或作諊綵誤也)  。

[0517a11]  鞬咜  (上健言反咜音陀梵語也)  。

[0517a12]  郁企  (下詰志反梵語也經作佡佡音仙恐非此義也)  。

[0517a13]  迦偷  (下託樓反梵語也)  。

[0517a14]  殹梨  (上繄計反梵語也)  。

[0517a15]  賁跢  (上本門反或作奔梵語下多可反從足從多經從少錯也)  。

[0517a16]  [尸@卑]  提  (梵語舊音云此應稗字經別有本又作觸也)  。

[0517a17]  [單*舟]  吒羅  (上音旦梵語也)  。

[0517a18]  波  [土*茤]  (下音多梵語也右已上並是梵語神王名文含多意所以不翻存梵文也)  。

[0517a19]  噴灑  (上普悶反廣雅云噴吐也吹潠吐物為噴也顧野王云口含物而噴散之也語文吹氣也從口賁聲或作歕也  經從水作濆音扶云反濆水名非此義也)
。

[0517a21]  頞吱  (下居梨反梵語經作吱字非正字也)  。

[0517a22]  劬離  (上具俱反梵語也)  。

[0517a23]  漱漏  (上搜皺反梵語經作瀨書寫誤也)  。

[0517a24]  毒蠆  (下丑芥反說文蠆螫蟲也或作  [蠢-春+苗]  案  [蠢-春+苗]  蠍  [虫*賴]  [剌/虫]
之類行毒也象形從萬省聲  [虫*賴]  音坥怚反  [剌/虫]  音蘭怚反經作蠆  俗字也)  。

[0517b02]  五官  (所謂生老病死見在縣官拘亦名五天使者也)  。

[0517b03]  翩翩  (疋綿反毛詩傳云翩翩不息也又云翩翩往來皃也顧野王云翩翩便旋輕捷之皃說文飛皃也從羽扁聲經  作偏非此義)  。

第二卷

[0517b06]  貿欚  (上矛候反下犁底反梵語也)  。

[0517b07]  倪提  (上霓傒反下弟泥反梵語傒音奚禮反也)  。

[0517b08]  臏迦  (上頻泯反梵語泯音密牝反)  。

[0517b09]  臀頭  (上突論反梵語也)  。

第三卷

[0517b11]  坻哆  (上雉尼反梵語唐言善寂也)  。

[0517b12]  苾闍  (上頻蜜蒲薎二反梵語唐言善述也)  。

[0517b13]  戾楴  (下舊音羝悌反經作禘音提戾反梵語唐言善備也)  。

[0517b14]  拍長者  (上  [烈-列+享]  百反博雅云拍擊也說文云拍柎也從手白聲拊音孚甫反經別有本作砶非也)  。

[0517b15]  灌口  (上官換反顧野王云灌猶沃也鄭注禮記云灌飲也古今正字從水雚聲經別有本作沃)  。

[0517b16]  口噤  (下琴癊反王注楚辭云閉口為噤也說文云口急也從口禁聲或作唫也)  。

[0517b17]  襌衣  (上旦蘭反鄭注禮記云襌有衣裳而無裏也廣雅云禪薄也說文衣不重也從衣單聲也)  。

[0517b18]  白袷  (下減洽反廣雅云袷重也說文云衣無絮也從衣合聲經作  [巾*夾]  音口洽反  [巾*夾]  [幌-光+月]  也非此義也)
。

第四卷

[0517b20]  [穴/(爿*未)]  鞮  (下底泥又梵語也)  。

[0517b21]  樓眸  (下莫尤反梵語也)  。

[0517b22]  櫨  [片*黃]  (上音盧下音古黃反梵語)  。

[0517b23]  唾  [泳-永+匕]  (下舊音云津逸反通俗文云迮而吐之曰  [泳-永+匕]  經別有本作踐音子旦反今未詳此字也)  。

[0517b24]  架抄  (上賈牙反梵語也)  。

[0517c01]  譚耆  (上投南反梵語)  。

[0517c02]  謼難  (上呼故反梵語)  。

[0517c03]  較坻  (上江學反下雉尼反梵語)  。

[0517c04]  [言*兮]  羅  (上  [前-刖+ㄅ]  禮反梵語也)  。

[0517c05]  漚彌  (上烏侯反梵語)  。

[0517c06]  豭玃  (上賈牙反廣雅云豭雄豬也說文牡豕也從豕叚聲也經從犬作猳亦通也下俱籰反考聲云玃似猴而手足
長也郭注尒雅云似獮猴而大蒼黑色能攫持人好顧  [耳*ㄎ]  也說文云大母猴也從犬矍聲經別有本作蝦蟆非)  。

[0517c08]  荐臻  (上前薦反毛詩云荐重也再也杜注左傳云仍也數也藂也古今正字從艸存聲下櫛詵反尒雅云臻至也毛  詩云乃也說文從至秦聲者也)  。

第五卷

[0517c11]  優沙  (下所加反梵語)  。

[0517c12]  掔俱  (苦閑反梵語也)  。

[0517c13]  厭笮  (上黶甲反廣雅云厭亦笮也或作壓說文從厂猒聲下側格反顧野王云笮亦厭也說文從竹乍聲經從艸作  苲誤)  。

[0517c15]  茤陀  (上奇哥反梵語也)  。

[0517c16]  輂叉  (上居玉反梵語經別有本亦作奄叉)  。

第六卷

[0517c18]  振旦  (上真刃反梵語國名也)  。

[0517c19]  郵婆  (上有求反梵語)  。

[0517c20]  鞞鞞  (蒲迷反梵語)  。

第七卷

[0517c22]  牛桊  (下居院反埤蒼云桊牛拘也說文云牛鼻環也從水從  [釆/廾]  亦聲也經作卷誤也)  。

[0517c23]  [怡-台+甲]  [怡-台+盧]  (上烏甲反梵語也)  。

[0517c24]  蔚多  (上惲物反梵語)  。

[0518a01]  陀穰  (下壤章反梵語)  。

第八卷

[0518a03]  檐邊  (上琰纖反劉兆注穀梁傳云檐屋梠也說文檐換也從木詹聲也)  。

[0518a04]  汪池  (上烏皇反通俗文云渟水曰汪杜注左傳云汪亦池也楚辭云大水廣無極也廣雅云汪汪大也說文深廣也  從水王聲)  。

第九卷

[0518a07]  麋麈  (上美悲反前密嚴經中卷已釋訖下朱乳反郭注山海經麈似鹿而大也聲類云尾可以為帚也說文鹿屬也  大而一角也從鹿主聲)  。

[0518a09]  沙梁翟  (下庭歷反梵語)  。

[0518a10]  多禖  (下母盃反梵語)  。

[0518a11]  愚憃  (下丑絳反鄭注周禮云憃憃生而癡騃童民者也說文憃亦愚也從心舂聲者也)  。

[0518a12]  齚楊  (上士窄反說文云齚齧也從齒乍聲經作咋咋聲非此義也)  。

第十卷

[0518a14]  世享  (下香仰反毛詩云享獻也劉兆注公羊傳云食也杜注左傳受也賈注國語云禮也顧野王曰鬼神臨享登祀  也說文作  [合/日]  從高省聲)
。

[0518a16]  烔烔  (徒東反韓詩云烔烔然熱皃也古今正字從火同聲經亦有本作燑燑非此義亦有本作煌煒也)  。

[0518a17]  老叜  (下溲厚反方言云叜老也廣雅云父又東齊魯衛之間凡尊老謂之叜也說文從又灾聲字又作  [傛-口+又]  俗或作叟
也經文作瘦非此義)  。

[0518a19]  諠譁  (上虛元反下呼瓜反聲類云諠譁並聲也考聲云語諠多也古今正字二字並從言宣華聲經作暄誤也)  。

[0518a20]  [茫-亡+((人*人)/一/廾)]  薄  (上薄冥反鄭注周禮云萍草無根而浮取名於不溺也說文從艸  [渰-合+((人*人)/一)]
聲經作併誤也)  。

[0518a21]  歡娛  (下遇俱反前  [巢-果+(一/自)]  楞嚴三昧經中卷釋訖也)  。

[0518a22]  姻媾  (上一寅反白虎通云婦人因夫而成故曰姻也杜注左傳云姻親也說文從女因聲下古候反賈注國語云重
婚曰媾也毛詩傳云媾厚也說文從女冓聲冓音古  [(夕*巳)/貝]  反)  。

[0518a24]  怨恨  (上於願反顧野王云怨亦恨望也蒼頡篇云恨咎也文字集略云深恨也說文云恚也從心夗聲經別有本亦  云惋恨音  [剜-夗+死]
換反惋恨驚異也非此義也)  。

[0518b02]  轗軻  (上堪感反下珂我反楚辭云轗軻言留滯也顧野王云轗軻不遇也古今正字接軸也二字並從車感可聲也)  。

[0518b03]  禍祟  (下雖翠反左傳云卜河為祟也說文云神禍也謂鬼神作災禍也從示出聲)  。

第十一卷

[0518b05]  懇惻  (上口恨反通俗文云至誠曰懇鄭注考工記云懇堅忍也文字典說從心貇聲經作懇誤也下楚力反孟子云
無惻隱之心非人也廣雅云惻悲也說文惻痛之至也從心則聲也)  。

[0518b07]  如餉  (下傷讓反廣雅云餉遺也考聲云餉饋也說文從食向聲遺音惟季反)  。

[0518b08]  懊惱  (上烏浩反下猱老反考聲云懊惱痛恨也古今正字二字並從心奧  [甾-十+乂]  聲也猱音惱刀反)  。

第十二卷

[0518b10]  維邪  (上聿雖反下野嗟反梵語舊音云故言毘邪離或名毘舍離皆訛也正言鞞奢  [肄-聿+余]  夜城在東印度境殑伽河北  也或言中印度境)
。

[0518b12]  懵憒  (上墨崩反毛詩云懵亂皃也周禮云無光也又悶也賈注國語云慙也廣雅云闇也說文云不明也從心瞢聲  亦作瞢又作懜也經作  [月*瞢]
誤也下迴罪反  [巢-果+(一/自)]  楞嚴三昧經中卷已具釋訖)  。

[0518b14]  厭禱  (上於琰反杜注左傳云厭以猒眾心也蒼頡篇云伏合人心曰厭說文從  [(病-丙)-〦+一]  猒聲下刀老反前密嚴經中卷  已釋訖也)
。

[0518b16]  蜚尸  (上匪微反古作飛舊音云飛謂飛楊也左氏傳云有蜚不為灾也古今正字從虫非聲)  。

[0518b17]  邪忤  (下五故反聲類云忤逆也考聲云犯也古今正字從心午聲或作仵)  。

[0518b18]  螏蟍  (上秦悉反下力知反郭注尒雅云螏蟍蝍蛆似蝗大腹長角能食虵腦也文字典說從虫疾梨聲經作蒺  [卄/梨]  草  名非此義也)  。

[0518b20]  萎黃  (上委為反顧野王云萎蔫也文字典說云萎枯槁也從艸委聲經作痿痿痺濕病也亦通也)  。

[0518b21]  尫羸  (上蠖光反蒼頡篇云尫短小僂也又云病也說文跛曲脛也從亢王聲也)  。

[0518b22]  妖蠥  (上於嬌反下彥列反考聲云妖  [嶭/虫]  鬼恠也孔注尚書云  [嶭/虫]  災也說文衣服歌謠草木之恠謂之妖禽獸蟲蝗之
恠謂之  [嶭/虫]  也或作妖  [嶭/虫]  妖從女夭聲  [嶭/虫]  從虫嶭聲嶭俗作  [薩-產+辛]  也)  。

一切經音義卷第三十一

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
