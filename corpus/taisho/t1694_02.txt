陰持入經卷下  (此經多  [衛-韋+正]  字他本皆作行)
後漢安息國三藏安世高譯

[0018a19]  彼愛欲藥為何等為止愛已解意亦解意已解  病便愈　愛之為病。止為下藥。

[0018a21]  彼癡藥為何等為觀癡已却解從慧解脫為病  愈如是佛說如是二法當知一為字二為色二  法當捨一為癡二為愛　癡與愛者。謂四陰
為字。四大為色。合身中。但有癡愛名與字。  [衛-韋+正]  家當以止觀往消索也。

[0018a26]  二法當自知一為慧二為解脫二法可  [衛-韋+正]  一為  止二為觀彼止已  [衛-韋+正]  令識色已識令愛得捨
知四大為識色。意即不染色矣。不染色者。  即不墮望。故言識色令愛得捨也。

[0018b01]  愛已解意便得解脫自證知止已行滿足便得  捨癡　止  [衛-韋+正]  滿足。便得捨癡。

[0018b03]  已得捨癡便從慧得解脫自證知若比丘已  二法自知字亦色已二法捨癡亦愛如是齊  是便無所著應行畢　謂止觀除癡愛。為  [衛-韋+正]
畢也。

[0018b07]  欲度世是為尚有餘無為未度　無為未度者。  謂已泥洹未泥曰。

[0018b09]  已無為竟　謂已得泥曰也。

[0018b10]  命已竟畢　謂不復受生死壽命。

[0018b11]  便為苦盡令後無苦彼以有是陰亦持亦入已  盡止寂然從後無陰亦持亦入無相連不復起  謂惡意滅。不復起生死。

[0018b14]  是為無餘　謂惡意盡滅無微餘。

[0018b15]  已得度世無為畢是為二無為種彼不貪清淨  本為何等為三界中不得不望不求　已得三  定者。六情不復於三界中有所求索也。謂之  清淨本。

[0018b19]  是名為不貪清淨本是本為誰為不貪身清淨  言清淨亦餘相連清淨法意所念為本　謂無  復邪起所念。在三十七品經也。

[0018b22]  是為不貪清淨本亦有清淨本佛說為八種行  是清淨本彼為三清淨道種是為不貪本何等  為三一為直方便治二為直念三為直定是為
三清淨道種本是故名為不貪清淨本彼無  恚不犯法本為何等若忍所  [衛-韋+正]  未來為不出恚  忍因緣為不恚不恚不受殃。無恚無瞋亦不  瞋
有恚即瞋到。若無恚即無瞋也。

[0018b29]  無怨亦不想怨是為無恚不犯法本是故名  為無恚不犯法本亦有三清淨道種一無恚不  犯法本為正語二為正業三為正致利　謂
得道者為致利也。從身意上前取八道  [衛-韋+正]  。亦  謂從發意止至得道。為致利也。

[0018c05]  是為三清淨道種是故名為無恚不犯法本彼  不惑清淨本為何等為從慧見四諦如有如  有應受清淨不愚不惑不隨惑亦不墮惑　謂
以得三十七品。終不墮是諸惑事也。

[0018c09]  慧明明相見　謂三毒已除為慧明。通八直  道。為相見也。

[0018c11]  從清淨法是為不惑清淨本是本為誰為不  惑清淨所身  [衛-韋+正]  所言  [衛-韋+正]  所心  [衛-韋+正]  亦所相連清淨
法為意思惟相念所法本　法本三十七品法  也。

[0018c15]  亦為從二清淨道種為不惑本一為直見二  為直  [衛-韋+正]  是為從二清淨道種本是故名為不惑  清淨本是為三清淨為八種道已份在所隨
應　份音如部分之分。隨佛教應應三十七  品  [衛-韋+正]  也。

[0018c20]  非常為如是彼非常想為何等一切所  [衛-韋+正]  是  非常想所想計知是為受　已有想計即自知。  遂作不息為受也。

[0018c23]  是為非常想亦從有世間八法何等為八有利  [衛-韋+正]  家獲極供之利心。不悅豫矣。

[0018c25]  無利　修德而累耗。謂之無利也。

[0018c26]  名聞　德馨遠香。謂之名聞。

[0018c27]  不名聞  [衛-韋+正]  備德高。為群邪所遏。謂之不聞  矣。

[0018c29]  有論議　清淨淡泊。邪黨虛謗。謂之論議。

[0019a01]  無論議　德高遏謗。不以憍也。

[0019a02]  若苦　殖志守道。而艱患相紹。或有灰滅之  禍。三塗之罪。謂之苦。

[0019a04]  若樂　獲天王之榮。從心之願。謂之樂也。

[0019a05]  為意不墮不受　墮樂也。處榮不憍。  [衛-韋+正]  不墮  落。邪巧炫耀六情不受。利不為喜。耗即不憂。
法鏡經曰。利衰毀譽。稱譏苦樂。不以傾動。斯  淨定之仰者矣。

[0019a09]  從若干思不受。止護觀思惡得止　護觀不  使失適也。止止不受上若干思想也。  [衛-韋+正]  是二  意故惡止也。

[0019a12]  是名為非常想彼苦想為何等為一切世間行  是為苦所想覺知受　謂知苦而竟故受。  [衛-韋+正]  家當覺滅之也。

[0019a15]  是名為苦想從是要為何等望苦想為已習已  增所念已多　一切眾苦從習增多矣。

[0019a17]  為貪已足　貪從萬物生。望從危生。瞋從嫉  生。愚從不問生。癡從冥生。貪望瞋恚愚癡。是  為足也。

[0019a20]  為不墮貪　謂人從貪望得老。從瞋恚得  病。從愚癡得死。從福德生故。  [衛-韋+正]  家已得三十  七品妙  [衛-韋+正]
。即不墮貪。

[0019a23]  為意不受不墮相牽不墮　牽連也。言道  意連屬。不使墮生死。

[0019a25]  不念　不念惡也。

[0019a26]  若干意護觀為已　惡為得止　已德惡六  情也。得止得止觀也。

[0019a28]  從是思望致是要彼非身想為何等為一切法  不計身不墮身　言一切四大法。不計為身。  身者非常之物。明者不墮身想也。

[0019b02]  為想知想受是名為非身想從是為何等望致  非身想已為念思為已增。令是是自計我  是是者。言自計是我身也。

[0019b05]  為是為意不受捨若干態　態。八十四態也。  言。已覺八十四態。即捨不受也。

[0019b07]  不受跓為觀。  [病-丙+歲]  惡得止　不受跓者。不  跓息也。所以能却。八十四態者。正從觀惡  露得止意也。

[0019b10]  是為從是要致　要者。為作非身想為要致。

[0019b11]  彼惡不淨想為何等為一切世間  [衛-韋+正]  為不淨  所想自知受是名為不淨想從是想為何等望  致不淨想已為念為思為已增令世間五樂意
却捨意不牽不受不復墮若干念以得護  為  [病-丙+歲]  惡得跓是為從是要致　要致者。作非  常想意。

[0019b17]  彼為四思想念  [衛-韋+正]  四思想。思想四禪也。念  斷不  [衛-韋+正]  也。

[0019b19]  何以故。令知五陰　謂以得四禪。即知五陰  所從起。

[0019b21]  故佛說是分別見彼不淨想  [衛-韋+正]  為令色陰從是  解　謂四大惡露皆屬色  [衛-韋+正]  家存身內  [病-丙+歲]
。以  却色欲。故曰從是解也。

[0019b24]  彼苦想  [衛-韋+正]  令痛陰從是解  [衛-韋+正]  家覺身苦痛陰。  即滅也。

[0019b26]  彼非身想行。思想陰亦  [衛-韋+正]  陰從是解　得非  身念。想  [衛-韋+正]  二陰滅也。

[0019b28]  彼非常想行。令識陰從是解　識。識萬物非  常。意不貪著。故言識解也。

[0019c01]  彼從止  [衛-韋+正]  止攝也。攝六情還意不復受。是  為止想也。

[0019c03]  令愛從是解彼從觀  [衛-韋+正]  令癡從是解彼從不  貪為捨貪　捨去華貪。意無有微餘也。

[0019c05]  彼從不恚為捨恚彼從不惑為捨癡彼從非  常想令解有常彼從苦想為解樂想彼從非身  想為解身想彼從不淨想為解淨想彼從止攝
意能得還是為止想令從是止禪　止跓也。  跓意於四禪。

[0019c10]  彼從一切法寂然能得解受是為觀想令止跓  一切知　從觀得止住。觀分別一切。為住一  切知也。

[0019c13]  從欲能得還想是為不貪相令還不與取止  色聲香味細滑邪念。名之曰不與取也。  [衛-韋+正]  家已得四禪。還六情。不復受外六欲。故言還
不與取也。

[0019c17]  已後不復生癡是為無有恚想令從殺還得止  識事亦物是為不惑相為令得止止所世間  所  [衛-韋+正]  為所法能受相是為非常想令知從生亦
知從滅　從生者。貪欲生。  [衛-韋+正]  者知所從生知  所可滅也。

[0019c22]  識為是處　識。識是三毒處也。

[0019c23]  為世間  [衛-韋+正]  作世間更所所識想是為苦為所  思想是為痛種處一切所法不住想是為非  身想是為思想是已見身屍已壞青膖為受
是相　謂是上說言受死相。

[0019c27]  是為不淨思想　思想念上說為不淨也。

[0019c28]  從是為悔却令寂然止是為九品處已分別說  見　現九絕也。

[0020a01]  為一切無為部　謂定部伴。

[0020a02]  說具足是為誰知多聞少聞不為慧者不慧不  為常意在經為意相連生為從不分別觀令  不得非常想。不受非常想。令從是墮五樂。令
五樂覆蓋從所應  [衛-韋+正]  失。令不解苦想。令墮五  陰受入。令為意計是身若干本非一本不捨  不觀。令不墮非身想為意在顏色樂計是身為
淨不計是皮肌覆令不墮不淨想不住受  不受愚者倒想矣也。

[0020a10]  止是想不信令無有想不受喜為從是四種已  除　四種四非常也。

[0020a12]  墮得無為種處佛說信根比丘欲見知當求在  四溝港種為清淨法  [衛-韋+正]  安般六事得  [衛-韋+正]  為清  淨乃墮四意止也。

[0020a15]  不捨方便相令致清淨從清淨發起令墮四  意止佛說精進根比丘欲見知當在四意斷過  去所更　更四意止矣。

[0020a18]  相念不忘為從不忘發生墮四意止佛說念  根比丘欲見知當觀在四意止為一意想是  為定從不惑起令墮四禪處佛說是比丘欲知  定根當知在四禪
數息為身意止。相隨為  痛痒意止。止為意意止。觀為法意止。是四身  止。五陰便止。是為還。還淨是應四禪也。

[0020a24]  從本校計為慧如有能得持　持。持六情  從是發起令墮四諦　由大智總持六情。令  意墮四諦。

[0020a27]  佛說慧根比丘欲見當在四諦為有四輪好郡  縣居輪依慧人輪自本正願輪宿命有福輪  輪者喻車輪也能載致物。言人有是四輪。亦
載致人於道也。四輪應四諦。四禪為屬道  [衛-韋+正]  也。百法四輪義同也。

[0020b03]  彼為道德共居相是為好郡縣居令得賢者依  止處以得道德依猗相是為依慧人從是為墮  有正願處以得正願相是為身正願令墮福
處從清淨行有所入相是名為福令致墮五樂  處　謂五根為五樂處也。

[0020b08]  彼為戒法十一本。一為色持戒無悔　色身  也。身持戒不犯七惡。

[0020b10]  二為已不悔令得喜意　謂身不犯惡故令意  喜。

[0020b12]  三為已有喜令愛生。四為已意得愛為身得  猗。五為已身得猗便得樂　猗。猗四意止也。  得樂得道樂。

[0020b15]  六為已意得樂便得正止七為已意得正止  便知如有。八為已知如有便寂然。九為已寂  然便得離　離五陰冥。

[0020b18]  十為已得離便得解脫。十一為已得解脫。便  見慧　謂已解非常苦空非身為有慧。

[0020b20]  有慧便知生死已盡　十二因緣滅即生死盡  也。

[0020b22]  道  [衛-韋+正]  已畢所作  [衛-韋+正]  已竟不復還受苦　得三  活謂之畢淨  [衛-韋+正]
。足意漏盡謂之竟。直入泥洹。  不還三界受眾苦也。

[0020b25]  戒相為何等至命盡持戒令從是致無悔身不  增罪相為無悔從是致喜令得喜處可意相為  喜令致愛處喜足相為處　足滿。

[0020b28]  令致有猗處　猗三十七品。

[0020b29]  從  [衛-韋+正]  為是為得猗相令致樂處已無  [病-丙+(止/(止*止))]  為樂  相令從是致定處　致定處者謂在所得定
處也。一說言。滅去惡意致善意著之處意隨  使不忘為定相　道力能制意。使之不忘也。

[0020c04]  令致如有慧處不惑如有相隨相是為寂然處  若知非身是為寂然相　得非身念意即寂定。

[0020c06]  令從是致相別離處不近會為相別離　意  淨即與穢離。德遠不與惡會。

[0020c08]  為從是致解脫已為非法  [衛-韋+正]  不受殃　若獲不  退轉。及溝港道。不復於大山受宿殃也。

[0020c10]  是為解脫相令致解脫慧見　慧見。見四諦慧  也。

[0020c12]  為有四道德地何等為四為四行者福彼若  如有知智　謂世間人但知六入耳。道人所  知者。知四意止。

[0020c15]  是為見地為得道迹　道迹。謂須陀洹。

[0020c16]  是為得道福彼如有如有知是為惡却離  如有知者。言如事  [衛-韋+正]  知三十七品。已知三十
七品。其意清淨。便惡六情所受。為却離三  界。

[0020c20]  是名為薄地為有往來福　往來者。謂斯陀  含所住地。三毒薄少。義在安般。

[0020c22]  彼以惡却為不用　惡惡是身。不用不用  世榮。

[0020c24]  是名為相離地彼已相離是為不復還福　不  還阿那含也。終生天上不還人間。謂之不還  也。

[0020c27]  是名為欲竟地無所著亦  [衛-韋+正]  者福是何義　問  義何趣。

[0020c29]  為道弟子有八種道  [衛-韋+正]  謂上四人。種道清  淨。皆得入道  [衛-韋+正]  。

[0021a02]  是名為  [衛-韋+正]  者為是是福是故名為  [衛-韋+正]  者福何以  故為  [衛-韋+正]
清淨為名是為清淨福是為道德有八  種清淨道  [衛-韋+正]  為是是福是故名為清淨福彼為  應得道迹云何已諦相應道　已得道迹。與  四諦相應也。

[0021a07]  弟子便斷三縛結彼為三縛結為何等一為知  身非身二為無疑三為不貿易  [衛-韋+正]  戒　持戒
之士。以取三活。治無想定。救濟三界。不以此  戒貿易天上榮樂。

[0021a11]  已斷是三縛結道弟子便墮道迹不復墮惡道  畢竟道七更天上亦人間已更所在往來便斷  苦從苦得解　謂溝港七死七生。乃得應儀。

[0021a14]  是名為見地為得道迹福　見地見道地。

[0021a15]  彼何等為令意墮是身亦知是身　問。何  [衛-韋+正]  令心或有身。以為有乎。答曰。五陰令惑矣。

[0021a17]  癡為以不聞為世間人不見覺者亦不從聞者  受教戒聞者亦為未分別現正法為意念是色  為身遍覩色為身是色亦為身色亦是我身痛  想
[衛-韋+正]  識亦如上說已如是得觀便受五樂　得  觀。謂愚者邪見。墮五陰為身。即悅五欲。以為  樂也。了本曰。為在疑中。令疑正要如是。佛說
為癡。斯其義矣。

[0021a24]  令為受是身　愚者以五樂為榮。樂受身想。  如是捨身受身輪轉苦也。

[0021a26]  為墮身　墮沒也。意沒在身矣。

[0021a27]  令意念我為是　是是身也。云我所見實為  真正。其諦爾也。

[0021a29]  我為以是著相連不得自在牽相隨如是有  所忍　愚者自可以為已志之所尚者是  也。縛著于俗。隨之生死。忍受罪庶無所辱  顏矣。

[0021b04]  所可為意為可受已受見隨  [衛-韋+正]  所可者。愚  心所可。尋而受之。心為  [衛-韋+正]  首。

[0021b06]  是為邪見墮受是身　邪見者。見五陰身。以  為吾我也。

[0021b08]  彼為見是五邪令墮疑無有　謂無有三尊。并  罪福報也。

[0021b10]  何等為五若為所色為見是身比前　比前者。  前已說五陰。

[0021b12]  更想行識亦爾是為五邪見令墮無有後有餘  十五令墮常　不止非常想。而墮常想也。

[0021b14]  如是見是身已斷便六十二邪見已捨　謂  已得道者。五陰斷已。五陰斷六十二邪見便  滅也。

[0021b17]  令不墮常非常已非常常為捨便道弟子無  倒邪見但為度世　夫五陰滅者。諸念寂  盡無常非常之想。大明度經曰。汝無念者。今
覩明度。明度所謂度世者也。

[0021b21]  直見為何等令不墮邪見身若道弟子為聞  聞三十七品  [衛-韋+正]  之得度也。

[0021b23]  為直見見通經家　謂如阿難通佛十二部經  為已受度世無為為已解度世法　解三十七  品。為解脫世法。

[0021b26]  不復見是色為身遍睹色為身是色亦為身色  色亦是我身痛想行識已不見如是　如是  如上所說。五陰之害得四意止者。五陰即滅。
下三結便都解矣。

[0021c01]  便解三結使　使疾迅起哉無數也。

[0021c02]  何等為三一為不見是身二為不恚三為不疑  已如是道弟子為無疑　垢盡明大。眾疑解  也。

[0021c05]  在佛亦無疑　在佛者。佛巍巍至尊。其為無  量淨行。弟子亦無疑焉。故偈云。已無所復  淨。始不疑不轉。斯義如之也。

[0021c08]  為信為喜為佛如是如來無所著正覺慧行已  足為樂　生死絕向泥洹門。謂之樂也。

[0021c10]  為世間已解　言。教化世間已畢。所度已度。  無有遺餘也。

[0021c12]  無有過是法馭法隨為師　馭止也。法隨隨  法  [衛-韋+正]  。

[0021c14]  為教天上天下為佛最上是得信不疑為隨是  法  [衛-韋+正]  為在法無結無疑為信為喜佛說是法現  可學可致　謂可致於道也。

[0021c17]  現自更見　言。諸善惡事佛悉見。故為人見  之也。

[0021c19]  已解為慧為是所貪飢渴相近已斷　人情飢  渴于六服。道  [衛-韋+正]  者已斷之。

[0021c21]  隨已斷　謂不隨六情也。

[0021c22]  空無所應得　空其心。淨其內。志與  �  違。  故曰不應。不應邪也。得受不受。不受  �  也。

[0021c24]  愛已壞　壞盡言。愛欲已盡也。

[0021c25]  已離已盡　離愛願盡。無三界之志。斯謂不  願定。

[0021c27]  為無為　謂欲無欲志寂。無三界想矣法鏡  經曰。不以意存求於泥洹。何況有勞想哉。斯  無為之云矣。

[0022a01]  以是第二無結　一謂飢渴。二相延。比第二  結為無有。無十二因緣五陰之結也。

[0022a03]  無疑　謂結已解。即於正法無所疑也。

[0022a04]  得法隨法  [衛-韋+正]  法謂四意止法。隨隨其  [衛-韋+正]  。

[0022a05]  為同學聚為無結無疑已有受有喜　受受  道品之也。

[0022a07]  如是受得道弟子為學聚　聚會也謂與同  志尚偕三界欲學還本無之聚會也。

[0022a09]  正受  [衛-韋+正]  為如應受戒已立定已定慧已得解脫  已成解脫慧已現已致　正受  [衛-韋+正]  。謂受止  [衛-韋+正]
也。如如下事相應受之。謂戒定慧解脫度知  見事。  [衛-韋+正]  者正受也。

[0022a13]  是為佛弟子  [衛-韋+正]  者聚為四人從  [衛-韋+正]  四雙名為八  人道  [衛-韋+正]  四雙八人者。謂以得應儀向應儀
道。已得不還向。不還者得頻來。向頻來者得  溝港。向溝港者是謂四雙。八人者也。

[0022a17]  為世間所重所尊　謂斯八人。為世明者。所  重愛敬而尊之。

[0022a19]  為無有比可祠可事可恭為福地無過是天亦  人所事　祠神以望福。莫若供養斯八聖。  其福大也。

[0022a22]  是為第三　第三者謂頻來。

[0022a23]  已為無疑法　安般解曰。頻來在欲果中。已  捨四廣倒。無餘疑結也。

[0022a25]  隨法  [衛-韋+正]  一切  [衛-韋+正]  為苦　殃  �  [衛-韋+正]  為苦也。

[0022a26]  已無疑結已受已喜從愛為習　信佛言即  結解。受法喜愛之無倦為習。習道習也。道  得道矣。

[0022a29]  苦亦從愛習　苦由愛欲生。不知苦之為苦  者。以其習之久矣。

[0022b02]  已無疑結已受已解已喜已愛盡是為苦盡便  無疑無結已得是受便得喜已愛盡是為苦盡  無疑結已解受便得喜為八種道  [衛-韋+正]
從是受行  令苦盡便不疑不疑不復結墮解得喜若本  有疑不解在佛不解在法不解在  [衛-韋+正]  者聚　本  宿也。有疑在佛法僧。今悉已解。不復疑也。

[0022b08]  若本有疑在苦在習在盡在道　宿命。或有  疑意在四諦。今悉已解。

[0022b10]  [衛-韋+正]  所惑所不解隨志所疑惑是如是云何是  瘡為是已解本已斷樹不復住　瘡。疑惑瘡  也。謂是五陰六衰三毒。經曰。六衰所向。夫
受之者。劇被三百豸瘡。人但不覺之耳。一人  身中。凡千八百。豸瘡謂眼。受色命身得苦。為  眼罪也。六情俱爾。如是無數五陰本已解斷。
譬如樹已擗地。不復住立也。

[0022b17]  已散不復現　言五陰六衰已消散。不復現  也。

[0022b19]  從來本法不復生　五陰法。滅不復生也。

[0022b20]  彼持  [衛-韋+正]  戒轉摸貿為二輩一為渴愛墮二為  不解避持  [衛-韋+正]  戒轉摸貿　當以戒  [衛-韋+正]  道。而轉
意貿易天上。故言不解避也。又安般解曰。轉  戒本願。當以戒求道。反求天上榮樂也。是謂  轉戒矣。本願求道而違道就耶。不還之  [衛-韋+正]
無復有之。故曰盡也。

[0022b26]  為意向從是  [衛-韋+正]  戒攝守從是當為得天亦天  比當為天上彼字為甲玉女當為是俱相樂  共居如是望如是可　可可天上玉女相樂共
居也。

[0022c01]  如是思結相見意向是為渴愛雖持  [衛-韋+正]  戒為  墮摸貿彼為不解持  [衛-韋+正]  戒轉摸貿為何等戒  [衛-韋+正]
者為轉貿戒轉貿為何等為意生從戒得淨  從戒得解脫從戒得要為從苦樂得度　不復  更罪福之苦樂。得於泥洹。

[0022c06]  或意生從願得度是為不解持  [衛-韋+正]  戒轉摸貿  已  [衛-韋+正]  戒當轉上  [衛-韋+正]  三十七品。而止戒願求望
度世。故言不辭。

[0022c09]  何因緣為不解轉摸貿意生從被服　被服比  丘三法衣也。一說云為天上被服。

[0022c11]  亦從願得度世從苦樂得却離　謂却離樂與  苦也。

[0022c13]  為從是二業被服亦願為摸何等為摸為是二  戒被服願意計從是得解脫從是得要從是得  過苦樂從是苦樂為得無為從是不正計法
不正計者。以邪為真也。

[0022c17]  不從是解脫意計從是解脫不正計為是正隨  是  [衛-韋+正]  如是有　隨是上諸行。如是便有生死。

[0022c19]  忍可意望結見　忍生死也。意。意可天榮。  如是為結見。非真見也。

[0022c21]  是從是為解　從見合望解也。

[0022c22]  是為不解持戒轉摸貿是為二結得道弟子  已捨　言。已得者為捨貿易之  [衛-韋+正]  也。

[0022c24]  為無有本已斷　無復戒願本也。

[0022c25]  樹已拔不復現從後不復生是法便為已淨戒  如得道戒隨  [衛-韋+正]  不為破　已得道者。謂持戒  不破缺。

[0022c28]  不為穿　穿漏也。謂己已具足三十七品。其  [衛-韋+正]  不漏。又安般解曰。精進在行。首尾相屬。邪
念不得入其中間。謂之不漏。是之謂矣。

[0023a02]  不為失不為悔但有增如慧者可　言為慧  者所可也。

[0023a04]  無有能奪　所謂  [衛-韋+正]  如法。無有能奪其志。  [衛-韋+正]  便不得定。

[0023a06]  為得從是致定是為三縛結道弟子為已斷已  墮道迹不復墮惡法必度世在七往來天上亦  人中往來期畢　謂溝港七生七死。往來
上天人中。如是七反。乃得應儀也。言往來  生死期畢矣。

[0023a11]  便得出苦要　出苦。出三界離諸苦。

[0023a12]  有四相應可謂四相應一為已解相應　已  解苦。言溝港已得道也。

[0023a14]  二為已斷捨相應三為自證相應　謂不還  也言苦已盡。斷之謂也。

[0023a16]  四為增滿相應　謂應儀  [衛-韋+正]  已具足滿。

[0023a17]  彼道德弟子從苦為已解相應　從苦已解。為  應解苦諦也。

[0023a19]  從習為已斷捨相應從盡為自證相應　盡  自證者。謂之五陰六衰十二因緣盡之證也。

[0023a21]  從道為增滿相應彼為止觀俱隨行　謂四諦  止觀一切俱行。

[0023a23]  一處一時一意　處寂然無意也。

[0023a24]  本來有是有意令為作四事何等為四一為苦  從苦已解為苦相應二為習從習已斷捨為  習相應三為盡從盡自證為盡相應四為道從
道增滿令道相應何以故從苦已解相應何以  故從習已斷捨相應何以故從盡已自證相  應何以故從道已增滿相應　謂說四諦盡滿  相應也。

[0023b02]  為有譬喻如水中沫行　言。水負沫使度。

[0023b03]  上至竟為有四  [衛-韋+正]  從是岸邊。致度岸邊度就  斷脈　斷水脈也。

[0023b05]  是亦如是止觀雙俱行一處一時一意上要至  竟　謂  [衛-韋+正]  家以止觀二劍。斷十二因緣之脈。
截流取道矣。一處者泥洹。一時一意亦然。

[0023b08]  為成四事譬如日出上至竟為現作四事致明  壞冥現色現竟　此四事以譬四諦也。義與  安般同矣。

[0023b11]  譬如船渡捨是岸邊致渡岸邊　謂菩  薩作  [衛-韋+正]  如波船師致人物於彼岸也。菩薩所  度亦如是。

[0023b14]  致物斷脈止觀亦如是雙發行　發行俱行。

[0023b15]  為一處一時一意上要至竟為作四事為解苦  如應相燭。為斷習如應相應。為盡自證如應  解相應。為  [衛-韋+正]
道要如應相應。何以故。為苦從更  解相應。習從斷解相應。盡從苦證解相應。道  行要解相應。止觀亦如是雙相連行一處一  時一意止要至竟為  [衛-韋+正]
竟四事為苦更為習  斷為盡自證為  [衛-韋+正]  道滿。譬如然燈燭上至竟  為作四事。為作明．為去冥．為現色．為却疑　却
消也。言。却疑不解。火能消却之也。

[0023b24]  止觀亦如是為作四事為識苦為斷集　已  得三十七品。為知不復受之。

[0023b26]  為盡自證為行道滿譬如然燈上至意為有四  義為現明為去冥為現色為盡膏炷止觀亦如  是　世之為病。唯苦與習。道之為樂。止與觀。
如然膏炷至盡也。

[0023c01]  雙隨行一處一時一意止至竟為作四事。為  識苦苦相應。為斷習習相應。為盡自證盡相應。  為  [衛-韋+正]
道滿道相應。何以故為識苦苦相應。何以  故為斷習習相應。何以故為盡自證盡相應。  何以故為  [衛-韋+正]  道滿道相應。為從誰應為從止觀。
何等為應。應云何持。意繫觀已意繫觀便見  五陰苦。彼所意繫是為止已見五陰為苦是  為觀　謂上分別四諦之成敗也。

[0023c09]  彼所為五陰相近　謂五陰與六情相依近也  可發往欲著願得相往不捨習所是已斷已  盡止觀道亦如是令是道德四諦一處一時一
意上至竟為令四諦相應如是道道德弟  子為是法相法已應是名為見地。見道迹  也。

[0023c15]  已得道脈至道迹跓為復止觀　復重觀增  [衛-韋+正]  止。

[0023c17]  令是欲恚使縛為復除　為欲愛盡所跡使也  得道弟子為往來受以是  [衛-韋+正]  足已從往來便壞  苦本是為薄地便已竟往來福已來得在德
止。在道德止。

[0023c21]  復增止觀令餘愛欲恚所使為畢捨欲恚未  畢捨　未畢捨。為使結動。輒還入五陰冥  中也。

[0023c24]  使結令畢已畢為得道弟子便解下五結已  畢何等為五一為見身是非二為解疑三為不  惑不貿戒四為不望五為不恚是為五結已畢
便得道弟子不復還世間彼度世不復還是世  間是名為却地是為不還福已致得止不還福  却地。却諸惡地也。不還謂於彼得道。不還  世間受苦身也。

[0024a02]  復增翅止觀令為解捨上五結何等為五一  為色欲二為不色欲三為癡四為憍慢五為  不解已上五  [衛-韋+正]  足為已捨五結便無所著已
度世無有漏已竟從正得解脫是為畢地  言。應儀處世如虛空。故曰無所著。上五結  [衛-韋+正]  。皆已消盡故曰解脫畢。

[0024a08]  無所著尚有妙無為為捨畢已世間命根盡  亦世間苦盡不復生苦彼以為是陰持入已  盡寂然不有陰持入不相連不復發　此經
上已解之。不復相連者。謂與五陰六入絕不  復發者。不復發起五陰六入也。是謂寂然矣。  故曰不復發也。

[0024a14]  是名為已畢無為為已說諦相應亦說份相應  份份部四諦也。

[0024a16]  亦說地　四  [虫*真]  者地。

[0024a17]  亦說福說斷　斷諸惡也。

[0024a18]  說罪說離說二無為為一切如是說佛已更度  世畢若人欲度世當  [衛-韋+正]  是彼何等為九次第
思惟正定。為四禪亦無色正四定。亦已盡畢定。  為九次第正定。彼第一禪已捨五種隨正五  種已捨五種為何等為五蓋一欲愛。二瞋恚。
三睡眠。四不了悔。五為疑。是為五種。上禪已  捨彼愛欲蓋。為何等愛欲名為所為五樂愛  著發往可求隨願發不捨使發起是名為愛
欲蓋。彼瞋恚蓋為何等。為若人為發行拕  [病-丙+(止/(止*止))]  恚相恚非法本所使所從起是名為瞋恚  蓋。彼睡瞑蓋為何等。睡為身跓為意跓為身止
為意止　謂得身意止不復隨。是五蓋也。

[0024b01]  為身癡為意癡為身重為意重為身不便為意  不便為身不使為意不使是為睡瞑為何等為  意相從令瞑動相動　未畢捨為使結。重  相動至瞑也。

[0024b05]  令不作事是為瞑上頭為睡後為暝是共名為  睡  瞑  蓋　蓋由膜覆眼。令目無所見。故曰  蓋也。

[0024b08]  彼不了悔盖為何等為身不止悔為何等為所  念可不可不得悔是上頭為不了後為悔是共  名為不了悔蓋彼疑蓋為何等若不信佛不  信法不信
[衛-韋+正]  者聚  [衛-韋+正]  者聚比丘僧。

[0024b12]  不解苦習盡道比結使　比數有結使也。比  亦比次也。

[0024b14]  亦從發是名為疑蓋亦有五疑有縣聚疑　言。  郡縣多人說道不同。  [衛-韋+正]  者意疑也。

[0024b16]  有發教疑有道分別疑　言。有人發口教不  同。故曰疑也。

[0024b18]  有欲  [衛-韋+正]  定疑有得道福疑如是是為說定疑  是為五蓋　五蓋上已章句說之上人佛迦
沙王經。亦說五蓋。一為婬妷。二為瞋怒。三為  睡  瞑  。四為樂。五為悔疑。不止之心與此蓋同  也。

[0024b23]  蓋說為何等蓋為却對　為却一切清淨法却  云何愛欲為却清淨瞋恚為却等意睡為却止  暝為却精進五樂為却  [衛-韋+正]
亦止結為却不悔疑  為却慧不知本從起為却解明　不為五蓋所  惑。故曰明解也。

陰持入經卷下

佛說慧印百六十三定解

[0024c02]  當知舍利弗。如來之身為無身．無作．無起．無滅．  無從有．未曾造．無合．無遊．無至．無知．無習．都清
淨．無畜．無憎．無行．無止．無生．無報．無見．無間．無  臭．無甞．無更．無識．無曉．無喻．無知忍．無志．無思．  非意離意意平無平去意無所與．無五道五道
斷要具無閨．無惱．無有．無畏．無可無不可．無業．  無成．無言．無軟不現非明非冥．非滅不滅離滅  已滅．為淨極淨彼淨不用．非悅非愛．非負離負
已住應於無處．非逝非亡非沒．非法非無法．非  土非無土．非盡無有盡捨盡無怒．離於天．離於  嚮．離於說．離於思．非合非不合．非極非不極．非
去非不去．非二非不樂．無彼受．無所視．無相離  相不求相明安徐無著離著造信亦無二稱如  為審如審如義不負人度無度除無除救無救
說無說二無有等．無比等與空等．無處等．無生  等．無得等．無休息離息已寂而寂滿寂散解心  善行轉至要一切報斷成具甚真身明質淨無
自惟無所行行解無解無應不齊．不長．不圓．不  方．不讚陰不稱種不譽入不是數不致數不復  生不可見不有知亦不死不世因無不因身然
不趺無有居處．非終非始．非念非憂．非事非諍．  非惡相．非滅度．非滅訖．非所造．非不遊。

[0024c24]  此後一紙准品次錄無。雖非陰持入。應是別  經愛者節出寄之卷末。既已彫成不忍毀壞。

* * *

【經文資訊】大正藏第 33 冊 No. 1694 陰持入經註  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
