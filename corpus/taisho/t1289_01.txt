佛說金毘羅童子威德經
大廣智不空密譯

[0367b09]  如是我聞。一時佛在忉利天歡喜園中波利  質多羅樹下寶宮殿。如來是無量智慧命。諸  眾生作一子想。是時有百千萬億恒河沙那
由他諸大菩薩。及聲聞緣覺辟支佛四道果  者。又有百千光。無量比丘比丘尼優婆塞  優婆夷。天龍夜叉乾闥婆阿修羅迦樓羅緊  那羅摩睺羅伽人非人等。皆悉遇斯光如身
毛皆竪。自身所有光明隱蔽不現。及此三千  大千世界。上至三十三天。下至十八重地獄。  所有日月南斗北辰。及諸天宮龍宮諸神仙
等宮。天魔外道宮殿。皆悉震動自失光明。身  體戰悼不能自持。爾時文殊師利菩薩。即從  座起前詣佛所。五體投地頂禮佛足。白佛言。
今日如來以大正遍知力威德自在。普放如  是光明。令十方世界皆悉金色。又波利質多  羅樹圍。千萬億那由他恒河沙過去諸佛所。
及現在諸佛所。及諸天宮龍宮。參辰日月天  魔波旬。悉大恐怖擗地而倒。大覺世尊。願為  我等四眾說是神光自在之力。我從無量千
萬億那由他恒河沙。過去諸佛所有現在諸  佛所有。未曾覩此神光之相。願為說也。

[0367c01]  爾時文殊師利法王子菩薩摩訶薩欲自決  疑。及觀四眾咸悉疑惑。欲重宣此義。而說偈  言。

大雄猛世尊　　師子奮迅王  
神光遍十方　　天宮諸龍宮  
參辰日月天　　并此三千界  
咸悉作金色　　自身及他身  
威德自隱沒　　天人阿修羅  
四眾大怖畏　　唯願天中天  
為我顯斯法

[0367c11]  爾時文殊師利法王子。說此偈已。時眾會中  復有百千萬億天人阿修羅等。及比丘比丘  尼優婆塞優婆夷人非人等。咸皆有疑各從
座起異口同音前詣佛所。而說偈言。

善哉天中天　　久遠成正覺  
今日得自在　　普放大光明  
其光皆五色　　隱蔽三千界  
我從久遠來　　未曾遇斯瑞  
唯願大慈悲　　顯說斯妙義

[0367c20]  時諸天人說是偈已。重白佛言世尊。唯願世  尊開我迷昧。大慈大悲速為我說。爾時如來  光明日光曜還來遶佛三匝。從佛頂入普告
大眾。今日如來憐愍眾生如羅睺羅。又令一  切有情皆得出離三途苦難。說此語時。會中  有六師外道。尼乾子等而為上首。從座而起
白佛言。瞿曇先言令一切眾生得離三塗之  苦。又言我憐愍諸有情如羅睺羅者。是事皆  悉妄語。汝瞿曇近出釋宮。於雪山間六年修
道。今稱我得成等正覺轉大法輪。誑諸眾生  皆令墮落地獄。汝瞿曇雖是釋眾。久居山間  多學幻術或學妖魅。虛誑眾生諂稱我得道
果。瞿曇若得道果具一切智。汝若得道果成  正覺者。云何道來道去生滅無定。瞿曇即非  一切智。若言具一切智者。瞿曇既有無量神
力。於此會中有無窮眾生。令墮地獄云何救  濟。是時六師外道踴身空中。起大猛火乃放  大風雨。或時手化出刀山。或時出猛火。令
一切來聽法者。皆悉受大苦惱。或震動三千  大千世界。或時令地分裂湧出濩湯。或時令  忉利天歡喜園波利質多羅樹皆悉摧折。或
空中化出山。或時擎大石。或時東西南北騰  空。自在行住坐臥無有障礙。是時眾會各作  是言。實是如來無一切智對於外道。是彼
外道實具一切智勝於如來。又諸眾生眾會  各作是言。沙門瞿曇近出釋宮至於雪山。今  云成佛。既得成佛即令具一切智。是彼瞿曇
但說人空法空。無有是處。我等不可取信也。  既得成正覺者。云何是彼瞿曇伯叔弟提婆  達多。日夜惱亂何不降伏。如彼一人尚不能
化。云何能化人天及諸菩薩耶。此外道從無  量劫來。修集不可思議法門。今顯如是大自  在力。我等速歸依外道。堪與我等作大和尚。
我等速詣向彼受學。爾時如來結跏趺坐。入  於旋陀羅尼三昧。從其頂毫放千光明。一一  光中各百千化佛。復放千光明。遍照此三千
大千世界。上至非想非非想天。下照四十二  億恒河沙等世界。其光復照東方四十二億  恒河沙佛國。東西南北四維上下皆悉普照。
于時十方大地六反震動。天雨寶華繽紛而  下。是光中化佛各出種種音聲。復散無價香  各作是言。今日如來大慈大悲。愍念眾生故
顯斯瑞。其震動者有二種。一者大動。二者小  動。所為此三千大千世界。及須彌山鐵圍山  目真隣陀山摩訶目真隣陀山。悉皆震動者
名為小動。大動者為十方大地。上至四十二  億恒河沙世界。下至清淨無垢王如來佛所。  其中所有江河大海。及諸小山大山日宮月
宮星辰等天。皆悉震動六反大動名為大動。  爾時十方諸佛及諸大菩薩聲聞緣覺辟支佛  等普來雲集。一一菩薩各有二萬眷屬來詣
佛所。諸菩薩等眾諸佛。各隨面門放五色光。  亦遍照十方世界。時彼諸外道惛亂迷悶。所  有威光並隱悉沒。其地踴出鑊湯。變成阿耨
大池。其受苦眾生。各乘白寶蓮華從地踊出。  此諸外道變成火聚。自燒其身昇空而去。時  十方諸佛及諸菩薩各作是讚言。善哉善哉
大雄猛世尊。能與眾生作大福田。令諸外道  悉皆退散。所有受苦眾生皆令離苦。實歎希  有正覺世尊。時彼來眾會見是事已。咸皆善
眼各捨邪心。歸依於佛求諸善事。至心懺悔  各得證果。爾時如來告文殊師利言。善男子  我於無量劫修三摩跋陀。為諸有情悉得解
脫。如來又有無量甚深陀羅尼門。為諸眾生  斷一切業障。善男子汝今諦聽吾當為汝顯。  說此語時此會中大眾。及十方諸佛諸大菩
薩聲聞緣覺五通神仙。於如來前發大弘願。  白佛言世尊。今日如來以大悲力。欲顯大神  力功德圓滿陀羅尼。我等諸侍從眾亦有大
陀羅尼。於五濁惡世中饒益眾生。唯願世尊  許我等說。是彼菩薩及諸聲聞緣覺所獻神  呪。各現變相本業因緣。饒益有情神通自在。
一一菩薩各作是語。我此神呪堪與眾生作  大福田。於如來前獻最後供。其數有八十恒  河沙等那由他眾。各作是說。爾時如來密化
自身。於大會中作金毘羅童子。身長千尺復  有千頭。身生千臂大叫哮吼。是彼十方諸獻  呪眾菩薩。及諸聲聞虛空隱沒共不現。唯有
童子一身更無有人。于時如來告大會。汝等  勿怖各現本處。是菩薩及一切所獻呪者。皆  悉除心怖畏現其本身。爾時阿難從座而起。
前詣佛所白佛言。如來是彼童子有何威力  修何智慧。現如是神通之相。十方諸來菩薩  及諸眾生如來。各顯現所呪並悉隱沒。唯獨
一身無有過者。爾時阿難欲重宣此義。而說  偈言。

世尊大自在　　威德無有比  
我從久遠劫　　未聞如是事  
唯願大聖尊　　顯說所由以

[0368c22]  說此偈已重白佛言。願為我等說是神通之  相。

[0368c24]  爾時佛告阿難及諸大眾。善男子我於無量  劫來難行。種種智種種慧為求法故。頭目髓  腦喜悅布施為求正法故。今日得正覺降於
欲界魔故。又令五濁眾生聞我此呪。令得遠  離三塗故。善男子若諸有情比丘比丘尼優  婆塞優婆夷清信男清信女。欲成大法擬出
世間。或在世間者發意救大苦難。或於世間  作大醫王。善療眾病者。欲降諸天魔制於外  道者。當於二七日間空一淨室。白月圓滿日
香泥塗地隨心所造壇中著種種菓子。及採  白花供養。若冬月無花者。以五色雜綵剪作  花散壇中。晝夜三時行道禮拜。誦呪日誦三
千夜誦六千。行道身著白衣三日一浴。出入  衣別黃帛。纏頭。其壇四角柏木作桂。一面  懸八幡四八三十二。壇中置一百瓷香爐。燒
沈水香及薰陸香白膠香等。其壇夜間慎勿  著燈。暗誦其呪。行人面向西起誦呪勿坐也。  至滿七日及以至二七日來。離諸貪著及遠
房室。夜間止宿獨須一室。勿共別人臥宿。又  善男子行人食飲。勿令婦人造之。男子作之  當與行人。作飲食柴亦須薰香。擇取好時者。
水亦取淨泉用之。其作食之人。常當誦呪。飯  具熟以便盛印之。若不爾者被惡神噉香美。  行人食無味。善男子若依奉行者。悟達一切  徹表玄靈。

[0369a20]  爾時如來慈光威德最勝法輪顯說祕言徐徐  唱曰。

[0369a22]  南無大自在力威化身金毘羅童子吼王佛。

[0369a23]  南無清淨海幢功德大自在釋迦牟尼佛。

[0369a24]  南無四十八願真等正覺無瑕穢佛。

[0369a25]  南無十方諸佛無邊化應報身。

[0369a26]  名冥幽顯金剛力士。聽說此本業降伏魔王  登正覺菩提之神妙殊呪。願十方菩薩十八  夢王。一一明聽我所說大勝金毘羅童子降
天魔術妙神呪陀羅尼。

[0369b01]  唵  [口*悉]  唎陀  (上音引反長陀聲)  啒  [口*聿]  哣  (短反音引)  栖迷吽  (長引吽聲反)

[0369b02]  呪已三千大千六反震動。十方諸佛及諸菩  薩皆證究竟。菩薩聲聞緣覺六通神仙三明  大士辟支及諸小菩薩等。皆獲正真覺之道。
空中雨寶華繽紛而下。普佛世界香風吹動。  天鼓自鳴。水鳥寶林處處皆有。各出種種妙  音。讚歎諸佛不可思議神力。

[0369b08]  爾時會中有一菩薩名曰藥王。從座立而合  掌恭敬。白佛言如來。說如是自在神妙陀羅  尼。十方諸佛皆從此度。我從昔來未聞是呪。
世界我亦從無量劫來。修習眾大陀羅尼及  三摩跋陀門。我於無量佛所。久聞說諸陀  羅尼門。我自在亦修持。未曾聞如來以是陀
羅尼耶。世尊我等今日發意。修習學此法門。  及助如來宣揚教化。唯願世尊許我受持。爾  時世尊讚言。善哉善哉善男子。汝能於如來
密藏發意修行及助我法。今正是時。我速說  如來知見。令諸眾生必得解脫。時藥王菩薩  等及四眾。聞佛許可皆大歡喜一心諦聽受
持。藥王菩薩白佛言。世尊若有諸眾生。欲  在世間復求出世間者。發意如來像法滅時  擬護持使不斷絕者。或發大猛心。欲求如來
禪定智慧者。或救眾生苦難者。先須持如來  神呪十萬遍然行諸方法。世尊若有修行人。  求見世  辯  才智者。取訶梨勒七顆白檀香一
大兩燒作灰。當顆各別燒白密和。每顆復作  七丸。七七四十九丸。將藥向釋迦像前呪一  千八遍。平旦時服一丸。於七七日間服盡。身
中所有三十六藏。髮毛爪齒皮革血肉。筋脈  骨髓心肺脾腎。肝膽胞  胃  大腸小腸。屎尿涕  唾涎沫汗痰肪  [狦-(狂-王)+月]  膜  [月*昆]
[月*寧]  。身中如是不淨  之物並皆除斷。身如瑠璃內外明徹。  辯  才天  中及諸天羅漢。六通神仙皆作導首。其藥惟
忌五辛及酒肉女色等。復次若欲入海龍宮  取龍左耳如意寶珠者。先誦前呪一萬遍。取  菖蒲根三兩。安息香和搗。向釋迦像前。白密
和之作丸。丸如豆許大。以呪呪一百八遍。  廣繫前壇。將藥壇中燒之。令彼龍宮振烈  崩摧大海枯竭。彼諸龍王及阿修羅王宮等。
悉碎如微塵。其龍惶怕莫知所以。行人若遣  蘇息知其所須者。取白密甘松香和彼藥燒。  某龍覺悟及知是人須此寶珠。兩手捧獻行
人。欲令彼龍宮及阿修羅宮復舊者。勿燒彼  藥。宮即如舊也。復次世尊。若欲修此文殊  救萬病者。當取訶梨勒掩菓五兩和搗羅篩。  先誦前呪一百八遍。即從於佛前
[跍*月]  跪。一心  發大慈心。作醫王想。取男子乳和了。後誦一  千八遍。獻佛三日然後取用療病。世尊若人  患瘖瘂者。與少分服之百日即語。復次若人
患眼。於深室護風。塗藥三日即差。

[0369c21]  又法若  患聾者。取藥和白膠帶渧之即差。

[0369c22]  又法若  人患疼者。塗藥即差。

[0369c23]  又法若人患跛者。塗  藥七日即差。

[0369c24]  又法若人患三十六種大風  者。取藥和井花水服之。三日即差。

[0369c25]  又法欲  禁山中百蛇蟲諸大禽獸及象馬牛羊鳥雀等  並總不安。當取柏木三尺廣四寸。取藥和書  禁文上。其文如是。諸蟲及獸不得在山。若
用彼著。我汝當害。彼慇懃木上。書此文向  佛前。復誦前呪三千遍作  [檎-离+土]  釘著高山。七獸  日內切獸即至彼文處。及百虫鳥雀蚖蛇蜣
蜋。諸虫並集其處。

[0370a03]  又法若欲木  [樊-大+木]  樹令變  者。取藥許少分和水  [口*孫]  之。三日間作大柏樹。

[0370a05]  又法若人令長壽者。取藥和井花水呪七  遍。服即長壽命長三劫。

[0370a06]  又法若令人轉老  作少者。取生石蜜和藥塗面及塗髮。即如三  十五男女相似。

[0370a08]  又法若令人愛樂者。取藥  和金帶行。眾人敬愛。

[0370a09]  又法若欲講妙法者。  取藥塗心。敢眾舌心開  辯  才。

[0370a10]  又法若欲令  人端正者。取藥和水洗面。數日即端正。

[0370a11]  又  法若欲令斷五穀者。取藥和棗服之。三七日  即差不食。

[0370a13]  又法若人多蛆惡姤忌者。取藥  塗心。即不蛆惡姤忌。

[0370a14]  又法若人多貪者。取  藥和銅末與服之。即不貪。

[0370a15]  又法若人多婬  者。取藥與服七日永不婬也。

[0370a16]  又法若人多  受殺者。取藥與塗身。即永不殺也。

[0370a17]  又法若  欲令屠兒不殺一切猪羊者。取藥塗刀即殺  不得。

[0370a19]  又法若愛獵者。取藥方便與帶。永世  獵不得。

[0370a20]  又法若人愛捕魚者。取藥擲水中。  永代網不得。

[0370a21]  又法若人愛食肉者。取藥與  服。即不食肉。

[0370a22]  又法若人求渡海。取藥塗脚  下即如渡乾地。

[0370a23]  又法若人求覓諸佛密藏法  者。取藥和爛經燒作灰服之。即一切如來藏  者。即現　復次世尊於如來甚深祕藏。無
有少分不契如來意者。但有眾生若作前法  不成者。我於如來前自焚燒此身。令如微塵。  作前是語時。會中復有一菩薩名曰龍樹。白
佛言我亦令如來法廣開無量法門。世尊於  往昔。有佛出世號曰燃燈。我於彼佛五濁惡  世。作白衣教化眾生。時有國王擬殺害我。於
彼時化現大神變。令彼國王心生恭敬共興  佛教。我復今日得聞如來此法。我今助之。

[0370b05]  爾時佛讚龍樹菩薩言。善哉善哉善男子。如  來許汝汝當速說。佛世難值如優曇華。值佛  生信復難。汝今速說如來知見時。龍樹菩薩
白佛言。世尊如來我常於五濁惡世救濟眾  生。世尊若有眾生求利智  辯  才者。依前誦呪  一萬遍。當取訶梨勒十二顆。取蜜三兩取井
花水五升。煎取二升半。取彼果及蜜陰乾搗  篩。復坐和彼藥汁。夜間子時服之。其行人  日吐三升黃金令人增智。至二七日間服。力  自在百劫已前事。

[0370b14]  又法若人求隱形者。亦  取如上二物。取水一  斗  煎取五升。行人洗浴  即便隱形。

[0370b16]  又法若欲現也藥取黃牛酥少許  洗。即或隱或現　復次若行人求見一切具  智者。擬避世間王難者。及和會諸怨憎者。或
有惡者相惱亂者。當取光明朱沙一兩。柴赤  者一兩。天門冬根一兩。新蜜蠟一大兩。取五  月五日大醋三升旦沒之。七日然暴乾和搗
篩。黑石蜜三兩。共前等藥和之。向鏡合子盛  之。即於釋迦像前呪之六千遍。當今日先齋  七日。然後服之一大匙許。其夜即夢見我及  為說諸方法一一令解。

[0370b25]  又法若人求財寶  者。取藥已用塗膊。所須之物求者即得。

[0370b26]  又  法若療諸病者。取少許藥於佛前。復誦前呪  一百八遍。自服療病立差。

[0370b28]  又法若人患白  虎病者。取藥少許塗床。病人即立差。

[0370b29]  又法  若人患癩者。取藥五分已來。取流泉水和。煎  用洗即立差。

[0370c02]  又法若人偏半風處身不逐取  藥少分復誦前呪一。

[0370c03]  又法若欲求待眾生  病苦。當取安悉香一大兩燒作灰。和泉水自  服入腹。即取藥塗彼患人痛處。行人已舐之。
即患人差。行人代自受之。若欲令解者。即取  白膠香少許含之即差。吐病即差。

[0370c07]  又法若  起經三日者。取藥一分。復取彼死人髮少許  燒作灰。和藥內口中。及經三日即差。

[0370c09]  又  法若欲起七日死者。取藥二分。和彼死人衣  少許燒作灰。和藥內鼻中。及經七日即差。

[0370c12]  又法若起百日死者。取藥三分。取彼死人棺  少許。燒作灰和藥。塗彼死人額上。及百日即  起。

[0370c14]  又法若欲立驗用前即起者。取彼死人  名字及年記書紙上。燒作灰和藥。四分清水  [口*孫]  死人以藥塗心。即活。

[0370c16]  又法若欲求種種  巧者。當取极梨草三兩  (此云人參是也)  又搗和藥服之。  數滿七日有百萬巧神。來行人所。教示種種
之法隨意恣用。

[0370c19]  又法欲求作種種喜弄者。  當取菖蒲七七四十九莖長五寸者。又於佛  前呪。一根復呪七七遍。隨意用之。

[0370c21]  又法若  欲於江河大池之中作船者。當取菖蒲三寸。  又取藥少許塗之擲彼水中。即成大船并及  船人並足。

[0370c24]  又法若盛熱之月變氷者。當取  菖蒲五寸。又溫藥令暖。少許塗之擲水。變  成氷出。

[0370c26]  又法若欲作龍者。當取菖蒲三寸。  以藥塗之已。黑畫出服口擲彼水中。即作龍  起。

[0370c28]  又法若欲逆流河水者。取菖蒲五寸。又  以藥塗之呪三遍。擲著水中即便逆流。

[0370c29]  又  法若欲作像者。當取菖蒲五寸以本藥塗之  呪七遍。擲水中變成白像。

[0371a02]  又法若欲起大  風雨者。取藥口中含之。吐氣隨口即風起。

[0371a04]  又法若欲令人日行千里者。當取菖蒲三寸。  燒作灰和藥塗脚。不欲進千里並不為難。

[0371a06]  又法若欲行人遠進他國。中路無火者。當取  藥多少呪之三七遍擲向地中。即成大火起。

[0371a08]  又法若向他國中路無水者。取藥少許埋  著地中。經宿即水出。

[0371a09]  又法若劫末三災競  起欲害身。帶此藥一丸無敢能害者。

[0371a10]  又法  若自身令變成種種色相現者。取藥少許和  棗吞之。吐出雞卵。

[0371a12]  又法若欲令自身變成  大蛇者。取藥和色粉吞之。即成大蛇。

[0371a13]  又法  取藥塗心。誦前呪一百八遍。變成師子王。

[0371a15]  又法以藥塗身。即變成狂象。

[0371a15]  又法以藥塗  口。即變成白兔。

[0371a16]  又法以藥塗頂。即變成野  鹿。

[0371a17]  又法以藥塗左右中。變成孔雀。

[0371a17]  又法  以藥塗髮。即變成百歲老人。

[0371a18]  又法以藥塗。  若欲施彼藥者。取井花水三升。大釜煎少許  藥。然置  葉  子著手。于時即有生葉牙生。若  一日之間。其  葉
長三尺。

[0371a21]  又法若施此方者。  葉  少許和百種香作湯。澡浴即差也。世尊我  若陳此方窮劫不盡。但依如來前呪及壇法
作。若不成者。我當於如來前捨彼菩薩位代  有情受苦。說此語時。復有一菩薩名觀世音。  從會安祥而起。前詣佛所白佛言。釋迦牟尼
如來。說如是等不可思議法。我當護念如來  彼法。世尊我亦無量劫來難行。苦行。今日於  如來所生少分信心。我亦有大法。為持如來
此法。唯願世尊許我所說。爾時世尊讚觀世  音菩薩言。善哉善哉善男子。汝能於如來作  如是語。汝當速說如來知見恣汝重揚。時觀
世音白佛言。世尊世間眾生多有愚癡。輪轉  生死無時停息。或為王宮逼迫。有諸惡鬼伺  求人命。不得長壽。或火風所害。或被惡賊傷
損。或有怨家債主每恒相逐。世間有如是等  事。世尊我除斷令得安穩樂。世尊世間若有  修行人。多年累月修學不成者。訶梨勒一百
顆除陰乾搗篩作末。白蜜和之亦令陰乾。收  取丸如柏子許。一丸一呪訖。即將藥向釋迦  像前。復呪一千八遍。行者自吞三百丸七日
之間頓悟九十劫生死之事。世尊若欲修行  人慈心濟地獄苦。取井花水三升。淨椀中盛  之。晨旦取柳枝鞭水。誦前呪一百二十八遍。
水盡即取藥燒七丸。一切受罪眾生。悉乘蓮  華化生常得安樂。地獄枯竭長無罪人。閻羅  王五道大神。大山府君一切冥官業道。並悉  生天。

[0371b19]  又法若欲救苦難眾生者。取藥七丸燒  之。起大悲心。彼諸善男子所受之苦。當時即  息不受。

[0371b21]  又法若有女人生產難者。取藥一丸  和酥摩腰下即易生。

[0371b22]  又法若橫死者。取藥  少分以塗背。一日即起。

[0371b23]  又法水溺死者。取  藥少許置彼死人口中。三日即活。

[0371b24]  又法若  人卒死者。取彼死人頂上髮七莖斫之。和藥  一丸內向口中即活。

[0371b26]  又法若患偏風不遂。  多年不能起者。取藥一丸令吞七日。復與  一丸至四十九日。與丸吞之。百日內即差。

[0371b29]  又法若心腹脹滿垂死者。取藥少許和少便。  呪一遍與服立差。

[0371c01]  又法求延年益壽者。取  藥七丸燒作灰。蜜漿服之即受命百劫。

[0371c02]  又  法若患狂者。取藥一丸繫向頂上即差。

[0371c03]  又  法若欲施藥。取四丸埋向宅四角七日。即出  一大花樹。一角出一樹。一角出泉。一角出  火。一角出雲。四角各別。

[0371c06]  又法欲施藥有驗  者。取藥七丸。向釋迦像前。呪一百八遍。擲彼  藥像前一丸變成釋迦文佛。一丸變成我身。
一丸變成白鶴。一丸變成白象。一丸變成百  寶蓮華。一丸變成金剛。一丸變成密跡。欲令  化仍舊者。取水  [口*孫]  之即如故。

[0371c11]  又法求禪定  者。取藥三丸含之。靜處安祥坐入無量定。處  經百二十小劫。於禪定起教化眾生。其身如  本。

[0371c14]  又法欲降惡風雨者。水和藥  [口*孫]  之即止。

[0371c15]  又法欲降怨憎之者。取彼名字和藥置火  中。其眼如逆。出舌長三尺面如火色。

[0371c16]  又  法欲解者。復書彼名字。和藥一丸燒之服。取  彼藥向此人散之如故。

[0371c18]  又法欲鬪勝者。取  藥七丸搗碎。五穀子隨多少。向佛前呪一千  八遍。散著田中收刈。

[0371c20]  又法欲冬時樹生花  菓者。取藥一丸埋著根本。即生花菓。

[0371c21]  又法  令足力者。取藥至一夜。吞一丸三七日間。力  敵萬夫。

[0371c24]  又法欲使一切諸天八部眾者。取藥燒之即  現其身。任行人驅使。

[0371c25]  又法若人日服一丸。  此藥滿百日或七十日。預知三十萬里事。

[0371c27]  又法欲隱形。取藥和烏麻油塗髮隱。世尊我  今具說。盡微塵劫細數。亦當難盡。但有諸  善男子。依上如來法及壇呪持此法。若不成
者我誓不成正覺。世尊此法甚難得聞。諸方  術及種種祕要法異聞難行。此法歎聞異  行世尊若諸有情。但持此心皆成無不成法
者。說此法時。會中復有一菩薩名曰馬鳴。即  從座起前詣佛所。白如來。如來有無量智慧  無邊知見。世尊我亦有神妙章句。眾生得聞
之者亦得離苦。唯願如來許我說之。時如來  讚言善哉善哉。汝發大弘願憐愍眾生。今正  是時汝當速說。

[0372a10]  爾時馬鳴菩薩及諸大眾皆大歡喜大悲。世  尊我今速說。馬鳴白言。世尊世間眾生多處  塵俗。恒常流轉無時停息。我今說此方法悉
得解脫。世尊若有情類求離世間者。求離生  死者。取曇磨羅五兩  (此云白膠香明者是)  取菴毘羅五兩  (此云二月八月臘)  婆伽勒五兩  (此云天門冬)
勒婆娑五兩  (此云白訶梨  勤是也)  取井花水三升白蜜三升柒三升和上件  六味。水中煎當煎之月。唯願護淨不得觸穢。
或於寺中或於故塔中煎。行人當取須誦前  呪不得停歇。三升井花水煎取一升。然後盛  於新器中。掘地三尺埋之。二七日出取之。先
向佛前供養三日。行者清齋洗浴。取藥少分  甞之。味如忉利天歡喜園中食相似然後誦  前呪。呪藥三千遍。行人即取半合許。七日
之間。身昇虛空來去自在。水火俱出。復有七  種大福莊嚴。散之化作一鳥向天飛去。

[0372a25]  又  法欲求智慧者。藥少許和。即有三十生宿命  智。

[0372a27]  又法欲他心智者。取藥食藥。一日之  中萬病消除。若食二日身上萬罪消滅。若食  三日俱隨並盡。若食四日眾人愛敬。若食五  日  辯
才智慧。若食六日身中三十六藏不淨  流溢並悉消除。若食七日身得昇天相好具  足。又世尊彼行人。擬將自力助他力者。必  是菩薩久起世間。世尊此藥能成種種智慧。
所有苦難。若聞此藥無不解脫。

[0372b05]  又法若患  損心者。取藥少許。和生金末吞之即差。

[0372b06]  又  法若人坐禪失本心者。取藥溫令煖塗心即  差。

[0372b08]  又法若患骨蒸病。多時不可者。取藥半  匙大醋服之即差。

[0372b09]  又法令人長壽者。取藥  一匙和海合少許服之。延年得三千歲。

[0372b10]  又  法欲求隱形者。取藥塗背。即隱者取藥塗面  耳。即隱。

[0372b12]  又法欲隱者。取藥塗鼻。即隱。

[0372b12]  又  法欲預知人心者。取藥少許燒作灰。復白蜜  和之吞。當日有事等即知。

[0372b14]  又法凡欲得一  切法術及呪功能。欲知有効無効者。取遠志  一大兩黃牛乳一升煎之。取半升令冷。向釋
迦像前誦呪二十一遍。然後取服三日。吐三  十金顆鈴。

[0372b18]  又法欲知此藥有効無効。取彼  合藥竟。置向一沸湯中。變成白蓮華。

[0372b19]  又法  欲成大法。取前件藥一合白蜜一升。和煎  令焦。取之佛前呪二十一遍作丸。丸如豆許。  向空高散之。各化作一鳥向天飛去。

[0372b22]  又法  欲求智慧者藥少許和。即有三十生宿命智。

[0372b24]  又法欲他心智者。取藥誦呪。泉水服之。  即得萬里他心智。

[0372b25]  又法欲求自然智者。取  藥一合和井花水晨旦服之。二日七日得  自然智。

[0372b27]  又法欲發意修大乘經典者。煎件  藥日吞少分。七十日心開悟解八萬圍陀書  史。聰明智明慧辯才無礙世間第一。

[0372b29]  又法  欲求種種智慧者。取藥三合佛前呪之七七  遍。然後服之。即得如來一切智。

[0372c02]  又法欲求  世間財者。取藥一合。釋迦像前呪之一百八  遍。澡瓶中盛之。三日變成黃金。隨意服之。

[0372c05]  又法欲求世間財者。取藥隨多少。佛前呪  一百八遍。取黃金沙一勝。藥和之器中盛  之。即埋地中日乃變成紫摩黃金。

[0372c07]  又法欲  入海取七珍者。藥少許和漢欝金香半兩。佛  前呪之八十遍。呼彼海龍王名字燒香。藥  香徹彼海龍王所。其龍領百萬眷屬。送種種
七珍到行人所。

[0372c11]  又法欲降伏一切禽獸者。  取柏木三尺以藥塗之。於佛前三七遍。以  杖打地一下。所有禽獸並悉雲集向行人所。
若欲令散者。取藥燒之即得四散。

[0372c14]  又法欲  令人延年壽者。取柏子三百顆蜜一合煎之  令焦。將作佛前呪一顆一呪。取藥少許塗  之。復向佛前呪之七百遍。然後取服吞一丸
命等日月。若吞二丸命齊天地。若吞三丸延  命一劫。若吞四丸壽命兩劫。世尊若善男子  善女人等。但於我法生少重心。依如來前呪
等作之。立即成効。說此語時。會中復有一  大仙名曰祁婆。即從座起前佛所。白言如  來。我亦有大法能助如來。彼呪功力故。世尊
唯願世尊許我說之。時如來讚言善哉善哉  善男子。汝能護念五濁眾生故說此方。汝當  速說我今聽汝所說。大悲世尊世間若有眾
生。求一切種種智慧者。或求延年益壽者。取  烏牛乳三升遠志根三根訶梨勒十顆。乳中  煎之　令乳乾盡。即陰乾搗篩。白蜜和之為
丸如棗子許。於佛前誦呪之四十遍。晨旦時  向西著面頓服令盡。於三七日間。即得一切  世智辯才。天龍八部恒常衛護。復此妙方。
若有修法人求攝錄一切鬼神及野叉者。取  母狗乳一合白牛乳一合。世尊取上件二味  乳一處。取天門冬根半兩遠志根半兩。搗篩
呪之七遍。然後和乳。於銅鐺中煎之二十沸  許。便將佛前誦呪一百八遍。即如於佛頓氣  服之令盡。於七日間一切鬼神並悉現身其
人所。世尊若第一七日善鬼惡鬼。奪人精  氣之鬼。及阿修羅眷屬魅鬼魍魎精魅。今見  餓之鬼古文精雲山林之樹稷之鬼。八史六
丁從術之鬼。五星六度五岳鬼。世尊如是等  鬼集彼人所。其鬼惡氣及惡毒悉自滅之。任  行人驅使。欲知千年消息。問之合者神海
須彌山神。大鐵圍山之神黑山之神。天宮日  月精神住室神。火風神地神水神等人身中  五情神。如是一切諸神並悉雲集行人門首。
復次若三七日之間。一切羅剎及夜叉並來  雲集。藍婆夜叉毘藍婆夜叉。大精夜叉。注驢  羅剎。滿心羅剎。攝羅剎。須彌山間黑齒羅
剎。如是等恒河沙眷屬。一日之間並集行人  門首。世尊若修行人。欲令驅使彼諸羅剎夜  叉及鬼神等者。取安悉香半兩白膠香半兩
白芥子半兩。俱共一處搗篩。白蜜和之。悉火  燒誦前呪十遍。其一切鬼神及夜叉羅剎等。  悉皆化面而倒悉亂。舉身自現不能自勝。

[0373a28]  又法若令性悟者。取乳頭香燒之。並悉性悟。  皆得耨心菩提。捨彼鬼位並得清淨之身。一  從行人驅使隨意所須。預知千里逆順之事
世尊彼諸鬼神若不降伏者。取彼前藥呪之  即降伏也。

[0373b03]  又法欲求萬年仙藥者。取前三  昧藥燒。於山間燒之。誦呪百遍。一切萬年精  雲芝草仙。千年松公及九雲。仙駕鶴應草瑞
草芝雲。並總自出現其人所。世尊若欲採之。  正月一日二月八日四月八日。此等三日所。  一切諸藥草之精並在人間。餘日多化不在  本所。

[0373b10]  又法若採此藥。先呪一百八遍。我自往彼人  所。教受和合令食之。我自捨彼仙位與行人。  復次若入山。求採妙寶七珍者。取安悉香一
兩。白芥子一兩。甘松香一兩。漢欝金香半兩。  青木香半兩。水銀半兩。世尊取已上等物相  和搗篩。取此間陰泉和之。即於佛前呪一
千八十遍。時於高原上燒之。山間伏藏及龍  宮中七寶並悉現。行人欲取時。當取青木香  燒之發願。然後隨意取用。祁婆變七寶方第
二。世尊若有諸善男子。欲變瓦石為摩尼寶  者。取赤石如鷄卵許。取銅鐺一。取水銀五  兩安置鐺中。及石亦鐺中盤蓋之。以柏木灰
水煎三日燒之。令水銀盡入石中。變成火色。  然後滅火漸漸令冷。取向佛前誦呪一萬遍。  其寶光明照三千里。此寶力能壞諸魔王摧
其地獄。行人起心動念。即七寶隨意滿足。  亦能無火之處能出大火。復次世尊。若有眾  生作諸法術。令互石變成明月寶珠者。取白
石如雞子許。水銀三兩米粉二兩。烏牛乳半  勝。和向銅鐺中煎之令盡。然後取荏油一合  置鐺子中。煿石令燋油盡。以漸漸令冷。即
向佛前誦前呪之百遍。其石色如日月表裏  明徹。斯寶然得萬里。又其珠力。能出種種珠  寶金銀珊瑚。又能令人自在求者如意　又
法欲變瓦礫成如意寶珠者。取金色石如雀  卵許。取水銀三兩生金半兩慈石一大兩桃  人八顆。去皮取如上等物。並置一處。向生鐵
熱中煿之。其石並食彼上四物著溫地之中。  三日乃取看。其色如紫摩黃金。向佛前呪之。  一百八遍。其量珠威力無量無邊。彼行人意
欲去處。其珠兌充前騰身而去。亦能出種種  妙寶。行人者但發大悲。亦能令三界有情常  得安樂。隨意一切眾生願。悉皆充足。

[0373c14]  佛說金毘羅童子經

[0373c16]  ![T21p0373_01.gif](/cb_tripitaka_web/figures/T/T21p0373_01.gif)
(別人書著云是此經法  印作法用之時用)  。

[0373c18]  夜合木一寸八分剋之。大力金剛陀羅尼。二  名穢積大壇烏芻沙摩真言。

[0373c20]  唵  [木*(卄/(ㄇ@人)/戌)]  伐羅俱魯陀摩訶摩羅訶曩那訶跛折摩  他微枳羅尾持網婆野社智羅監母陀羅烏芻  沙摩俱嚕陀
𤙖  泮吒娑婆訶

[0373c23]  期觀音真言

[0373c24]  迦摩羅目佉迦摩羅盧左那迦摩羅沙那迦摩  羅多賀沙那迦摩羅婆謨尼迦摩羅迦摩羅迦  摩羅

金毘羅童子威德經

[0373c28]  (金毘羅法作道場不空三藏譯。燒沈香白膠香薰陸香用瓷香爐。藥王菩薩助法。用白檀香一兩訶梨勒七果燒蜜
和四十丸。除身中萬病。入龍宮取寶珠。用菖蒲三兩安悉香蜜丸甘松香和燒救萬病。用訶梨勒掩摩勒各五兩。
男孩子母乳和作丸。龍樹菩薩助法用訶梨勒十二顆。剌蜜三兩井花水煎服吐出金治萬病用光明沙紫赤朱天
門冬新蜜蠟。五月五日大酷三升。黑石蜜三兩。和煎觀世音菩薩助法。用訶梨勒百顆蜜丸。馬鳴菩薩助法。白  膠香天門冬訶梨勒蠟各五兩。柴三升。井花水煎。白蜜用和)
。

[0374a04]  (承安二年五月十二日書之)

* * *

【經文資訊】大正藏第 21 冊 No. 1289 佛說金毘羅童子威德經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
