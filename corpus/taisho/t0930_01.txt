無量壽如來觀行供養儀軌
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0067b29]  爾時金剛手菩薩。在毘盧遮那佛大集會中。  從座而起合掌恭敬。白佛言。世尊。我為當來  末法雜染世界惡業眾生。說無量壽佛陀
羅尼。修三密門證念佛三昧得生淨土入菩  薩正位。不以少福無慧方便得生彼剎。是故  依此教法正念修行。決定生於極樂世界上品
上生。獲得初地。若在家出家願生淨土者。應  先入曼茶羅得灌頂已。然後從師受念誦儀  軌。或於勝地或隨所居。塗拭清淨建立方
壇。上張天蓋周匝懸幡。壇上分布八曼茶  羅。磨白檀香用塗聖位。於  壇  西面安無量  壽像。持誦者於壇東坐。面西對像而坐。或
敷茅薦或坐卑脚小床。每日三時散種種華  燒種種香置二闕伽。或用盆盃及金銀  銅石瓷瓦等器未經用者。盛滿香水置於  壇上。於壇四角安四賢瓶。燒香燈明塗香飲
食隨力所辦。一一加持慇重供養。行人每  日澡浴著新淨衣。或用真言加持以為澡浴。  即思惟觀察。一切有情本性清淨。為諸客塵
之所覆蔽。不悟真理。迷失菩提。淪溺生死。  受無量苦。是故說此三密加持。令自他皆得  清淨。即以二手蓮花合掌。誦淨三業真言三  遍。真言曰。

[0067c23]  唵  (引)  娑嚩  (二合)  婆嚩  秫  (詩聿反)  馱  (引一)  薩嚩達  磨  (入引二)  娑嚩  (二合)  婆
(去)  嚩戍  (引准上)  度唅

[0068a01]  由此真言加持故。即成清淨內心澡浴。每入  道場時。對本尊前端身正立。蓮花合掌閉目  運心。想在極樂世界。對無量壽如來并諸
菩薩眷屬。則以身五體投地。想於一一佛菩  薩前恭敬作禮。即誦普禮真言曰。

[0068a06]  唵  (引)  薩嚩怛他  (引)  蘖跢  (一)  播  (引)  那滿娜曩  (上)  迦嚕弭  (二)

[0068a08]  即右膝著地合掌當心。虔誠發露懺悔無始  已來一切罪障。則隨喜諸佛菩薩聲聞緣覺  一切有情所修福業。又觀十方世界所有如
來成等正覺者。請轉法輪。所有如來現涅槃  者。請久住世不般涅槃。又發願言。我所積  集。禮佛懺悔隨喜勸請。無量善根以此福
聚迴施一切有情。願皆得生極樂世界。見佛  聞法速證無上正等菩提。然後結跏趺坐或半  加坐。右押於左。以香塗手。先結佛部三昧
耶印。以二手虛心合掌。開二頭指微屈。各  附中指上節。又開二大指。各捻二頭指下第  一文。結印成已。想無量壽如來三十二相八
十種好了了分明。即誦佛部三昧耶真言曰。

[0068a21]  唵  (引)  怛他  (引)  誐覩  (引一)  納婆  (二合)  嚩  (引)  耶裟  嚩  (二合)  賀  (引)

[0068a23]  誦三遍或七遍。安印頂上散。由結此印及誦  真言。警覺佛部一切諸佛。皆來集會加持  護念修真言者。速令獲得身業清淨。罪障消
滅福慧增長。

[0068a27]  次結蓮花部三昧耶印。二手虛心合掌。二大  指二小指各頭相捻。餘六指微屈。如開敷蓮  花形。即成。結此印已。想觀自在菩薩相好
端嚴。并無量俱胝蓮花族聖眾圍遶。即誦蓮  花部三昧耶真言曰。

[0068b03]  唵  (引)  跛那謨  (二合引一)  納婆  (二合)  嚩  (引)  耶娑嚩  (二  合)  賀  (引二)

[0068b05]  誦三遍或七遍。加持安印於頂右便散。由結  此印及誦真言。警覺觀自在菩薩及蓮花部  聖眾。皆來加持行者。獲得語業清淨。言音威
肅。令人樂聞得無礙辯才說法自在。

[0068b09]  次結金剛部三昧耶印。二手左覆右仰。令背  相著。以右大指叉左小指。以左大指叉右小  指。中間六指縛著手腕。如三股杵形。即成。
結印當心。想金剛藏菩薩相好威光。并無量  執金剛眷屬圍遶。即誦金剛部三昧耶真言  曰。

[0068b15]  唵  (引)  嚩日嚧  (二合引一)  納婆  (二合)  嚩  (引)  耶娑嚩  (二合)  賀  (引二)

[0068b17]  誦三遍或七遍。加持安印於頂左便散。由結  此印及誦真言。警覺金剛藏菩薩并金剛部  聖眾。皆來加持行者。獲得意業清淨證菩提
心。三昧現前速得解脫。

[0068b21]  次結被甲護身印。二小指二無名指。右壓左  內相叉。二中指直竪頭相拄。二頭指屈如鉤  形。附中指背勿令相著。二大指並竪捻名
指。即成。結印當心誦真言。印身五處各誦一  遍。先印額。次右肩。次左肩。印心及喉。是  為五處。即起大慈悲心遍緣一切有情。願
皆被大慈悲莊嚴甲冑。速令離諸障難。證得  世間出世間上上殊勝成就。如是觀已。即成  被金剛甲。一切諸魔不敢障難。護身真言曰。

[0068c01]  唵  (引)  嚩日囉  (二合引)  儗儞  (二合一)  鉢囉  (二合)  捻  (万叶反引)  跛  跢  (二合)  野娑嚩
(二合)  賀  (引二)

[0068c03]  由結此印誦真言。慈心愍念力故。一切天魔  及諸障者。悉見行人威光赫奕由如日輪。  各起慈心不能障礙。及以惡人無能得便。煩
惱業障身不染著。亦護當來諸惡趣苦。疾  證無上菩提。次結地界金剛橛印。先以右  中指入左頭中指間。右名指入左名小指間。
皆頭外出。以左中指繳右中指背。入右頭  中指間。以左名指繳右名指背。入右名小指  間。二小指二頭指各頭相拄。二大指下相
捻。即成。結此印已。想印如金剛杵形。以二大  指向地觸之。誦真言一遍一印於地。如是至  三。即成堅固金剛之座。下方真言曰。

[0068c15]  唵  (引)  抧里抧里  (一)  嚩日囉  (二  合  )  嚩日哩  (二合  二)  步  (引)  囉滿馱滿馱  (三)
吽發吒  (四)

[0069a01]  由結此印及誦真言加持力故。下至金剛  輪際。成金剛不壞之界。大力諸魔不能搖  動。少施功力大獲成就。地中所有其惡穢
物。由加持力故悉皆清淨。其界隨心大小  即成。

[0069a06]  次結金剛牆印。准前地界印。開掌搩竪二大  指。如牆形即成。想從印流出熾焰。以印右旋  遶身三轉。稱前地界。即成金剛堅固之城。牆
界真言曰。

[0069a10]  唵  (引)  薩囉薩囉  (一)  嚩日囉  (二合)  鉢囉  (二合二)  迦  囉吽  (引)  發吒  (半音三)

[0069a12]  由結此印誦真言及觀行力故。隨心大小。成  金剛光焰方隅牆界。諸魔惡人虎狼師子。及  諸毒虫不能輔近。

[0069a15]  次結大虛空藏菩薩印。二手合掌。二中指右  押左外相叉。縛著手背。二頭指相蹙如寶  形。即成。想從印流出無量諸供養具衣服飲
食宮殿樓閣等。如瑜伽廣說。即誦大虛空藏  菩薩真言曰。

[0069a20]  唵  (引)  誐誐曩三  (去)  婆嚩  (一)  嚩日囉  (二合)  斛  (引二)

[0069a22]  修行者縱使觀念力微。由此印及真言加持  力故。諸供養物皆成真實。一如極樂世界  中行廣大供養者。次想壇中有紇哩  (二合入引)  字。
放大光明如紅頗梨色。遍照十方世界。其中  有情遇斯光者。無不皆得罪障消滅。

[0069a27]  次結如來拳印。以左手四指握拳。直竪大指。  以右手作金剛拳。握左大指甲。即成。以此  拳印印地。誦真言加持七遍。變其世界。如
來拳真言曰。

[0069b02]  唵  (引)  步  (引入)  欠  (一)

[0069b03]  由結此印及誦真言加持威力故。即變此三  千大千世界。成極樂剎土。七寶為地。水鳥  樹林皆演法音。無量莊嚴如經所說。即誦伽  他曰。

以我功德力　　如來加持力  
及以法界力　　願成安樂剎

[0069b09]  行者由數習此定。現生每於定中。見極樂世  界無量壽如來在大菩薩眾會。聞說無量契  經。臨命終時心不散亂。三昧現前。剎那迅
速則生彼土。蓮花化生證菩薩位。

[0069b13]  次結寶車輅印。二手仰相叉。右押左。以二  頭指側相拄。二大指捻二頭指下第一文。  即成。送車輅真言曰。

[0069b16]  唵  (引)  覩嚕覩嚕吽  (引)

[0069b17]  由結此印。想成七寶莊嚴車輅。往彼極樂世  界。請無量壽如來并諸菩薩眷屬乘此車輅。  不散此印。以二大指向身。撥二中指頭。便
誦車輅真言曰。

[0069b21]  曩莫  (入)  悉底哩耶  (四合一)  地尾  (二合)  迦南  (引二)  怛他  (引)  蘖跢  (引)  南  (引)
(三)  唵  (引)  嚩日朗  (二合引)  儗  (妍以反)  孃迦囉灑  (二合)  耶娑嚩  (二合)  賀  (引)

[0069b24]  則想車輅來至道場住虛空中。

[0069b25]  次結迎請聖眾印。二手右押左內相叉。作拳。  令掌相著。左大指屈入掌。右大指曲如鉤。  向身招之。即誦迎請真言曰。

[0069b28]  唵  (引)  阿  (去)  嚧  (引)  力迦  (半音)  [目*壹]  醯呬娑嚩  (二  合)  賀  (引)

[0069c01]  由結此印誦真言奉請故。無量壽如來不捨  悲願。赴此三摩地所成淨土道場。并無量俱  胝大菩薩眾。受修行者供養速令得上上成  就。

[0069c05]  次結馬頭觀自在菩薩印。作辟除結界二手  合掌。二頭指二無名指屈入掌。各自相背。  並二大指微屈。勿著頭指。即成。誦馬頭明王  真言曰。

[0069c09]  唵  (引)  阿蜜栗  (二合)  姤納婆  (二合)  嚩吽  (引)  發吒  娑嚩  (二合)  賀  (引)

[0070a01]  誦三遍。即以印左轉三匝。辟除一切諸魔皆  自退散。以印右旋三匝。即成堅固大界。

[0070a03]  次結金剛網印。准前地界印。以二大指。捻二  頭指下第一文。即成。誦真言三遍。隨誦以印  於頂上右旋便散。網界真言曰。

[0070a06]  唵  (引)  尾娑普  (二合)  囉捺囉  (二合)  乞灑  (二合)  嚩日  囉  (二合)  半惹囉吽  (引)  發吒
(半音)

[0070a08]  由結此印及誦真言加持力故。即於上方。覆  以金剛堅固之網。乃至他化自在諸天不能  違越而生障難。行者身心安樂。三摩地易得  成就。

[0070a12]  次結金剛火院界印。以左手掌掩右手背。令  相著搩竪二大指即成。想從印流出無量光  焰。火以印右旋三匝。則於金剛牆外。便有
火焰圍遶。即成堅固清淨火院大界。火院  真言曰。

[0070a17]  唵  (引)  阿三  (去)  莽儗  (妍以反)  儞吽  (引)  發吒  (半音)

[0070a18]  次結獻閼伽香水印。以二手捧閼伽器。當  額奉獻。誦真言三遍。想浴聖眾雙足。閼伽真  言曰。

[0070a21]  曩莫  (入)  三滿多沒馱喃  (引一)  誐誐曩三  摩糝麼娑嚩  (二合)  賀  (引)

[0070a23]  由獻閼伽香水供養。令修行者三業清淨。洗  除一切煩惱罪垢。從勝解行地。至十地及如  來地。當證如是地波羅蜜時。得一切如來甘
露法水受與灌頂。

[0070a27]  次結花座印。准前蓮花部三昧耶印。稍屈指  令圓滿即是。結此印已。想從印流出無量金  剛蓮華。遍此極樂世界中。無量壽如來及諸
大菩薩一切聖眾。各皆得此金剛蓮花為座。  蓮花座真言曰。

[0070b03]  唵  (引)  迦麼攞娑嚩  (二合)  賀  (引)

[0070b04]  由結蓮花座印誦真言加持。行者獲得十地  滿足當得金剛之座。三業堅固猶若金剛。次  結廣大不空摩尼供養印。二手金剛合掌。二
頭指蹙如寶形。並竪二大指即成。誦廣大  不空摩尼供養陀羅尼曰。

[0070b09]  唵  (引)  阿謨  (引)  伽  (去)  布惹  (自攞反一)  麼抳鉢  納麼  (二合)  嚩日  [口*(隸-木+士)]
(二合二)  怛他  (去)  蘖哆尾路  (引)  抧帝  (三)  三  (去)  滿多鉢  (上)  囉  (二合)  薩囉吽  (引四)

[0070b12]  此廣大不空摩尼供養陀羅尼。纔誦三遍。即  成於無量壽如來集會及微塵剎中。雨無  量廣大供養。所謂種種塗香雲海。種種華鬘
雲海。種種燒香雲海。種種天妙飲食雲海。  種種天妙衣服雲海。種種摩尼燈燭光明雲  海。種種幢幡寶帳寶蓋雲海。種種天妙音樂
雲海。普於諸佛菩薩眾會。成真實廣大供養。  皆由結印誦此真言供養故。獲得無量福  聚。猶如虛空無有邊際。世世常生一切如來
大集會中。蓮花化生得五神通。分身百億。能  於雜染世界。拔濟受苦眾生。皆安隱利益。  即於現世受無量果報。當來得生淨土。次應
澄心定意專注一緣。觀無量壽如來。了了分  明如對目前。具諸相好。并無量眷屬及彼剎  土。念念忻慕。現前獲得三昧成就。虔誠一
心願生彼國。心不異緣念念相續。即誦無量  壽如來讚歎三遍。讚曰。

[0070b29]  曩謨  (引)  弭跢婆  (去引)  野  (一)  曩謨  (引)  弭跢庾  曬  (引二)  曩謨  (引)  曩麼  (引)
進底野  (二合)  麌  拏迦囉答麼  (二合)  寧  (引三)  曩謨  (引)  弭跢婆  野爾曩野帝母寧  (引)  素佉  (引去)  嚩底
婬  (二合)  夜  (引)  儞多嚩弩  (鼻聲)  劍婆野  (引)  素佉縛底孕  (二合引)  迦曩迦尾唧怛囉  (二  合)  迦  (引)
曩喃  (引六)  麼弩囉  [牟*含]  (引)  素蘖多素  帶  (引)  囉稜  (去)  訖哩  (二合)  耽  (引七)  哆嚩室囉
(二合)  夜  (引)  答鉢囉  (二合)  體多麌拏寫地麼  (上)  多  (都各反八)  鉢囉  (二合)  夜  (引)  弭擔  (引)
麼護麌拏  (上)  囉怛曩  (二合)  散左琰  (引九)

[0071a06]  修行者每日三時。常誦此讚歎佛功德。警  覺無量壽如來。不捨悲願。以無量光明照觸  行者。業障重罪悉皆消滅。身心安樂澄寂悅
意。久坐念誦不生疲惓。心得清淨疾證三昧。  即入觀自在菩薩三摩地。閉目澄心。觀自身  中圓滿潔白。猶如淨月仰在心中。於淨月上。  想日哩  (二合)
字放大光明。其字變成八葉蓮  花。於蓮花上有觀自在菩薩。相好分明。左  手持蓮花。右手作開敷葉勢。是菩薩作是  思惟。一切有情身中。具有此覺悟蓮花。清淨
法界不染煩惱。於其蓮花八葉上。各有如來  入定結跏趺坐。面向觀自在菩薩。項佩圓  光。身如金色光明晃耀。即想此八葉蓮花。
漸舒漸大量等虛空。即作是思惟。以此覺花  照觸如來海會。願成廣大供養。若心不移此  定。則於無邊有情深起悲愍。以此覺花蒙照
觸者。於苦煩惱悉皆解脫。等同觀自在菩薩。  即想蓮花漸漸收斂量等己身。即結觀自在  菩薩印。加持四處。所謂心額喉頂。其印以
二手外相叉。二頭指相柱如蓮花葉。二大  指並竪即成。即誦觀自在菩薩真言曰。

[0071a27]  唵  (引)  嚩日囉  (二合)  達磨紇哩  (二合入引)

[0071a28]  由結此印及誦真言加持故。即自身同觀  自在菩薩。等無有異。

[0071b01]  次結無量壽如來根本印。二手外相叉。作拳  竪二中指頭相跓。如蓮華葉形。結成印已。  誦無量壽如來陀羅尼七遍。以印於頂上散。
無量壽如來根本陀羅尼曰。

[0071b05]  曩謨  (引)  囉怛曩  (二合)  怛囉  (二合)  夜  (引)  耶  (一)  曩莫  (入)  阿  (去)  哩野
(二合)  弭跢婆耶  (二)  怛他  (引)  蘖  跢  (引)  夜  (引)  囉賀  (引)  帝  (引)  三  (去)  藐三  (去)
沒馱  (引)  耶  (三)  怛儞也  (二合)  他  (引四)  唵  (引)  阿  蜜  㗚  (二合)  帝  (五)  阿蜜
㗚  (二合)  妬  (引)  納婆  (二合)  吠  (微閉反六)  阿蜜  㗚  (二合)  多三  (去)  婆吠  (七)  阿
(上)  蜜  㗚  (二合)  多蘖陛  (八)  阿  (上)  蜜  㗚  (二合)  多悉第  (九)  阿蜜  㗚
(二合)  多帝際  (自曳反十)  阿蜜  㗚  (二合)  多尾訖磷  (二合)  帝  (十一)  阿蜜  㗚  (二合)  多尾訖磷
(二合)  多誐  (引)  弭寧  (引十二)  阿  (上)  蜜  㗚  (二合)  多誐誐曩吉底迦  [口*(隸-木+士)]  (十三)
阿  蜜  㗚  (二合)  多嫰  (上)  努批娑嚩  (二合)  [口*(隸-木+士)]  (十四)  薩  縛  (引)  囉他  (二合)
娑  (引)  馱寧  (十五)  薩縛  (引)  羯  磨訖禮  (二合引)  捨乞灑  (二合)  孕迦  隸  娑縛  (二合)  賀  (引)

[0071b19]  此無量壽如來陀羅尼。纔誦一遍。即滅身中  十惡四重五無間罪。一切業障悉皆消滅。若  苾芻苾芻尼犯根本罪。誦七遍已。即時還得
戒品清淨。誦滿一萬遍。獲得不廢忘菩提心  三摩地。菩提心顯現身中。皎潔圓明猶如淨  月。臨命終時。見無量壽如來與無量俱胝菩
薩眾。圍遶來迎行者。安慰身心即生極樂世  界上品上生。證菩薩位。即取蓮子念珠。安於  手中。二手捧珠合掌。如未敷蓮華形。以千  轉念珠真言加持七遍。真言曰。

[0071b29]  唵  (引)  縛日囉  (二合)  獄呬耶  (二合)  惹  (自攞反引)  跛三  (去)  麼曳  (引)  吽  (引)

[0071c02]  加持已。即捧珠頂戴心發是願。願一切有情  所求世間出世間殊勝大願。速得成就。則以  二手當心。各聚五指如未敷蓮華。左手持
珠。以右手大指名指移珠。誦陀羅尼一遍。與  娑嚩  (二合)  賀  (引)  字聲。齊移一珠。念誦聲不緩  不急不高不下。不應出聲。稱呼真言字令一
一分明。心觀此三摩地所成淨土。及前所請  來無量壽佛。相好圓滿在於壇中。如是觀行  了了分明。專注念誦不令間斷。遠離散動。一
坐念誦或百或千。若不滿一百八遍。則不  充析願遍數。無量壽如來加持故。則身心  清淨。乃至開目閉目。常見無量壽如來。即
於定中聞說甚深妙法。於一一字一一句。悟  無量三摩地門無量陀羅尼門無量解脫門。  此身等同觀自在菩薩。速能至於彼國。念
誦數畢。捧珠頂戴發是願言。願一切有情。  得生極樂世界。見佛聞法。速證無上菩提。

[0072a13]  次結定印。即觀身中菩提心。皎潔圓明猶  如滿月。復作是思惟。菩提心體離一切物。  無蘊界處及離能取所取。法無我故一相
平等。心本不生自性空自性空故。即於圓滿  清淨月輪上。想有紇哩  (二合)  字門。從字流出  無量光明。於一一光明道。觀成極樂世界。  聖眾圍遶無量壽佛
(如觀經所說)  。

[0072a20]  如是念誦修習三摩地已。欲出道場。即結本  尊印。誦根本陀羅尼七遍。以印頂上散。即  誦讚歎真言。讚歎真言已。次結普供養印。
誦廣大不空摩尼供養陀羅尼。又獻閼伽。心  中所有祈願啟白聖眾。唯願聖者不越本誓  成就我願。如是念誦供養發願已。即結前火
院印。左轉一匝解前所結界。復結寶車輅  印。以二大指向外。撥二中指頭。誦本真言  奉送聖眾。次結三部三昧耶印。各誦真言
三遍。然後結被甲護身印。印身五處。即對  本尊前。虔誠發願禮佛。任出道場隨意經行。  常應讀誦無量壽經。勿懷上慢意樂精懃
念誦。印佛印塔樂行壇施。修持禁戒忍辱精  進禪定智慧。所修善品皆悉迴向。共諸眾生  同生淨土上品上生。證歡喜地獲得無上菩  提記莂。

[0072b07]  無量壽如來心真言。

[0072b08]  唵  (引)  路計濕嚩  (二合)  囉囉惹訖哩  (二合入引)

[0072b09]  此真言誦一遍。敵誦阿彌陀經一遍不可說  遍祕故勝故。破重障難  (不能具說)  。

[0072b11]  唵阿蜜  㗚  (二合)  多帝  [目*曳]  賀囉吽

[0072b12]  此法通一切蓮華部　無量壽如來念誦法。  誦十萬遍滿。得見阿彌陀如來。命終決定得  生極樂世界。

[0072b15]  無量壽如來發願陀羅尼

[0072b16]  迦哩迦噌沙迦哩多儞也儞魯計  (一)  摩以儞針  多覩  (二)  尾母唧旦都魯迦  (三)  麼麼左素左哩帝  曩  (四)
[日*作]  薩縛怛縛  (二合)  跛囉麼素契曩  (五)  素佉縛  底孕  (二合)  鉢囉  (二合)  演覩

無量壽如來觀行供養儀軌

* * *

【經文資訊】大正藏第 19 冊 No. 0930 無量壽如來觀行供養儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
