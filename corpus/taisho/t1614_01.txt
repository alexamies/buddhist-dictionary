大乘百法明門論本事分中略錄  名數
天親菩薩造

大唐三藏法師玄奘譯

[0855b15]  如世尊言。一切法無我。何等一切法。云何為  無我。一切法者。略有五種。一者心法。二者心  所有法。三者色法。四者心不相應行法。五者
無為法。一切最勝故。與此相應故。二所現  影故。三分位差別故。四所顯示故。如是次  第。第一心法略有八種。一眼識。二耳識。三鼻
識。四舌識。五身識。六意識。七末那識。八阿  賴耶識。

[0855b23]  第二心所有法。略有五十一種。分為六位。一  遍行有五。二別境有五。三善有十一。四煩惱  有六。五隨煩惱有二十。六不定有四。一遍行
五者。一作意二觸三受四想五思。二別境五  者。一欲二勝解三念四定五慧。三善十一者。  一信二精進。三慚四愧。五無貪六無嗔七無
癡。八輕安九不放逸十行捨十一不害。四煩  惱六者。一貪二嗔。三慢四無明。五疑六不正  見。五隨煩惱二十者。一忿二恨。三惱四覆。
五誑六諂。七憍八害。九嫉十慳。十一無慚十  二無愧。十三不信十四懈怠。十五放逸十六  惛沈。十七掉舉十八失念。十九不正知二十
散亂。六不定四者。一睡眠二惡作。三尋四伺。

[0855c07]  第三色法。略有十一種。一眼二耳三鼻四舌  五身。六色七聲八香九味十觸。十一法處所  攝色。

[0855c10]  第四心不相應行法。略有二十四種。一得二  命根。三眾同分。四異生性。五無想定。六滅盡  定。七無想報。八名身九句身十文身。十一生
十二老。十三住十四無常。十五流轉。十六定  異。十七相應。十八勢速。十九次第。二十方。  二十一時。二十二數。二十三和合性。二十  四不和合性。

[0855c17]  第五無為法者。略有六種。一虛空無為。二擇  滅無為。三非擇滅無為。四不動滅無為。五想  受滅無為。六真如無為。

[0855c20]  言無我者。略有二種。一補特伽羅無我。二法  無我。

大乘百法明門論

* * *

【經文資訊】大正藏第 31 冊 No. 1614 大乘百法明門論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
