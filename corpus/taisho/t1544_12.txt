阿毘達磨發智論卷第十二
尊者迦多衍尼子造

三藏法師玄奘奉　詔譯

業蘊第四中表無表納息第四

表無表總別　　四性三世成  
業果界是非　　有漏等學等  
身戒與心慧　　總別修不修  
戒類三世成　　此章願具說

[0977b05]  若成就身表。彼成就此無表耶。答應作四句。  有成就身表非此無表。謂生欲界。住非律儀  非不律儀。現有身表。不得此無表。或先有此
表不失。不得此無表。有成就身無表非此表。  謂聖者住胎若生欲界。住律儀。不得別解  脫律儀。無身表。設有而失。若生色界。無身
表。設有而失。若聖者生無色界。有成就身表  亦此無表。謂生欲界住律儀。不得別解脫律  儀。現有身表。亦得此無表。或先有此表不失。
亦得此無表。若住別解脫律儀。若住不律儀。  若住非律儀非不律儀。現有身表。亦得此無  表。或先有此表不失。亦得此無表。若生色界。
現有身表。或先有此表不失。有非成就身表  亦非此無表。謂住卵  [穀-禾+卵]  。若異生住胎若生  欲界。住非律儀非不律儀。無身表。設有而失。
若異生生無色界。

[0977b21]  若成就善身表。彼成就此無表耶。答應作四  句。有成就善身表非此無表。謂生欲界。住不  律儀及非律儀非不律儀。現有善身表。不得
此無表。或先有此表不失。不得此無表。有成  就善身無表非此表。謂聖者住胎若生欲界。  住律儀。不得別解脫律儀。無善身表。設有而
失。若生色界。無善身表。設有而失。若聖者生  無色界。有成就善身表亦此無表。謂生欲界  住律儀。不得別解脫律儀。現有善身表。亦得
此無表。或先有此表不失。亦得此無表。若住  別解脫律儀。若住不律儀及非律儀非不律  儀。現有善身表。亦得此無表。或先有此表不
失。亦得此無表。若生色界。現有善身表。或先  有此表不失。有非成就善身表亦非此無表。  謂處卵  [穀-禾+卵]  。若異生住胎若生欲界。住不律儀
及非律儀非不律儀。無善身表。設有而失。若  異生生無色界。

[0977c09]  若成就不善身表。彼成就此無表耶。答諸成  就不善身無表。彼成就此表。有成就不善身  表非此無表。謂生欲界。住律儀及非律儀非
不律儀。現有不善身表。不得此無表。或先有  此表不失。不得此無表。

[0977c14]  若成就有覆無記身表。彼成就此無表耶。答  無成就有覆無記身無表。有成就此表。謂生  色界。現有有覆無記身表。

[0977c17]  若成就無覆無記身表。彼成就此無表耶。答  無成就無覆無記身無表有成就此表。謂生  欲色界。現有無覆無記身表。

[0977c20]  若成就過去身表。彼成就此無表耶。答應作  四句。有成就過去身表非此無表。謂生欲界。  住非律儀非不律儀。先有身表不失。不得此
無表。有成就過去身無表非此表。謂聖者住  胎。若生欲界。住律儀不得別解脫律儀。先無  身表。設有而失。若生色界。先無身表。設有而
失。若學者生無色界。有成就過去身表亦此  無表。謂生欲界。住律儀不得別解脫律儀。先  有身表不失。亦得此無表。若住別解脫律儀。
若住不律儀。若住非律儀非不律儀。先有身  表不失。亦得此無表。若生色界。先有身表不  失。有非成就過去身表亦非此無表。謂處卵  [穀-禾+卵]
。若異生住胎。若生欲界。住非律儀非不  律儀。先無身表。設有而失。若阿羅漢及異  生。生無色界。

[0978a06]  若成就過去善身表。彼成就此無表耶。答應  作四句。有成就過去善身表非此無表。謂生  欲界。住不律儀及非律儀非不律儀。先有
善身表不失。不得此無表。有成就過去善身  無表非此表。謂聖者住胎若生欲界。住律儀  不得別解脫律儀。先無善身表。設有而失。若
生色界。先無善身表。設有而失。若學者生無  色界。有成就過去善身表及此無表。謂生欲  界。住律  儀  不得別解脫律儀。先有善身表不
失。亦得此無表。若住別解脫律儀。若住不  律儀及非律儀非不律儀。先有善身表不失。  亦得此無表。若生色界。先有善身表不失。有
非成就過去善身表亦非此無表。謂處卵  [穀-禾+卵]  。  若異生住胎。若生欲界。住不律儀及非律  儀非不律儀。先無善身表。設有而失。若阿
羅漢及異生。生無色界。

[0978a22]  若成就過去不善身表。彼成就此無表耶。答  諸成就過去不善身無表。彼成就此表。有成  就過去不善身表。非此無表。謂生欲界。住
律儀及非律儀非不律儀。先有不善身表不  失。不得此無表。

[0978a27]  若成就過去有覆無記身表。彼成就此無表  耶。答無成就過去有覆無記身表及此無表。  若成就過去無覆無記身表。彼成就此無表
耶。答無成就過去無覆無記身表及此無表。  若成就未來身表。彼成就此無表耶。答無成  就未來身表有成就此無表。謂聖者住胎若
生欲界已。得色界善心。若生色界。若聖者生  無色界。

[0978b06]  若成就未來善身表。彼成就此無表耶。答無  成就未來善身表有成就此無表。謂聖者住  胎若生欲界已。得色界善心。若生色界。若聖
者生無色界。若成就未來不善身表。彼成就  此無表耶。答無成就未來不善身表及此無  表。

[0978b12]  若成就未來有覆無記身表。彼成就此無表  耶。答無成就未來有覆無記身表及此無表。  若成就未來無覆無記身表。彼成就此無表
耶。答無成就未來無覆無記身表及此無表。  若成就現在身表。彼成就此無表耶。答應作  四句。有成就現在身表非此無表。謂生欲界。
住律儀不得別解脫律儀。現有身表。不得此  無表。設先有身表不失。而不得此無表。若住  非律儀非不律儀。現有身表。不得此無表。設
先有身表不失。而不得此無表。若生色界。現  有身表。有成就現在身無表非此表。謂生欲  界。住律儀。不得別解脫律儀。正在定。設不在
定。現無身表。先有身表不失。得此無表。若  住別解脫律儀及不律儀。現無身表。若住非  律儀非不律儀。現無身表。先有身表不失。得
此無表。若生色界。正在定。有成就現在身表  亦此無表。謂生欲界。住律儀。不得別解脫律  儀。現有身表。得此無表。或先有身表不失。得
此無表。若住別解脫律儀及不律儀。現有身  表。若住非律儀非不律儀。現有身表。得此無  表。或先有身表不失。得此無表。有非成就現  在身表亦非此無表。謂處卵
[穀-禾+卵]  。及住胎中。若  生欲界。住律儀。不得別解脫律儀。不在定。現  無身表。設先有身表不失。而不得此無表。若
住非律儀非不律儀。現無身表。設先有身表  不失。而不得此無表。若生色界。不在定。現  無身表。若生無色界。若成就現在善身表。彼
成就此無表耶。答應作四句。有成就現在善  身表非此無表。謂生欲界。住律儀。不得別解  脫律儀。現有善身表。不得此無表。設先有善
身表不失。而不得此無表。若住不律儀及非  律儀非不律儀。現有善身表。不得此無表。設  先有善身表不失。而不得此無表。若生色界。
現有善身表。有成就現在善身無表非此表。  謂生欲界。住律儀。不得別解脫律儀。正在定。  設不在定。現無善身表。先有善身表不失。而
得此無表。若住別解脫律儀。現無善身表。若  住不律儀及非律儀非不律儀。現無善身表。  先有善身表不失。而得此無表。若生色界。正
在定。有成就現在善身表亦此無表。謂生欲  界住律儀。不得別解脫律儀。現有善身表。亦  得此無表。先有善身表不失。得此無表。若住
別解脫律儀。現有善身表。若住不律儀及住  非律儀非不律儀。現有善身表。亦得此無表。  先有善身表不失。得此無表。有非成就現在  善身表亦非此無表。謂處卵
[穀-禾+卵]  。及住胎中。若  生欲界住律儀。不得別解脫律儀。不在定。現  無善身表。設先有善身表不失。而不得此無
表。若住不律儀及非律儀非不律儀。現無  善身表。設先有善身表不失。而不得此無表。  若生色界。不在定。現無善身表。若生無色界。

[0979a05]  若成就現在不善身表。彼成就此無表耶。答  應作四句。有成就現在不善身表非此無表。  謂生欲界。住律儀及非律儀非不律儀。現有
不善身表。不得此無表。設先有不善身表不  失。而不得此無表。有成就現在不善身無表  非此表。謂生欲界住不律儀。現無不善身表。
若住律儀及非律儀非不律儀。現無不善身  表。先有不善身表不失。得此無表。有成就現  在不善身表。亦此無表。謂生欲界。住律儀
及非律儀非不律儀。現有不善身表。亦得  此無表。先有不善身表不失。得此無表。若住  不律儀。現有不善身表。有非成就現在不善  身表亦非此無表。謂處卵
[穀-禾+卵]  。若住胎中。若生  欲界。住律儀及非律儀非不律儀。現無不善  身表。設先有不善身表不失。而不得此無表。  若生色無色界。

[0979a21]  若成就現在有覆無記身表。彼成就此無表  耶。答無成就現在有覆無記身無表。有成就  此表。謂生色界。現有有覆無記身表。

[0979a24]  若成就現在無覆無記身表。彼成就此無表  耶。答無成就現在無覆無記身無表有成就  此表。謂生欲色界。現有無覆無記身表。如廣
說身表無表。如是語表無表。廣說亦爾。

[0979a28]  若業欲界繫。彼業果欲界繫耶。答諸業欲界  繫。彼業果亦爾。有業果欲界繫非彼業。謂由  色界道。作欲界化。發欲界語。若業色界繫。彼
業果色界繫耶。答諸業果色界繫。彼業亦爾。  有業色界繫非彼業果。謂由色界道。作欲界  化。發欲界語。及由色界道。證諸結斷。若業無
色界繫。彼業果無色界繫耶。答諸業果無色  界繫。彼業亦爾。有業無色界繫非彼業果。謂  由無色界道。證諸結斷。若業不繫。彼業果不
繫耶。答諸業不繫。彼業果亦爾。有業果不繫  非彼業。謂由色無色界道。證諸結斷。

[0979b10]  若業非欲界繫。彼業果非欲界繫耶。答諸  業果非欲界繫。彼業亦爾。有業非欲界繫非  彼業果。謂由色界道。作欲界化。發欲界語。
若業非色界繫。彼業果非色界繫耶。答諸業  非色界繫。彼業果亦爾。有業果非色界繫  非彼業。謂由色界道。作欲界化。發欲界語。及
由色界道。證諸結斷。若業非無色界繫。彼業  果非無色界繫耶。答諸業非無色界繫。彼業  果亦爾。有業果非無色界繫非彼業。謂由
無色界道。證諸結斷。若業非不繫。彼業果  非不繫耶。答諸業果非不繫。彼業亦爾。有  業非不繫非彼業果。謂由色無色界道。證諸  結斷。

[0979b23]  頗業有漏。有漏果耶。答有。謂等流異熟果。  頗業有漏。無漏果耶。答有。謂離繫果。頗業有  漏。有漏無漏果耶。答有。謂等流異熟離繫果。
頗業無漏。無漏果耶。答有。謂等流離繫果。頗  業無漏。有漏果耶。答無。頗業無漏有漏無漏  果耶。答無。頗業有漏無漏有漏無漏果耶。答
無。頗業有漏無漏。有漏果耶答無。頗業有漏  無漏。無漏果耶。答無。頗業學。學果耶。答有。  謂等流果。頗業學。無學果耶。答有。謂等流
果。頗業學。非學非無學果耶。答有。謂離繫  果。頗業無學。無學果耶。答有。謂等流果。頗  業無學。學果耶。答無。頗業無學。非學非無學
果耶。答無。頗業非學非無學。非學非無學果  耶。答有。謂等流異熟離繫果。頗業非學無學。  學果耶。答無。頗業非學非無學。無學果耶。  答無。

[0979c10]  如世尊說。不修身。不修戒。不修心。不修慧。  云何不修身。答若於身未離貪欲潤憙渴。又  無間道。能盡色貪。彼於此道。未修未安。云何
不修戒。答若於戒未離貪。廣說如身。云何不  修心。答若於心未離貪欲潤憙渴。又無間道。  能盡無色貪。彼於此道。未修未安。云何不修
慧。答若於慧未離貪。廣說如心。若不修身。彼  不修戒耶。答如是。設不修戒。彼不修身耶。答  如是。若不修身。彼不修心耶。答諸不修身。彼
不修心。有不修心非不修身。謂已離色染。未  離無色染。若不修身。彼不修慧耶。答諸不  修身。彼不修慧。有不修慧非不修身。如前說。
若不修戒。彼不修心耶。答諸不修戒。彼不修  心。有不修心非不修戒。如前說。若不修戒。彼  不修慧耶。答諸不修戒。彼不修慧。有不修慧
非不修戒。如前說。若不修心。彼不修慧耶。答  如是設不修慧。彼不修心耶。答如是。

[0979c27]  如世尊說。修身修戒。修心修慧。云何修身。答  若於身已離貪欲潤憙渴。又無間道。能盡色  貪。彼於此道。已修已安。云何修戒。答若於戒
已離貪廣說如身。云何修心。答若於心已離  貪欲潤憙渴。又無間道。能盡無色貪。彼於此  道已修已安。云何修慧。答若於慧已離貪。廣
說如心。若修身。彼修戒耶。答如是。設修戒。  彼修身耶。答如是。若修身。彼修心耶。答諸修  心。彼修身。有修身非修心。謂已離色染。未離
無色染。若修身。彼修慧耶。若諸修慧。彼修  身。有修身非修慧。如前說。若修戒。彼修心  耶。答諸修心。彼修戒。有修戒非修心。如前
說。若修戒。彼修慧耶。答諸修慧。彼修戒。有  修戒非修慧。如前說。若修心。彼修慧耶。答如  是。設修慧。彼修心耶。答如是。

[0980a13]  若成就過去戒。彼成就未來現在此類戒耶。  答有成就過去戒非未來現在此類戒。謂表  戒已滅不失。此類戒不現前。有及未來非現
在。謂靜慮無漏戒已滅不失。此類戒不現前。  有及現在非未來。謂表戒已滅不失。此類戒  現前。有及未來現在。謂靜慮無漏戒已滅不  失。此類戒現前。

[0980a20]  若成就未來戒。彼成就過去現在此類戒耶。  答有成就未來戒非過去現在此類戒。謂阿  羅漢生無色界。有及過去非現在。謂靜慮無
漏戒已滅不失。此類戒不現前。有及現在非  過去。謂無漏戒初現前。有及過去現在。謂靜  慮無漏戒。已滅不失。此類戒現前。若成就現
在戒。彼成就過去未來此類戒耶。答有成就  現在戒非過去未來此類戒。謂表戒初現。前  有及過去非未來。謂表戒已滅不失。此類戒
現前。有及未來非過去。謂無漏戒初現前。有  及過去未來。謂靜慮無漏戒。已滅不失。此類  戒現前。

業蘊第四中自業納息第五

自業義世成　　對異熟成墮  
智謀害留捨　　心亂纏佛教  
書數算印詩　　世間工業處  
成就學等戒　　此章願具說

[0980b08]  云何自業。答若業已得今有異熟。及業異熟  已生正受。自業是何義。答是得自果自等流  自異熟義。復次此業所招異熟。於自相續。現
熟非餘。於自相續。養隨養。育隨育。護隨護。  轉隨轉。益隨益。故名自業。

[0980b13]  若業是自業。此業當言過去耶未來耶現在  耶。答此業當言過去。

[0980b15]  若業是自業。此業成就耶。答應作四句。有業  是自業此業不成就。謂業已得。今有異熟。及  業異熟已生正受。此業已失。有業成就此業
非自業。謂業非已得今有異熟。及業異熟。非  已生正受。此業不失。有業是自業此業亦成  就。謂業已得今有異熟。及業異熟已生正受。
此業不失。有業非自業此業不成就。謂業非  已得今有異熟。及業異熟非已生正受。此業  已失非亦有。四句與前相違應廣說。

[0980b24]  若業是自業。此業定當受異熟耶。答應作四  句。有業是自業。此業定當不受異熟。謂業已  得今有異熟。及業異熟已生正受已。至最後
位。有業定當受異熟。此業非自業。謂業非已  得今有異熟。及業異熟非已生正受。此業異  熟未熟。有業是自業此業定當受異熟。謂業
已得今有異熟。及業異熟已生正受。未至最  後位。有業非自業此業定當不受異熟。謂業  非已得今有異熟。及業異熟非已生正受此
業異熟已熟。非亦有四句。與前相違。應廣  說。若業成就。此業定當受異熟耶。答應作四  句。有業成就此業定當不受異熟。謂業過去
不善善有漏異熟。已熟。此業不失。若業未來  不善善有漏已得。而定不生。若業無記無漏  成就。有業定當受異熟此業不成就。謂
業過去不善善有漏異熟未熟。此業已失。若業未  來不善善有漏不得。而定當生。有業成就此  業定當受異熟。謂業過去不善善有漏異熟
未熟。此業不失。若業未來不善善有漏已得。  亦定當生。若業現在不善善有漏有業不成  就此業定當不受異熟。謂業過去不善善有
漏異熟已熟。此業已失。若業未來不善善有  漏不得。亦定不生。若業無記無漏不成就。非  亦有四句。與前相違應廣說。

[0980c19]  若預流者。有不善業。能順苦受。異熟未熟。彼  既成熟。應墮惡趣。何道障故而不墮耶。答  由二部結縛諸有情令墮惡趣。謂見所斷修
所斷結。諸預流者。雖未永斷修所斷結。而已  永斷見所斷結。闕一資糧。不墮惡趣。如車具  二輪有所運載。鳥有二翼能飛虛空。闕一不  然。此亦如是。

[0980c26]  如世尊說。我聖弟子。應自審記已盡地獄傍  生餓鬼嶮惡趣坑。諸預流者。為有現智能自  審知盡地獄等而自記耶。答不能。若爾彼
云何知。答信佛語故。謂世尊說。若有多聞諸  聖弟子。能隨觀察。見自身中。有四證淨現在  前者。應自審記已盡地獄傍生餓鬼險惡趣
坑。又預流者。已得四智。謂苦集滅道智。未得  盡智無生智。故。

[0981a05]  如世尊說。由學謀害那伽諦觀却後七日憍  薩羅家。必當殄滅。云何學謀害。答如有學者。  未離欲染。他加害時。便作念言。當令衰壞母
失愛子。又如學者。已離欲染。他加害時。從離  欲退。作是念言。當令衰壞母失愛子。

[0981a10]  諸學謀害。必果遂耶。答此不決定。若諸有情。  造作增長大威勢業異熟現前。便不果遂。

[0981a12]  云何苾芻留多壽行。答謂阿羅漢。成就神通  得心自在。若於僧眾若別人所。以衣以鉢。或  以隨一沙門命緣眾具布施。施已發願。即入
邊際第四靜慮。從定起已。心念口言。諸我  能感富異熟業。願此轉招壽異熟果。時彼能  招富異熟業。則轉能招壽異熟果。

[0981a18]  云何苾芻捨多壽行。答謂阿羅漢。成就神通。  得心自在。如前布施。施已發願。即入邊際第  四靜慮。從定起已。心念口言。諸我能感壽
異熟業。願此轉招富異熟果。時彼能招壽異  熟業。則轉能招富異熟果。

[0981a23]  云何心狂亂。答謂由四緣勢力所逼。令心狂  亂。一由非人現惡色像遇已驚恐。令心狂亂。  二由非人忿打支節苦受所逼。令心狂亂。三
由大種乖違。令心狂亂。四由先業異熟。令心  狂亂何纏相應法。皆不善耶。答無慚無愧。佛  教云何。答謂佛語言評論唱詞語路語音語
業語表。是謂佛教。佛教當言善耶無記耶。答  或善。或無記。云何善。謂佛善心所發語言。乃  至語表。云何無記。謂佛無記心所發語言。乃  至語表。

[0981b04]  佛教名何法。答名身句身文身。次第行列。  次第安布。次第連合。

[0981b06]  契經應頌記說伽他自說因緣譬喻本事本生  方廣希法。論議名何法。答名身句身文身。次  第行列。次第安布。次第連合。書名何法。答如
理轉變身業及此所依諸巧便智。數名何法。  答如理轉變意業及此所依諸巧便智。算名  何法。答如理轉變語業及此所依諸巧便智。
印名何法。答如理轉變身業及此所依諸巧  便智。詩名何法。答如理轉變語業及此所依  諸巧便智。世間種種工巧業處。名何法。答
謂慧為先造作彼彼工巧業處。及此所依諸  巧便智。

[0981b17]  若成就學戒。彼成就非學非無學戒耶。答應  作四句。有成就學戒非非學非無學戒。謂學  者生無色界。有成就非學非無學戒非學戒。
謂阿羅漢。及諸異生。生欲色界。有成就學戒  亦非學非無學戒。謂學者生欲色界。有非成  就學戒亦非非學非無學戒。謂阿羅漢。及諸  異生。生無色界。

[0981b24]  若成就無學戒。彼成就非學非無學戒耶。答  應作四句。有成就無學戒非非學非無學戒。  謂阿羅漢。生無色界。有成就非學非無學戒
非無學戒。謂諸學者。及諸異生。生欲色界。有  成就無學戒亦非學非無學戒。謂阿羅漢。生  欲色界。有非成就無學戒亦非非學非無學
戒。謂諸學者。及諸異生。生無色界。

說一切有部發智論卷第十二

* * *

【經文資訊】大正藏第 26 冊 No. 1544 阿毘達磨發智論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
