沙彌威儀
宋罽賓三藏求那跋摩譯

[0932b16]  已受沙彌十戒，為賢者道人。次教之當用，漸  積從小起。當知威儀施行；應當知和上幾歲、  三師名字；當教識知初受戒時歲日月數；當
知事和上有幾事，亦當知隨事阿闍梨有幾  事，亦當知給楊枝澡水有幾事，亦當知授袈  裟攝持鉢有幾事，亦當知捉錫杖持履有幾
事。與和上阿闍梨俱應請時，若至國王家時、  若至迦夷羅越家時、若至婆羅門家時，若連  坐飯時、若別坐飯時；若俱入城乞食時、若
俱還至故處時；若日晚過止水邊飯時、若共  於樹下飯時；若自先去往相待時；若合鉢食  時、轉貿鉢時；若其對飯時、若前後飯時；若飯
已澡漱時、若澡鉢去時。若當具知給眾僧作  直日時，有當知有幾事。年滿二十欲受戒時，  習悉當知之。設為賢者，比丘所問不具對者，
不應與具足戒。何以故？作沙彌乃不知沙彌  所施行。沙門事大難作、甚微妙。賢者沙彌！卿  且去熟學，當悉聞知，乃應授具足。所以卿不
知沙彌事悉者，俱來諦知，身善故；不知，不  伏意耳。而返欲返受具足戒，今授卿具足戒，  人謂佛法易行、沙門易作，不知佛道致深、罪
福運行法律交互。以是日中數相之，是故當  先問。設其主具對能如法者，三師易得。

[0932c09]  師教  沙彌有五事：一者當敬大沙門；二者不得喚  大沙門字；三者大沙門說戒經不得盜聽；四  者不得求大比丘長短；五者大比丘誤時不
得轉行說。是為威儀法。

[0932c13]  當教行五事：一者不  得於屏處罵大比丘。二者不得輕易大比丘，  於前戲笑、効其語言形相行步。三者見大比
丘過，則當起住若讀經；若飯時者、作眾事，不  應起。四者行與大比丘相逢，當止住下道避  之。五者若調戲，若見大比丘，即當止謝言不  及。是為施行所應爾。

[0932c19]  沙彌事和上有十事：一  者當早起；二者欲入戶當先三彈指；三者具  楊枝澡水；四者當授袈裟却授履；五者掃地
更益澡水；六者當辟掃拭床席；七者師出  未還不得中捨戶去，師還逆取袈裟內襞之；  八者若有過，和上阿闍梨教誡之，不得還
逆語；九者當低頭受師語去，當思惟念行之；  十者出戶當還牽戶閉之。是為事和上法。

[0932c26]  沙  彌事阿闍梨有五事：一者視阿闍梨一切當  如視我；二者不得調戲；三者設呵罵汝，不得  還語；四者若使出不淨器，不唾不得怒惡恚；
五者暮宿當按摩之。是為事阿闍梨法也。

[0933a01]  沙  彌事師當早起具楊枝澡水有六事：一者斷  折楊枝當隨度；二者當破頭；三者當澡使淨；  四者當易故宿水；五者當淨澡罐；六者當滿
中水持入，不得使有聲。是為給楊枝澡水法。

[0933a06]  授袈裟有四事：一者當徐徐一手捉下授之；  二者當次視上下；三者當正住持師衣已；四  者當上著肩上。是為袈裟法。

[0933a08]  褻袈裟有四  事：一者當視上下；二者不得使著地；三者當  著常處；四者覆上。是為褻袈裟法。

[0933a11]  持鉢有四事：一者當洗令淨；二者拭令澡；  三者帶令堅；四者不得有聲。是為持鉢法。

[0933a13]  持履有四事：一者先抖擻之；二者當視次比  之；三者當澡手不得便持袈裟；四者師坐當  取次比之。是為持履法。

[0933a16]  持錫杖有四事：一者當取拭去生垢；二者當  取不得著地使有聲；三者師出戶乃當授；四  者師出還當逆取，若俱行、若入眾、若禮佛，當
取持。是為持錫杖法。

[0933a20]  俱應請連坐飯時有四事：一者若坐，當離師  六尺；二者視師大嚫竟乃授鉢；三者不得  先師食；四者食已當起取鉢自近。是為連坐  飯時法。

[0933a24]  別坐飯時法有四事：一者當立住師邊；二者  教飯乃當坐去；三者頭面著地作禮；四者去  飯不得倨坐上戲。飯已竟，當至師邊住，師教
還坐乃應坐。是為別坐飯時法。

[0933a28]  入城乞食時有四事：一者當持師鉢；二者當  隨，不得以足蹈師影；三者於城外當取鉢授  師；四者入城欲別行當報師。是為行乞食法。
俱還至故處飯時有四事：一者當先徐徐開  戶出布坐具；二者澡師手已乃却自澡；三者  授師鉢却自叉手住；四者當預具澡豆手巾。  是為還歸飯時法。

[0933b06]  還水邊飯時有四事：一者當求淨處；二者當  求草作座；三者當取水澡師手乃却授鉢；四  者師教使飯當作禮却坐。是為水邊飯時法。

[0933b09]  止於樹下飯時有四事：一者持鉢著樹枝取  葉作座；二者取水還當澡師手，設不得水，求  取淨草授師；三者還取師鉢授師；四者當預
具淨草，淨師鉢已，却熟拭鉢乃去。是為樹下  飯時法。

[0933b14]  住於道中相待有三事：一者持鉢著淨地作  禮如事說；二者當視日早晚，可自還歸、若道  上；三者當取師鉢并持隨後去。是為道中相  待法。

[0933b18]  合鉢食時有三事：一者若師鉢中無酪酥漿，  當自取所得鉢授師；不受，且當却住。二者徐  取鉢中半飯出著樹葉上。三者却自取鉢中
半飯著師鉢中却住。是為合鉢食時法。

[0933b22]  轉貿鉢時有三事：一者師鉢中得善、自取不  如者，便當授師；二者師欲貿鉢，當讓不受；三  者師堅呼貿鉢，當取一再食，便當拭鉢還授
師。是為貿鉢時法。

[0933b25]  對飯時有三事：一者當授  師鉢乃却自飯；二者數視師所欲得，即當起  取與；三者食不得大疾亦不得後，已起，當
復問欲得何等？師言持去，乃當持去。是為對  飯時法。

[0933c01]  前後飯時有三事：一者持師鉢具已當却至  屏處住，聽師呼聲即當應之；二者當預取澡  水著一邊；三者師飯畢，當澡師手却住，師教
去飯，乃當作禮去飯。是為前後飯時法。

[0933c05]  飯已澡漱有三事：一者澡漱已當先取師鉢  澡令清淨已著樹葉上；二者却自澡鉢已亦  著樹葉上，先取師鉢以手摩令澡，內著囊中
付師；三者還自取鉢拭令燥，內著囊中帶之  止住。是為澡鉢時法。

[0933c10]  澡鉢去時有三事：一者言我今欲過某許賢  者某甲；二者頭面著地作禮便去；三者獨還  去；不得過餘聚落中戲笑；直歸故處讀經。是
為澡鉢去時法。

[0933c14]  沙彌入眾有五事：一者當明學；二者當習諸  事；三者當給眾；四者當授大沙門物；五者欲  受大戒時三師易得耳。

[0933c17]  復有五事：一者當禮佛；二者當禮比丘僧；三  者當問訊上座；四者當留上座處；五者不得  諍坐處。

[0933c20]  復有五事：一者不得於坐上遙相呼語笑；二  者不得數起出；三者若眾僧喚沙彌某甲即  當起應；四者當隨眾僧教令；五者若摩摩諦
喚有所作，當還白師。是為入眾法。

[0933c24]  沙彌作直日有五事：一者當惜眾僧物；二者  不得當道作事；三者事未竟已不得中起捨  去；四者若和上阿闍梨喚，不得便往，應當
報摩摩諦；五者當隨摩摩諦教令，不得違戾。  是為作直日法。

[0933c28]  擇菜有五事：一者當却根；  二者當齊頭；三者不得使有青黃合；四者洗  菜當三易水，令淨已當三振去水；五者作事  畢竟，當還掃除使淨。

[0934a03]  復有五事：一者不得私取眾僧物；二者若有  所欲取當報摩摩諦；三者盡力作眾僧事；四  者當掃除食堂中，乃却布空案；五者當朝暮
掃除舍後益水。

[0934a07]  汲水有十事：一者手不淨不得便用汲水，當  先澡手；二者不得大投罐井中使有聲；三者  當徐徐下罐，不得大挑擊左右著使有聲；
四者不得使繩頭還入井中；五者不得持履  伏井欄上；六者不得持罐水入著釜中；七者  不得持罐置地；八者當洗澡器令淨；九者舉
水入當徐徐行；十者著屏處，不得妨人道中。

[0934a14]  澡釜有五事：一者當先澡釜緣上；二者當洗  釜裏；三者當澡中腰腹；四者當澡裏底；五  者皆當三易水。

[0934a17]  吹竈有五事：一者不得蹲吹火；二者不得燃  生薪；三者不得倒吹濕薪；四者不得然腐薪；  五者不得熱湯澆火滅。

[0934a20]  掃地有五事：一者順行；二者灑地不得有厚  薄；三者不得污濺四壁；四者不得蹈濕上壞  地；五者掃已即當自擇草分棄之。

[0934a23]  比丘僧飯食沙彌掃地有五事：一者却行；二  者不得掉臂手；三者過六人止作一聚；四者  悉掃遍為善；五者即當自手除持出棄之。

[0934a26]  持水澡罐瀉水有五事：一者一手持上、一手  持下，不得轉易。二者當近左面堅持直視前。  三者當視人手澆下水，不得多亦不得少，正
當投人手中。四者下水當去人手四寸，不得  高不得下，當相視水多少；設水少不能足一  人，當益，不得住人手。五者已澡手還著袈裟。

[0934b03]  持澡盤有五事：一者不得使盤有聲；二者  當兩手堅持當倚右面；三者當隨人手高下，  不得左右顧視；四者澡盤中滿當出棄之，不
得澆人前地；五者已當過澡手還著袈裟。

[0934b07]  手巾有五事：一者當右手持上、左手持下，一  頭授人；二者當去坐二尺，不得前倚人膝；三  者當持巾，不得隨障人口；四者人拭未放巾，
不得引去，已下竟當報主、若著故處；五者已  當澡手還著袈裟。

[0934b12]  授履有五事：一者當先抖擻去中所有；二者  當從上座起；三者當隨澡鉢後示主令自識；  四者不得持左著右，皆當下竟沙彌。五者已
竟當還澡手還著袈裟。

[0934b16]  沙彌鉢有七事：一者鉢中有餘飯，不得便取  棄之；二者欲棄飯當著淨地；三者當用澡豆  若草葉；四者澡鉢不得於淨地當人道中；五
者澡鉢當使下有榰；六者當更益淨水，水不  遠棄污濺人地；七者欲倒棄鉢中水，當去地  四寸，不得高下。

[0934b22]  拭鉢有三事：一者當澡手拭使燥；二者當持  淨手巾著膝上；三者當拭裏使燥，即當持淨  巾并覆，著囊中著常處。

[0934b25]  行會飯時教沙彌持鉢有五事：一者不得置  地；二者不得累使有聲；三者倩下著地；四者  人未授鉢，不得持鉢置案上；五者不得從人
後授鉢當正從前，亦不得眾中。視師飯已，當  起取鉢還坐。

[0934c01]  沙彌為師持書行答謝人有七事：一者當直  往；二者當直還；三者當識師所語，亦當識人  報語；四者不得妄有所過；五者若有所借，
不得止留宿；六者不得調譺；七者行出當有  法則。

[0934c06]  沙彌給眾僧使未竟，不得妄入大沙門戶。有  三事得入：一者和上阿闍梨暫使往；二者  若倩有所取；三者自往問經應得入。

[0934c09]  欲入戶有七事：一者當三彈指乃得入；二者  不得當人道作；三者不得妄說他事；四者當  叉手如法說；五者教倨不得交脚；六者不得
調譺；七者不得障人先，欲出當還向牽戶。

[0934c13]  獨使沙彌遠出行當教上頭有三事：一者彼  人問卿和上名何等，便報言和上字某甲。二  者復問言卿和上作沙門幾歲，便報言若干
歲。三者復問卿和上何許人，便報言某郡縣  人。設復問阿闍梨名何等，便報言字某甲。復  問卿阿闍梨年幾何，便報言年若干。復問阿
闍梨是何許人，便報言某郡國人。若復問賢  者何許人，便報言某郡縣人。復問賢者名何  等，便報言字某甲。復問卿作沙彌已來幾何
時，便報言已若干歲若干日月若干時節。是  為知和上阿闍梨，亦自知時字歲日月數。

[0934c24]  入浴室有五事：一者當低頭入；二者當避上  座處；三者上座讀經不得狂語；四者不得以  水更相洗；五者不得持水澆火滅。

[0934c27]  復有五事：一者不得調譺；二者不得破中  瓫瓮；三者用水不得大費；四者不得濁中  澡豆麻油；五者自出去不得止浣衣。

[0935a01]  至舍後有十事；一者欲大小便即當行；二者  行不得左右視；三者至當三彈指；四者不得  迫促中人使出；五者已至復當三彈指；六者
不得大咽；七者不得低頭視陰；八者不得弄  上灰土；九者不得持水澆壁；十者已當還澡  手，未澡不得持物。

[0935a06]  復有五事：一者不得正唾  前壁；二者不得左右顧視；三者不得持草畫  地；四者不得持火炷畫地及壁；五者不得久
固，上已當疾下去。設逢人，不得為作禮，下道  避之。

[0935a11]  沙彌十數；一者一切眾生皆因飲食而存；二  者二諦；三者三受；四者四諦；五者五陰；六者  六入；七者七覺分；八者八聖道；九者九眾生
居；十者十一切入。是名十數。

[0935a15]  沙彌：一者發心離俗，懷  [佩-一]  佩道故；二者毀其  形好，應法服故；三者永割親愛，無滴莫故；
四者委棄身命，遵崇道故；五者志求大乘，為  度人故。

[0935a19]  「敬白四坐大德眾僧！沙彌某甲，合有爾許人  等，稽首和南。蓋聞道，太陽垂暈則倉生蒙  朗、真尊演教有懷開悟，崇和時眾照陽聖化、
洪法之遵博暈像運，皆僧集堂布薩說戒。戒  能滅惡，為萬善之基，因生妙行解脫之本。沙  彌聞之踊躍歡喜，意欲布施，為無財寶。且
持楊枝五百、淨籌一千，仰奉清眾，表心單誠，  除癊去穢。幸煩德僧，慈納呪願。」

沙彌威儀

* * *

【經文資訊】大正藏第 24 冊 No. 1472 沙彌威儀  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
