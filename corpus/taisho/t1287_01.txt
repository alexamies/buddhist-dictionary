大黑天神法
嘉祥寺神愷記

[0355b12]  大黑天神者。大自在天變身也。五天竺並  吾朝諸伽藍等皆所安置也。有人云。大黑天  神者。堅牢地天化身也。伽藍安之。每日所
炊飯上分供養此天。誓夢中語詞之中曰。若  吾安置伽藍。日日敬供者。吾寺中令住眾多  僧。每日必養千人之眾。乃至人宅亦爾也。若
人三年專心供吾者。吾必此來。供人授與世  間富貴乃至官位爵祿。應惟悉與焉。吾  體作五尺。若三尺若二尺五寸亦得通免  之。膚色悉作黑色。頭令冠烏帽子悉黑色
也。令著袴驅褰不垂。令著狩衣。裙短袖細。右  手作拳令收右腰。左手令持大袋。從背令  懸肩上其袋之色為鼠毛色。其垂下裎餘
臀上。如是作畢。居大眾食屋禮供者。堂屋  房舍必自然之榮。聚集涌出。又若人常持  念吾呪。四季大備餚饍酒羹飯食乃至百味。
以五更時不知眾多人供吾者。決定與富。其  呪曰。

[0355c01]  唵密止密止舍婆隷多羅羯帝娑婆訶

[0355c02]  印者。二手內縛舒二地二水。來去是也。供  養印者用常途法。禮供人者。必於此神成父  母之想。於三寶成外護。於眾人成父母故也。
余久聞天竺土風並吾當朝土風。諸寺安  此天莫非豐饒。因之為斷後輩之疑。以野  客夢事引尋貽之焉。

[0355c08]  大黑天神法　師云。此最祕密也。不入  室弟子不可傳受。千金莫傳努力  讚  (天讚)  。

[0355c11]  種子  ma  。

[0355c12]  大黑天神者。  胎  藏界梵號云摩訶迦羅天。亦  云大黑天神。用普印。三摩耶形劍。青色三  面六臂。前左右手橫執劍左次手執人頭
(取髻提也)  右次手執羊牝。次左右象皮張背後。  以髑髏為瓔珞也。故本云黑淺色也。仁王經  良賁疏云。言塜間者所住處也。言摩訶者。
此翻云大。言迦羅者。此云黑天也。上句梵  語。下句唐言。大黑天神鬪戰神也。若禮彼神。  增其威德。舉事皆勝。故嚮祀也。何以知者。
三藏引別梵筴云。孔雀王經說。烏尸尼國  國城東。有林名奢摩奢那。此云尸林。其林  縱橫滿一由旬。有大黑天神。是摩醯首羅變
化之身。與諸鬼神無量眷屬。常於夜間遊行  林中。有大神力。多諸珍寶。有隱形藥有長年  藥。遊行飛空。諸幻術藥與人貿易。唯取生
人血肉。先約斤兩而貿藥等。若人欲往。  以陀羅尼加持其身。然往貿易。若不加持。彼  諸鬼神。乃自隱形盜人血肉。令減斤兩。即
取彼人身上血肉。隨取隨盡。不充先約。乃  至取盡一人血肉。斤兩不充藥不可得。若加  持者貿得寶貝及諸藥等。隨意所為皆得成
就。若嚮祀者。唯人血肉也。彼有大力即加  護人。所作勇猛鬪戰等法皆得勝也。故大  黑天神即鬪戰神也。此天即七母天為眷  屬  (云云)
有七姊妹者。一左閟拏。二嬌吠哩。  三吠瑟拏微。四嬌麼哩。五印  [打-丁+荼]  里。六勞  [打-丁+荼]  里。七末羅呬弭。是七名皆是真言也。
大日經疏云。荼吉尼真言。此是世間有造  此法術者。亦自在呪術能知人欲命終者。六  月即知之。知已。即作法取其心食之。所以
爾者人身中有黃。所謂人黃猶牛有黃也。若  得食者能得極大成就。一日周遊四域。隨意  所為皆得。亦能種種治人。有嫌者以術治之
極令病苦。然彼法不得殺人。要依自計方  術。人欲死者去。六月即知之。知已以術取其  心。雖取其心然有法術。要以餘物代之。此
人命亦不終。至合死時方壞也。大都是夜叉  大自在。於世人所說大極。屬摩訶迦羅。所  謂大黑神也。毘盧遮那以降伏三世法門。
欲除彼故化作大黑神。過於彼無量示現。以  灰塗身在曠野中。以術悉召一切法成就乘  空履水皆無礙諸荼吉尼而訶責之。猶汝常
噉人故。我今亦當食汝。即吞噉之。然不令  死彼。伏已放之悉令斷肉。彼白佛言。我今悉  食肉得存。今如何自濟。佛言聽汝食死人心。
彼言人欲死時。諸天夜叉等知彼命盡。爭  來欲食。我云何得之。佛言為汝說真言法及  印。六月未死即能知之。知已。以法加護勿
令他畏得損。至命盡時聽汝取食也。如是  稍引令得入道故。有此真言訶唎  (二合訶定行利垢)  訶  (行除彼邪術之垢也)  瑜祇經疏云。吽迦羅
(名降三世降伏義)  迦羅  (又云黑闇)  大日經疏云摩訶迦羅大黑天神。  又云大闇夜天。以迦羅翻黑闇。仁王疏  云摩訶迦羅神  (云云)
摩訶迦羅用普印  唵摩訶迦羅野娑婆  (二合)  賀  (引)  南海傳云。又復  西方諸大寺處。咸於食厨柱側。或在大庫門
前彫木表形。或二尺三尺為神王狀。坐把金  囊却踞小床。一脚垂地每將油拭黑色為形。  號曰莫訶呵羅。即大黑神也。古代相承云。
是大天之部屬。性愛三寶護持五眾。使無損  秏。求者稱情。但至食時。厨家每薦香火。所  有飲食隨列於前。曾親見說大涅槃處般禪
那寺。每常僧食一百有餘。春秋二時。禮拜之  際不期而至。僧徒五百臨中忽來。正到中時  無宜更煮。其知事人告厨家曰。有斯倉卒事
欲如何。于時有一淨人老母而告之曰。此乃  常事無勞見憂。遂乃多然香火盛陳祭食。告  黑神曰。大聖涅槃爾徒尚在。四方僧至為禮
於聖蹤。飲食供養勿令闕乏。是仁之力幸  可知時。尋即總命大眾令坐。以寺常食次第  行之。大眾咸足。其餐所長還如常日。咸皆唱
善讚天神之力。親行禮覲。故覩黑神。見在  其前食成大聚。問其何意報此所由。淮北雖  復先無江南多有置處。求者効驗。神道非虛。
大覺寺目真隣陀龍。亦同斯異矣。

[0356c09]  唵密止密止舍婆隷多羅羯帝訶娑婆訶  (引)  唵摩訶迦羅耶娑婆訶

[0356c11]  口傳云常途法者十八道　口傳云。仁王經  云塚間摩訶迦羅大黑天神。理趣釋云七  母女天者是摩訶迦羅天眷屬。可居東北方。  最祕最祕。

[0356c15]  師云。此法最極祕密法也。不入室乃無名薄  之人。不可傳受。莫傳千金努努　先可儲供  一面　次可儲少少之菓　次備香水一杯  (可加散杖)
次塗香一杯花鬘一杯燒香一杯酒一  杯  (若無者用茶)  次洗米一杯  (若飯)  銀錢一捧  (若加用幣  帛用普供養明)  次於房中洗手嗽口次護身
(淨三業三都被  甲如十八道)  次入堂  (持珠杵)  次禮佛著座　次塗香塗  手　次加持香水  (用辦事印明)  次灑淨供物次加持  飯食印真言
左手作拳押腰。右手五指  直立。屈中指節。以空指置火甲。每誦真言  摩中指甲上兩三遍。餘舒之。然後以大指  頭指三遍。彈指舒之。真言曰。

[0357a11]  
na  maḥ  rva  ta  thā  ga  tā  va  ru  
曩　莫　薩嚩　怛　他(引)　蘖　多(引)　嚩　路  
ki  te  oṃ  sa  bha  ra  sa  bha  ra  hūṃ  
枳　帝　唵　三　婆　羅　三　婆　羅　吽

[0357a15]  次施甘露印明　作施無畏印以右手竪展  五指。直上即是。真言曰。

[0357a17]  
na  maḥ  srū  pa  ya  ta  thā  ga  tā  
曩　莫　蘇嚕(二合)　跛　野　怛　他　蘖　多(引)  
ya  ta  dya  tā  oṃ  srū  srū  
野　怛　儞也(引)　他　唵(引)　蘇嚕(二合)　蘇嚕(二合)  
pra  srū  pra  srū  
鉢羅(二合)　蘇嚕(二合)　鉢羅(二合)　蘇嚕(二合)  
svā  hā  
娑嚩(二合)　賀(引)

[0357a25]  次鑁字心水輪觀　先作施無畏印。右手掌  心觀  vaṃ  字誦  vaṃ  字。此呪一七遍。即展開  五指。向下臨食器中觀。真言曰。

[0357a28]  
na  maḥ  sa  ma  nta  bu  ddhā  nāṃ  vaṃ  
曩　莫　三　曼　多　沒　馱　南　鑁

[0357b01]  次勸請  (用堅實合掌)  。

[0357b02]  至心謹請　摩訶迦羅　大黑天神　與諸  眷屬　來降於此　受此供養  (三遍)  真言曰。

[0357b04]  
oṃ  ma  ha  ka  ra  ya  e  hye  hi  
唵　摩　訶　迦　羅　耶　曳　醯　呬  (三反普印明)

[0357b06]  以二空招之  (三反)  次閼伽  (取散杖誦闕伽明於座前灑之三遍)  次華座  (取一房花誦花座明置於座所或亦用印明)  次塗香　次
華鬘　次燒香　次飲食  (先菓子次酒次飲食)  次  燈明　次銀錢  (或加用幣帛)  次普供養  (如十八道也)  次讚印  (用普諸天贊)  次諦緣度
(用普印)  次心經  (用普印)  次  隨意祈願　次根本印真言  (同印)  次念誦  (極少  百遍)  次閼伽  (如先)  次啟白  (用普印)
所設供養　可  笑麁惡　攀緣覺觀　多不如法　惱亂冥  眾　唯願慈悲　布施歡喜

[0357b15]  次禮拜　次撥遣　右手作拳。以大指捻頭  指。仰掌彈指作聲七遍是也。真言曰。

[0357b17]  
oṃ  va  jra  mu  kṣa  bhuḥ  
唵　拔　折羅(二合)　母　乞叉(二合)　穆

[0357b19]  次護身  (三部被甲如先)  次著座

[0357b20]  諸天讚

[0357b21]  
a  yaṃ  tu  de  va  sa  ga  sra  kaṃ  na  re  
阿　演　都　泥　縛　左　誐　素羅　緊　那　黎  
ndra  sa  ka  ra  da  yā  pra  va  ra  
捺羅(二合)　娑　羯　羅　娜　臾　鉢羅(二合)　縛　羅  
dha  rmma  kṛ  ta  dhi  ka  ra  vi  dha  rmma  
達　麼　枳里(二合)　多　地　伽　羅　尾　達　麼  
ca  pra  sa  ma  sau  khyai  ni  me  ta  
左　鉢羅(二合)　娑　麼　操　企也(二合)　儞　銘　多  
bhu  ta  me  ta  pra  ka  ṣa  ya  ta  di  ha  
部　多　銘　多　鉢羅(二合)　迦　捨　夜　怛　儞　賀  
śra  ma  thā  ya  dha  maṃ  
室羅(二合)　摩　拏　也　馱  [牟*含]

大黑天神法  (終)

[0357c07]  切云褰  (舉奠反衣後也)  裙  (欺文反裳也)  和名云臀  (從軍反訓云井左良比)  亦云裙
(音裙訓云古呂毛乃須祖亦云古呂毛乃惠利)  。

[0357c09]  承安三年二月十八日。於醍醐寺勝俱胝  院之東坊。二箇日書寫了。

[0357c11]  永正三年丙寅二月二日。於上醍醐寺寂  靜院。谷行樹院澄惠法印傳授畢　快瑜。

[0357c13]  明和元年甲申仲秋二日。以或古本謄寫  一挍了。　　　　　　　　　沙門智好

[0357c15]  享和改元秋八月後五日。集三五本校之。  以授工壽梓。令人知天尊之靈驗　又有  八臂天希麟音義云。經云摩訶迦羅大黑
天神唐梵雙舉也。此神青黑雲色。壽無量  歲。八臂各執異仗。貫穿髑髏以為瓔珞。作  天忿怒形。足下有地神女天以兩手承足  者也。　　豐山長谷總持院勤息快道記

[0358a06]  一校加筆畢　　　　　　　　慈順

* * *

【經文資訊】大正藏第 21 冊 No. 1287 大黑天神法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
