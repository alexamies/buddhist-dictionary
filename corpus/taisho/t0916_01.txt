受五戒八戒文  (海)
八戒文

第一稽首請證明品

[0941c07]  弟子眾等。稽首和南虛空法界無上種智。乘  形紀身成正覺者。摩訶般若方廣一乘。十地  聖人三賢大士。虛空幽顯主異諸神。色無色
天梵王眷屬。護世帝釋輔翼諸官。冥道曹寮  焰魔羅主。惟願今日。以淨天眼見於眾人。虔  恭志誠一心奉請。

第二洗懺往業品

[0941c14]  弟子眾等合道場人。無始時來至于今日。積  罪無量難測邊涯。造愆累生罕究其際。於三  寶所起不信心。對十方尊行非梵行。縱身殺
害偷盜邪非。縱口妄言綺語惡罵。縱心貪欲  瞋恚愚癡。從此廣生無邊惡業。循環三有沒  溺四流。五蓋覆心十纏迷性。長居凡品解脫
無期。梵曰懺摩此云悔過。從今已後斷相續  心。往昔罪愆總願消滅。

第三得戒三歸品

[0941c23]  弟子眾等合道場人。歸依佛兩足尊。歸依法  離欲尊。歸依僧眾中尊。惟願三寶慈悲證明  哀憐攝受  (三說)
弟子眾等合道場人。歸依佛竟。  歸依法竟。歸依僧竟。我受八戒近住律儀。願  尊憶持慈悲護念  (三說)  。

第四問持說品

[0941c29]  諸佛子等諦聽。言八戒者。所謂一不殺。二不  盜。三不染欲。四不妄語。五不飲酒食肉。六不  香油塗身及鬘花莊飾。七不作倡伎樂故往
觀聽。八不上高大床及過中食。始於今時至  明清旦。一日一夜隨佛出家。於其中閒不得  犯。能持否。

第五迴向發願品

[0942a07]  弟子眾等合道場人。受戒善緣盡將迴向法  界含生。願妄執情袪愚癡障盡。無分別智明  了現前。有相行門熾然修學。華藏世界遍歷
遊從。如來藏心深契根本。未證者證未圓者  圓。眾生海中總願成佛。

五戒文

[0942a13]  一切凡夫迷本覺性。隨妄流轉居三有中。遂  六趣區分人天隔越。佛有五戒令人奉持。從  方便門入實相理。

第一發誠稽請章

[0942a17]  弟子眾等合道場人。仰啟十方虛空法界成  正覺者。轉法輪者般涅槃者。是我等輩真善  知識。醫王大師攝受我故。無邊法藏一味醍
醐。半滿圓音摩訶衍教。是我良藥是我舟航。  於生死河濟度我故。三乘聖眾八輩比丘。趣  寂聲聞漏悲菩薩。於我等輩生憐愍心。如
看病人救護我故。惟願三寶弘誓願力不思  議力。於真性內起無緣慈。於今日時受我等  請。

第二悔過先罪章

[0942a27]  弟子眾等合道場人。曠劫愚迷至于今日。於  第一義不明了故。生諸障門煩惱所知迷事  迷理。觸境起業隨緣造愆身起三支口犯四
過。意三業行轉轉逾深。如沙如塵其數無量。  不覺身篋盛四毒蛇。五旃陀羅六入空聚。受  詐親善眾多惡緣。驅馳識心五趣循轉。從此
積集八萬四千人間。過非無惡不造。始於今  日省察身心。披陳佛前總願消滅。

第三轉邪歸敬章

[0942b07]  弟子眾等合道場人。歸依佛無上尊。歸依法  離欲尊。歸依僧眾中尊自從今日以佛為師。  更不歸餘邪魔外道。惟願三寶慈悲證明哀  憐攝受
(三說)  。

[0942b11]  弟子眾等合道場人。歸依佛竟。歸依法竟。歸  依僧竟。是佛婆伽婆。多陀阿伽度阿羅訶三  藐三佛陀。是我大師。我今歸依願佛攝受  (三說)
。

第四說相合修章

[0942b15]  佛子諦聽。言優婆塞戒者。所謂一不殺。二不  盜。三不邪行。四不妄語。五不飲酒食肉。始  於今時盡未來際。於其中間不得犯。能持否。

第五迴向願海章

[0942b19]  弟子眾等合道場人。向來受戒。迴向菩提真  如性海。四流三有一切眾生。總願發心修普  賢行。不斷佛種生如來家。還將大悲展轉開
示。獲髻中寶得衣裏珠。當坐道場總願成佛。

受五戒八戒文一卷

* * *

【經文資訊】大正藏第 18 冊 No. 0916 受五戒八戒文  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
