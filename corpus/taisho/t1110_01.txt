佛說一髻尊陀羅尼經
開府儀同三司特進試鴻臚卿肅國  公食邑三千戶賜紫贈司空諡大鑒  正號大廣智大興善寺三藏沙門  不空奉　詔譯

[0484c09]  如是我聞。一時佛在王舍大城鷲峯山中。與  無量菩薩摩訶薩俱。前後圍繞。

[0484c11]  爾時觀自在菩薩摩訶薩。與無數持明賢聖  俱。前後圍繞。來詣佛所到佛所已。五體投  地頂禮佛足。禮佛足已遶佛三匝却坐一面。
時觀自在菩薩。白佛言世尊。有諸天及持  明仙等。師信大梵者眾。令欲降伏大梵  天及諸天仙等。願佛聽許。欲令一切眾生  念善法故。欲令一切眾生無憂惱故。除一
切眾生病故。及一切障難災怪惡夢悉除滅  故。除一切橫病死故。欲除一切諸惡心者令  柔軟故。除一切諸魔鬼神障難不起故。世尊
我今有根本心陀羅尼。能除一切眾生罪業  故。世尊我未曾見有若天若魔若釋梵。若沙  門婆羅門等。有能受持此真言者。若讀誦書
寫流布。或以此法防護其身。若入軍陣鬪  戰。若為毒所害者。持此陀羅尼。一切諸難無  所能為。如是之法一切諸佛所念。我此陀羅
尼法。已經無量諸佛所說世尊我於因地。  過恒河沙數劫外。有佛名百蓮華眼頂無障  礙功德光明王如來。我於爾時彼佛所。作大
持明仙人中王。於彼佛所受得此陀羅尼。得  已時。十方諸佛皆現目前。見佛現已。忽然即  得未曾有智。當知此真言有如是神力。能利
益無量眾生。若有善男子善女人等。能晝夜  慇懃受持讀誦令不忘失。誦此陀羅尼時。更  莫緣他境。每至白月十五日或黑月八日。洗
浴其身著新淨衣。受持此陀羅尼。作印護身。  取淨泥摩壇。方圓四肘結界已竟。請我一髻  明王於壇中心坐。燒香散華種種供養。禮拜
懺悔誦真言一百八遍。持此明者現身即得  十種果報。何者為十。一者身常無病。二者恒  為十方諸佛憶念。三者一切財物衣服飲食
自然充足常無乏少。四者能破冤敵。五者  能使一切眾生發起慈心。六者一切蠱毒一  切熱病無能侵害。七者一切刀杖不能為害。
八者一切水難不能漂溺。九者火不能燒。十  者不受一切橫死。是名為十。復得四種果  報。何等為四。一者不被禽獸所害。二者不墮
地獄。三者臨命終時得見十方諸佛。四者命  終之後生無量壽國。世尊我念過恒河沙數  劫。

[0485a22]  爾時有佛名曼陀羅香如來。我於彼佛時為  優婆塞名曰翳迦惹吒婆羅門。於彼佛所復  得此法。常為百千萬億梵天說法。無不歸伏
者。一切諸佛大慈大悲大喜大捨智慧藏法  門。以此真言力故。能救一切眾生牢獄繫閉  杻械枷鎖。臨當刑戮水火等難。種種苦惱我
恒救護。令得解脫一切夜叉羅剎斯等。由此  法印陀羅尼力故。令諸夜叉羅剎斯等皆發  善心。功德具足。即能發阿耨多羅三藐三菩
提心。有如是力。設復有人犯四重五逆等罪。  誦持此陀羅尼一遍者。所有一切根本重罪  悉皆除滅。況復依法作印受持者。當知是
人於萬萬億那由他諸佛所。曾聞此法今還  得聞。若善男子善女人。能受持憶念晝夜不  忘者。是人心所求願無不滿足。每欲求勝上
悉地。用白月八日或十五日。以香湯洗浴著  新淨衣。每上廁一度洗浴。如此淨衣不得上  廁。作此法時其日不食。作結界護身印。印已
誦陀羅尼至於明旦。其道場中置本尊像。結  請印誦真言。懸種種雜色幡蓋。香華供養。初  入道場中。必須珍重至心奉請十方諸佛。至
心懺悔讚歎三寶禮拜已。於像前敷一座具。  [跍*月]  跪恭敬至誠發願。作數珠印。捻已一心誦  真言一千八遍。次執香爐燒香而言。此處無
有種種供養上味飲食。慚愧謝之。世尊我由  此等法印真言力。名號尊貴難可得聞。若有  人稱念百千俱胝那由他諸佛名號。復有暫  時稱我名號。彼二人福正等無異。

[0485b21]  爾時觀自在菩薩白佛言。世尊善男子善女  人。晝夜誦持我此明王翳迦惹吒真言者。得  離一切苦惱一切障難怖畏。及三毒罪障悉
得除愈。況復有人依法修行。當知是人即得  阿耨多羅三藐三菩提如在掌內。

[0485b26]  爾時佛告觀自在菩薩摩訶薩言。善哉善哉  善男子。汝今能於一切眾生。起大慈大悲心。  而欲開示此大陀羅尼翳迦惹吒法印。若善
男子由此法方便力故。悉能救脫一切眾生  所有病苦障難怖畏身語意業。乃至安立一  切眾生於阿耨多羅三藐三菩提。決定無疑。
善男子此陀羅尼印等法門。我亦隨喜。受汝  此真言印等法。我今亦印可。善男子汝今說  之。

[0485c06]  爾時觀自在菩薩摩訶薩。蒙佛印可從座而起。  頂禮佛足却坐一面。而入無能勝三昧。從頂  化出翳迦惹吒羅剎王。三目四臂。所有八部
鬼神。大力然頂鬼王等驚怖走散。各失本威  莫知所在。願見救護願見救護。皆捨所有惡  害之心。從今已往并諸眷屬歸依佛法僧寶。

[0485c12]  爾時翳迦惹吒降得然頂鬼王并諸眷屬。來  詣觀自在菩薩摩訶薩所。合掌恭敬白觀自  在菩薩摩訶薩言。我有甚深祕密陀羅尼真
言。能摧碎天魔。及惡藥叉羅剎斯毒惡鬼神  等。及諸疫病水火盜賊。亦能息諸冤敵。願聽  許我說是陀羅尼。時觀自在菩薩摩訶薩讚
言。善哉善哉翳迦惹吒。善能調伏然頂鬼王  及諸藥叉羅剎斯等。汝有此祕密根本陀羅  尼。聽汝所說今正是時。時翳迦惹吒蒙大
聖許說。生大歡喜。即繞觀自在菩薩三匝。却  坐一面。對無量諸大菩薩及無量金剛密  迹。及八部鬼神一切藥叉羅剎眾前。即說真  言曰。

[0485c25]  娜謀囉多娜  (二合)  跢囉  (二合)  夜  (引)  耶娜莫阿  (引)  哩耶  (二合)  嚩嚕  (引)  枳帝濕嚩
(二合)  囉  (引)  耶  冐  地  薩跢嚩  (二合)  耶摩訶  (引)  薩跢嚩  (二合)  耶摩訶  (引)  迦嚕抳迦  (引)
耶娜謀翳迦惹吒耶摩訶  (引)  邏訖  叉  (二合)  斯阿訶纈哩  (二合)  馱鹽麼麼囉訖叉  (二合)  斯麼麼母佉寫薩嚩迦哩夜  (二合)
儞迦嚕呬  銘怛儞也  (二合)  他唵阿難底惹耶娑嚩  (二合)  訶  惹耶惹夜耶耶娑嚩  (二合引)  訶  (引)  摩訶  (引)  尾
惹曳娑嚩  (二合引)  訶  (引)  摩訶  (引)  嚧比曳娑嚩  (二合)  訶薩嚩尾近那  (二合)  尾那  (引)  夜迦  (引)  難耶娑
嚩  (二合)  訶赭攞耶拏瑟吒  (二合)  娑嚩  (二合)  訶囉  訖叉  (二合)  囉訖叉  (二合)  娑嚩  (二合)  訶跛賒  (上)
訶  塞哆  (二合)  耶娑嚩  (二合)  訶  (引)

[0486a09]  心真言曰。

[0486a10]  唵嚧  [口*室]  邏  (二合)  耶母涅哩  (二合)  寧曳惹吒惹  吒曳吽吽吒娑嚩  (二合引)  訶

[0486a12]  隨心真言曰。

[0486a13]  翳呬曳  (二合)  呬翳迦惹吒麼麼穆佉惹耶娑  嚩  (二合引)  訶  (引)

[0486a15]  時翳迦惹吒說此陀羅尼時。一切天宮魔宮。  及諸龍神藥叉羅剎斯諸惡毒害鬼神等。各  各共領無量眷屬。同詣其前同時出聲。皆言
乞命。我等眷屬從今已往。永斷惡心誓願事  從。日夜守護持此陀羅尼者。不令諸鬼神等  得其過便。願施我等無畏。願得本心。時翳迦
惹吒。當與諸鬼神作施無畏印。各得本心。禮  觀自在菩薩摩訶薩。次禮化身一髻尊。各還  本宮。時翳迦惹吒白觀自在菩薩言。我有成
就七日供養作壇法。若有沙門婆羅門及善  男子等。請於祕密法藏。決定要成就大驗。若  諸國王心生決定。懺悔眾罪。願欲見大道
場法。先覓清淨寬大院宇。及好寺舍佛堂之  所露地亦得便是處已。以白月一日於晨朝  時。阿闍梨及諸弟子。香湯洗浴將諸香華至
其處所。阿闍梨手執金剛杵。次第問弟子等  言。汝等決定欲學諸佛祕密法藏。莫生疑惑。  徒眾答言我等欲學諸佛法藏。決定誠信不
生疑心。如是次第三問三答。如是答竟。次阿  闍梨手印印香爐水等。誦真言已。手執香  鑪胡跪燒香。啟白一切諸佛般若菩薩金
剛諸天等。及與一切業道冥祇。今此地者是  我之地。我今欲立七日七夜大道場壇法之  會。供養一切十方法界諸佛世尊。及般若波
羅蜜多諸大菩薩眾。金剛天等。領諸徒眾。決  定一切祕密法藏難思議法門故。取諸證成。  我欲護身結界法事。在此院內東西南北四
維上下。所有一切破壞正法毘那夜迦惡鬼  神等。皆須出去結界之所七里之外。若護  正法善神鬼等。我佛法中有利益者。隨意而
住。說此語已。次第依彼軍荼利法。辟除結  界。既結界已。即令掘去十肘地內一切惡土  骨髮炭糠瓦礫等物。若上好地掘深一磔若
中一肘。下地二肘。若下下地掘深三肘。惡物  盡去。將好淨土和諸香末。堅築令平基高最  好。次第二日及第三日。以泥塗地。次第四日
用牛糞香泥。塗其地竟。次將神線四方八肘  一匝挽之。四角下點。更以神線。從東北角至  西南角。從東南角至西北角。交叉挽之。其線
叉中下點。掘地深一磔許。埋著五寶并及五  穀。其五寶者。一金二銀三真珠四珊瑚五虎  珀。言五穀者一大麥二小麥三稻穀四小豆
五胡麻。以一片絹共裹寶穀。以五色線繫絹  埋之。其五色線一頭出地。長五指許。此寶  物等永未得出。次作大結界。其結界法執跋
折羅。右繞壇外急走三匝。辟毘那夜迦。種種  結界。以印印地。東西南北上下。誦真言作  印。啟告辟除結界等法如初日說。依軍荼利
次第法用。次第五日結界法式如第四日。更  用牛糞塗地。其塗地法手右旋摩。勿左旋摩。  其餘事法同第四日。次第六日阿闍梨洗浴。
先入壇內取好聰明弟子二人。亦淨洗浴著  新淨衣隨後入壇。以檀香湯和白粉竟。於粉  汁中染其神線。令一弟子把其線頭案壇東
北。正當角頭先點之處。次阿闍梨把線一頭。  案壇東南。正當角頭先下點之處。急挽著地。  使一弟子捻線中央。拼著地上。次東北角弟
子起。向西南角坐。亦如前作。次東南角阿闍  梨起。向西北角坐。亦如前作次西南角弟子  起。向東坐亦如前法。次先拼處。從外向內
離一肘許。更依前法圍繞拼之。次取八肘神  線。屈中當壇一方。一著一一點。更屈二肘  繩子。從壇一方中央點。量左右更點兩處。次
其一方門。辟壇繩五指許。次更屈門辟。向  左右五指許。次其門左右兩畔。寬五指許  作。次其門外邊。直畫著。一方若餘三方准
知。次作中院。外繩四肘。其外院內繩。與中  外繩。兩繩之間開一肘道。其中院門四方  辟與。向左右總作三指許。其門外邊。神線拼
法亦如前法。其中院內方。離外界一肘。更拼  清神線。拼其壇。正中心作二肘院。更莫作  門。次阿闍梨以五色線。一誦真言一結五十
五結。用馬頭觀自在陀羅尼。真言曰。

[0487a01]  翳曳呬薄伽梵阿哩耶  (二合)  嚩魯吉帝濕嚩  (二合)  囉沒陀沒陀薩跢也摩弩娑麼  (二合)  囉  薩底耶  (二合)
麼努薩麼  (二合)  囉怛儞也  (二合)  他  曩柱曩柱枳尼枳尼呬尼呬尼弩嚕努嚕寐  嚕寐嚕主嚕主嚕都嚕都嚕素嚕素嚕母嚕母
嚕嚩囉嚩囉冒陀耶冒陀耶呬哩弭哩儞知  儞悉殿都弭滿跢囉  (二合)  鉢娜莎嚩  (二合引)  訶  (引)

[0487a09]  次以絹帛。裹於五寶并五穀子。五色線繫真  言索上。隨人多小一一裹之。次於壇四角各  竪一竿。西門兩竿。以線繞繫四角竿上。於其
線上懸雜色幡。其壇上方東西南北四維繫  幡。交絡莊嚴。其壇外院西門南側。離二尺  穿作火爐。縱廣深淺各二尺。作於其爐中。留
一土臺。臺上涅作香泥蓮以為座。次日  沒時。阿闍梨令諸弟子等洗浴竟。次阿闍梨  作大結界。次日入時召請諸佛菩薩金剛。於
壇中心著一佛像。北方觀自在南方金剛。以  種種香花五盤飲食十六盞燈。而供養之。次  於西門外敷新淨席。次阿闍梨喚諸弟子。作
護身印。一一誦真言七遍。各各與印諸弟子  頂及兩肩心咽眉間髮際腦後。護身畢已。令  諸弟子就於席上。面向東坐。次取香花及白
芥子。阿闍梨把白芥子念真言七遍。次第  打諸弟子頭上。三遍打竟。更與護身用馬頭  觀自在印。真言曰。

[0487a27]  唵賀也仡哩  (二合)  嚩三暮多阿弭帝吽

[0487a28]  次阿闍梨  [跍*月]  跪。問於最長弟子。而云汝今欲  得學此法否。弟子答云。欲得。如是次第問諸
弟子法用如前。次阿闍梨擎香水。灌諸弟  子一一頭上覆之。以右手案諸弟子一一  胸上。為誦馬頭觀自在真言。次取真言索。  各與繫諸弟子臂。男左女右。次娑婆樹汁
香。次第與灌諸弟子身。右旋三轉灌香水竟。  次旋炬火亦如前法。次與齒木各長八指。次  授與花竟。令諸弟子向東列坐。教諸弟子投
華向前。次嚼齒木亦如前投。若其華頭向人  者好。背向東者知魔障出。向南北者為不  台。齒木嚼處向身者好。背向東者知魔障
出。餘如法華法。次與洗手。各令飲金剛誓  水。敬謝飲之。次阿闍梨入於壇內。白佛菩薩  金剛等云。諸弟子等明日。更欲入道場來廣
作供養。諸佛菩薩金剛天等。請昇本宮。後設  供養願皆降赴受眾供養  (如是三說)  然後發遣壇內  諸佛菩薩金剛及諸天等。

[0487b16]  次阿闍梨向壇邊。面向南坐。著一火爐誦馬  頭真言。燒白芥子一真言一燒一百八遍。時  諸弟子即得罪滅。

[0487b19]  次阿闍梨與二弟子。於一夜中以五色粉敷  置壇內。一依五方。色諸餘賢聖座一依三部  法。次作護身印用馬頭印。

[0487b22]  唵賀也惹吒吽

[0487b23]  次把跛折羅。作阿蜜哩多軍荼利身印三迴。  右轉於壇外邊。

[0487b25]  次作地結界。四方上下次第而作。并誦馬頭  真言。緣壇內用閼伽水瓶各四方安。次以帛  覆其弟子眼。阿闍梨心口發願。以平等心普
大慈悲心。所有福田皆迴與一切眾生已。此  散花法一依三部法。華所著處更莫移改。所  有火法及請賢聖。一依三部次第。次說翳
迦惹吒獨建壇法及真言契等法。廣明如後。

[0487c03]  曩謀沒陀  (去)  夜曩謀達摩夜曩謀僧  (去)  伽  (去)  夜娜莫阿唎耶  (二合)  嚩嚕枳帝濕嚩  (二合)
邏耶冒地薩哆嚩  (二合)  耶摩訶薩哆嚩  (二合)  耶摩訶迦魯抳迦耶跢儞也  (二合)  他唵  翳迦惹吒耶摩訶囉乞叉  (二合)  斯阿哩夜
(二合)  乃  延鉢囉  (二合)  麼囉乞叉  (二合)  斯麼麼姥佉娑婆迦  唎夜儞迦魯思呬阿難底娑嚩  (二合引)  訶  (引)  惹
耶惹耶娑嚩  (二合引)  訶  (引)  薩婆尾近那毘那夜  迦囉訖叉  (二合)  囉訖叉  (二合)  娑嚩  (二合引)  訶

[0487c12]  隨心真言曰。

[0487c13]  唵嗚囉馱  [口*室]  囉姥涅哩  (二合)  尾吽吽泮吒  (吒半  音呼)  娑嚩  (二合引)  訶  (引)

[0487c15]  凡欲受持我真言。先須捨貪愛及身口意業  諸不善。出入護淨。先須洗浴清淨著新淨衣。  手執香爐端心正念。啟告十方諸佛及大
菩薩一切賢聖。弟子某乙今於此處欲建立  壇場。所有一切善神唯願擁護。所有不善之  心者急離此界。夫擇地要。須高山或是平原
近水。及有花菓之處最為上好。若在城邑寺  舍淨處即得。欲作壇時。先作軍荼利結界護  身。辟毘那夜迦障難。簡地訖當作四肘壇掘  深一肘。除去瓦礫并諸草穢毛髮爪
甲  。然後  填好黃土築令堅實。取佉陀羅木橛長十二  指  (三稜成者)  四箇。釘四角頭。次用犢子糞未墮  地者。其牛不得食糟。次用白檀香用摩壇四
肘。內須二肘。高交四指。取沈香檀香用塗  其上。中心用牛黃和白檀香。摩作一蓮花座。  狀如輪形。當坐本尊。南邊著馬頭觀自在。北
邊著軍荼利。後面安毘梨耶波羅蜜。壇下層  安四門。東安大自在天。餘門安跋折羅。其  跋折羅無金銅者。取柳木及紫薑木。亦得。
檀四角各安一瓶。滿瓶盛水。用柏柳枝及花  等覆上。燈八盞。以種種華菓乳酪酥蜜飲食  而供養之。四門前各安一香爐。燒安悉香
及諸名香而供養之。真言師當洗浴著新淨  衣一日不食。面向本尊手執香爐。廣發大  願懺悔。然後端坐正念。誦前根本真言十萬
遍。所有重罪業障皆得消滅。每趁遍數勿令  間斷。或趁一千八遍或一百八遍。課畢之後  即共人言。當念誦時勿共人語。念誦了手
禮拜發願然後始出。次說火法。其西門南著  一火爐方圓深共一。肘用胡麻生稻穀華等。  酥蜜相和竟。誦馬頭隨心真言。先請火天
真言加前物。一遍真言一投火中燒。如是  乃至一千八遍已。次請本尊翳迦惹吒。即  能息一切災難。欲求本尊現身者。用構枝及
香酥蜜等。至第三日真言師取前件物。相和  置壇中心著。禮拜行道讚歎。滿四十九匝。  然後  [跍*月]  跪。却請前件物。真言一百八遍。用
根本真言。後欲投火時。誦心真言一千八遍。  一誦一燒投在火中。乃至數滿燒了啟云。一  切諸佛諸大菩薩金剛密迹釋梵諸天一切諸
仙。天眼他心宿命通者。當界善神。願授弟  子火法供養。火光熾盛無煙焰中作音樂  聲。或輪成  (是大吉祥)  。

[0488b05]  火焰未滅真言師勿起。便結加坐右點左  淨坐。至心想惹字。喻若紅頗梨淨無黶點。  光明逼身。本尊即從西南角現身出。三目四
臂。頂上有阿彌陀佛。狗牙上下出。垂左手。與  真言師摩頂問之。求何願。真言師不得心動  喜悅及怕怖等。如是想不滅即是本尊。從三
昧緩起合掌小低頭禮白言。聖者弟子今有  願所求皆得。勿多言乞願。其時便得一天華  分付真言師以為信。聖者言我從今已往。常
勅諸八部鬼神常加侍衛。亦令使喚無難。所  求悉地出離生死。及大成就無不得者。如是  求願要在山門半年所置道場。勿令異色人
見。亦不得更持別法。常念不空菩薩及十一  面菩薩。臨欲發遣誦此真言曰。

[0488b19]  蘇佉蘇佉誐車誐車惹吒曳娑嚩  (二合)  訶  (引)

[0488b20]  真言師不得戲笑中忘誦。當覺身輕如無骨  肉。心如師子王。空界異香現。即知聖者宮。  後起行道七匝。後執香鑪。所有賢聖來至此
處。供養多不如法。唯願布施歡喜。次作根  本契印。即成散眾。

[0488b25]  獨部期剋印。左手為金剛拳。直竪力度。泥唎  根本印。禪智進忍願。等向內相叉。右押左。  戒方竪頭相拄。檀慧橫相押真言曰。

[0488b28]  翳門惹隣吽

[0488c01]  請印。檀慧戒方忍願各外相附。二羽合。禪智  頭各拄檀慧下節文。屈進力附忍願側。如鉤  來去。請真言曰。

[0488c04]  阿呬野  [牟*含]  徒

[0488c05]  次結花座印。禪智進力戒方檀慧。各頭相拄  開掌。忍願相去八分許真言曰。

[0488c07]  唵惹吒些那

[0488c08]  供養印。願進頭相拄。戒力於願背頭相拄。忍  方於願背。頭相拄。慧度拄力度上文。檀度外  橫博智羽背。禪智側並竪。並開虎口真言。

[0488c11]  唵儞弭也  (二合)  布惹

[0488c12]  忿怒辟尾那夜迦。用軍吒利身印真言曰。

[0488c13]  唵賀那賀那吽

[0488c14]  一髻尊降伏真言曰。

[0488c15]  唵吁嚕啅惹曳娑嚩  (二合)  訶

[0488c16]  真言師洗浴灌頂檀慧並竪。戒方屈入掌。  忍願頭相拄。進力屈拄上節背。以禪智拄檀  慧上文。用隨心真言。曰捻數珠印用蓮華部  真言。

[0488c20]  十一面觀自在印

[0488c21]  唵阿嚕力娑嚩  (二合引)  訶乞廁  (二合)  素怛囉  (二  合)  惹閉吽

[0488c23]  請火天真言曰。

[0488c24]  而曳  (二合)  底曳娑嚩  (二合)  訶  (引)

[0488c25]  以印用忍願屈甲上文相合。戒方直竪頭相  拄。進力各獨屈如鉤。相去一寸。禪智微屈  相離三分。檀慧直竪相去一寸。畫像法右手
執劍。右手執三股叉。左手斧。左手索。身立。

佛說一髻尊陀羅尼經

* * *

【經文資訊】大正藏第 20 冊 No. 1110 佛說一髻尊陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
