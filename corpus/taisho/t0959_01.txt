頂輪王大曼荼羅灌頂儀軌
舊名　阿迦  [(薩-文+(立-一))/木]  [口*栗]  婆  辯  弘  新名　薩縛　娑　底迦　吉祥

頂輪王大曼荼羅灌頂儀  (并金剛界眾形色東都聖善寺沙門  bu  ṇi  ka  吉祥集)

[0327c27]  內院三昧耶界道中台院中。畫佛世尊坐師  子座。其座種種寶莊嚴。聖者身坐白蓮華。身  白金色。入最勝三摩地王相。結跏趺坐。作說
法相。從一切身普遍出十二幅金輪熾盛光  明。如輪圍繞。從頂流出種種光明。青黃赤  白。具大仗夫相。倚菩提樹。其樹有種種葉。
如真多摩尼。樹形於上繫種種繒綵。或繫吠  瑠璃寶天菓妙衣。或垂雲降雨。有種種芽。吉  祥眾鳥並坐其上。或於枝間種種寶葉已成
劫樹。世尊兩肩後倚著其樹。佛右邊座下畫  轉輪王形。坐白蓮華。作觀佛勢。其身金色。  周遍光明。七寶成就。惟輪寶以光圍繞。在蓮  華上。餘六寶如次安之。

[0328a11]  東南角摧碎佛頂　南勝佛頂　西南角無邊  聲佛頂　西白傘蓋佛頂　西北角高廣佛頂  北光聚佛頂
(坐白蓮花上。種種光圍繞。在熾光明中坐。身金色。手持真多摩尼寶)  東北角最勝佛頂　正東高佛頂  (如大王形。坐白蓮花上。手持俱  緣菓□睹輪王勢)

[0328a16]  已上中院  (十佛頂名號)  。

[0328a17]  次第二院獨古杵界道  (從東北角起首畫向南也)  。

[0328a18]  東南角法波羅蜜菩薩　次大勢至觀音菩薩  葉衣觀音菩薩　多羅觀音菩薩  (種種嚴具莊著輕□衣。
其身形不麁不細中庸形。右手持青蓮花。左手施願。坐花台上。作淺綠色也)  觀世音菩薩  毘俱胝觀音菩薩
(身白色。三目四臂。右上手持仗。左上手持瓶。右下手持念  珠。左下手持蓮花。身儀寂靜)  白衣觀音菩薩  (以蓮花鬘莊嚴身。用寶繒角絡被。右
手持真多摩尼寶。左手施願。坐蓮花上。此是一切蓮花族母)  觀自在王菩薩  (坐寶蓮花  上。合掌作禮勢)  西南角羯磨波羅蜜菩薩　次禪波  羅蜜菩薩
(結定即身□如金)  忍波羅蜜菩薩　施波羅  蜜菩薩　虛空明妃  (如天形。坐蓮花上。合掌作禮勢)  戒波羅蜜  菩薩　精進波羅蜜菩薩　惠波羅蜜菩薩
西北角金剛波羅蜜菩薩　次降三世金剛菩  薩  (身相如瑜伽)  金剛將明妃　金剛將童子  (如名別無相)  金剛手菩薩
(右手持白拂。左手持金剛杵。坐蓮花上)  金剛母菩  薩
(名摩莫枳。身相如童女。淡紫青色。種種瓔珞莊嚴。坐蓮花上。住般若自性。右手持梵夾。左手持真多摩尼。  施願勢。不得高顏□悅意。是金剛族母)  蘇婆呼童子菩薩
(作童子形)  頂  行童子菩薩　同前  (准被髮相)  東北角寶波羅蜜  菩薩　次般若波羅蜜菩薩　慈氏菩薩  (手執白拂)  佛慈菩薩　佛眼菩薩
(形如天女。坐寶蓮花。種種莊嚴。身如金色。目觀  眾會。著輕穀衣角被。右手持寶。左手施願。圓光周遍。身相寂)  佛豪相菩薩  (形如
天母。色相同前。唯右手持蓮花。左手施願。光明同前無異)  文殊菩薩  (身相金色)  如  意寶菩薩

[0328b11]  已上第二院  (三十二聖者名)  。

[0328b12]  次第三院同第二界道。

[0328b13]  東南角歌供養菩薩  (形服皆金色)  次如意輪菩薩  纔發心轉法輪菩薩　八聖觀音菩薩　蓮華  吉祥菩薩　蓮華孫陀利菩薩
(四臂。右第一手持羂索。左手持鉞斧。  右第二手施願。左第二手持菓。坐於蓮花。光明同前)  青頸觀音菩薩　蓮  華髻菩薩　蓮華藥叉菩薩　十一面觀音菩  薩
西南角　舞供養菩薩  (形服皆金色)  次嚩哩迦  龍王　嚩哩迦七頭　阿難陀龍王  (此上二龍王。曾見佛有。七
頭合掌跪地即上嚩哩迦阿難陀也。唯持花鬘有異也)  無染河天者  (即尼蓮河神也。並  見佛來。身相如目止隣龍王更無別狀)  地天供養
(身白色。以二手捧寶花籠子。二膝跪地)  無能勝姤菩薩　無能勝妃　無熱惱龍王  (持蓮  花鬘曲躬合掌)  目真鱗龍王
(并前二龍王青色黑色。如女形。七頭合掌。作禮勢。前後同)  龍女  (相端嚴)  西北角獻喜菩薩  (形服皆金色)  次烏  芻瑟摩金剛　金剛藏菩薩
甘露軍吒利菩  薩　金剛孫陀利菩薩  (此是明妃。形如天女。種種瓔珞莊嚴其身青色。手執蓮  花。坐寶山上)  金剛愛菩薩　金剛拳菩薩　施無  畏菩薩
鉢拏攝末里菩薩　金剛針菩薩  東北角鬘供養菩薩  (形服皆金色)  談無竭菩薩　陀  羅尼自在菩薩　摩麼鷄菩薩  (坐蓮花臺。如女形。首戴寶冠。左手執
五古杵。右手施願。身相端嚴。圓光熾盛也)  大惠菩薩  (身如作禮勢。合掌坐蓮臺。金色具端  嚴)  寂靜菩薩  (同前大惠相)  無垢惠菩薩
(同前寂靜相)  虛空無垢菩薩  (同前無垢惠)  海惠菩薩　善象猛菩  薩

[0328c09]  已上第三院  (四十聖名號)  。

[0328c10]  金剛界外第四院辦事天等次第　外供養從  東南角燈供養菩薩  (二手捧燈臺。身形衣服並赤)  次火天姤  焰魔天王　當門　金剛鈴菩薩
(形服並綠色。搖鈴居本門)  次焰魔王姤　羅剎天主　西南角塗香菩  薩  (衣服身形黃色)  次羅剎主姤　毘沙門天王　當門  金剛鉤菩薩
(形服青。執鉤在本位)  次毘沙門天姤　風  天主　西北角　香供養菩薩  (黑色二手執香爐)  風天  姤　水天王　當門金剛索菩薩
(形服並黃。執索當門位)  水天姤　伊舍那天　東北角花供養菩薩  (坐白  蓮花。衣服面色具白。二手持花。供養勢也)  伊舍那天姤　帝釋天王
當門金剛鎖菩薩  (形服並赤。持鎖本位中)  帝釋姤　火  天主

[0328c22]  已上第四院  (二十天名號)  。

[0328c23]  從此第五食道院四角畫五古杵契焰鬘威相  成。

[0328c25]  已上曼荼羅輪王大灌頂儀軌中上壇聖者。  都計一百二十二尊號。

[0328c27]  阿闍梨與弟子灌頂。應於大曼荼羅側。對聖  眾面前。別塗作曼荼羅。以白粉參肘量。普於  中畫蓮花。中台上畫師子座。令灌頂弟子。
[木*鄭]  花了者坐上。令一解法。弟子持蓋及拂。誦吉  慶聲讚徐徐不絕。取中瓶水。加持一百八遍。  教弟子結佛頂印安於頂上  (餘如灌頂儀中廣說)
然須吹  蠡  擊鼓。作諸音樂等。

我今依經說　　輪王畫像法  
近人具眾流　　作法方可為  
如經廣稱述　　白疊須頓方  
五肘或三肘

[0329a11]  畫聖者像。先從大海踊出須彌山王四寶所  成  (先北金。東白銀。南吠瑠璃色青色。西頗胝迦寶色紅色)  於山上坐白蓮華。
身白金色。正受入最勝王三摩地。結跏趺坐。  從一切身遍滿流出十二幅金輪熾盛光明。  於上應畫山峯。其峯以種種寶成。聖者從頂
流出種種光明。青黃赤白。旋轉自在。聖者右  邊畫持誦人。手執香爐。觀如來面。下應畫蓮  花池  (餘如經說也)  畫二大明王。相如後說。尊儀賀野  仡哩
(二合)  嚩大明王。身如火色。忿怒形。鼻如  猿猴。以蛇莊嚴瓔珞。臂釧膊釧頭繫蓮華鬘。  作瞻睹勢。

[0329a22]  次無能勝忿怒王。身白色。四臂頻眉面嗔。虎  皮為裙。蟒蛇為耳。璫得叉迦龍王以為腰。縚  婆蘇枳龍王以為神。線角絡被耽肚。身形稍
短。以毒蛇莊嚴髻冠。口咬下唇。遍身火焰熾  盛圓光。右上手持金剛杵。右下手作期尅勢。  左上手持三古戟叉。左下手執鉞斧。正面作  阿吒吒賀娑  �
勢。從口火焰種種色相。右邊  面作觀瞻勢。左邊面下看也。頭上面作觀大  眾勢。於寶蓮華立也了。

[0329b02]  已上二聖者於曼荼羅門外兩邊畫。

[0329b03]  次觀本尊五支也。阿尾囉吽欠  (亦云闕寶量不空毘盧居頂後。餘  從額配之)  阿字  (金剛寶地大悲地界所執持故)  微字
(功德乳海所資  [門@壬]  故)  囉字  (三昧惠炬所溫育故)  吽字  (除障智風所開發故)  欠字  (無邊性空不障礙故)  。

[0329b06]  五支先布已次說瑜伽相。

阿字真金色　　普現金剛輪  
加持於下體　　說名瑜伽座  
微字素月光　　匪於霧聚中  
加持於齊上　　是名大悲海  
囉字初日暉　　形赤在三角  
加持於心位　　稱為智火威  
吽字劫火焰　　塗玄若風輪  
加持白毫際　　名為自在力  
欠字由大空　　含容一切色  
加持於頂上　　故號無等人

[0329b17]  次五支從地水火風空配成及壇。

[0329b18]  阿字想座下。金剛座已成。色相如黃金。即戒  義也。其壇相方。曼荼囉亦耳。微字想於臍。色  白慈悲水。即定義也。其壇相圓外壇如滿月。
囉字想於心。其相色赤紅。為惠義也。其壇三  角形。外壇亦三角。吽字想眉間。色黑為無礙  風。即解脫義也。其壇想青形如半月。外壇相
亦同。欠字安頂上。以成大空點。即解脫知見  義也。

[0329b26]  其壇如字義。空點無色相。能成諸事業。即是  陀羅尼義也。

[0329b28]  唵  (引)  速乞灑  (二合)  摩嚩日囉  (二合此云細細如金剛。此陀羅尼能令所觀  成就)

[0329c02]  唵  (引)  底  (丁以反)  瑟姹  (二合)  嚩日囉  (二合此云不動如金剛。此陀羅尼  能令所觀無失)

[0329c04]  唵  (引)  薩頗  (二合)  囉拏嚩日囉  (二合此云周遍如金剛。此陀羅尼能令所  觀漸廣量周法界)

[0329c06]  唵  (引)  僧賀囉  (二合)  嚩日囉  (二合此云了達如金剛。此陀羅尼能令所觀漸
略。猶如毫端。住白毫際。或住鼻端。隨心所樂)

[0329c08]  次說畫。蘇婆呼童子。身形眷屬尊身如童子  形。金色如名號。悚慄畫尊儀。七曜圍繞。密莫  雲漠。  [口*商]  嗢沒斯。那纈鷄
[桅-厄+(口/ㄆ)]  。各如本形畫。住賀  野仡哩嚩明側立花上。次畫頂行童子。身形  眷屬。尊身金色。髻髮下垂。左手持金剛杵。右
手叉腰。八頻那夜迦圍繞所為。金剛莊嚴。金  剛塵。金剛索。金剛鉞斧。金剛極笑。金剛成莊  嚴。金剛頂。金剛頻那夜釰。器仗如文配。

[0329c16]  已上並是頂輪壇法具足寫了。

[0329c18]  (書本云)  天喜元年五月一日書了

[0329c19]  一交了　僧賴昭

[0329c20]  以天台實嚴僧正持本交合之

[0329c21]  東寺沙門道快

[0329c22]  (朱筆)  此軌者  辯  弘和尚集歟。辨  辯  兩字通用  之間。青龍和尚門人制作。尤以可為規模  者也。

* * *

【經文資訊】大正藏第 19 冊 No. 0959 頂輪王大曼荼羅灌頂儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
