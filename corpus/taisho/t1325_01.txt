佛說療痔病經
大唐三藏義淨奉　制譯

[0490b25]  如是我聞：

[0490b25]  一時，薄伽梵在王舍大城竹林園  中，與大苾芻眾五百人俱。

[0490b26]  時，有眾多苾芻身  患痔病，形體羸瘦、痛苦縈纏，於日夜中，極受  憂惱。時，具壽阿難陀見是事已，詣世尊所，頂
禮雙足，在一面立，白言：「世尊！今王舍城多有  苾芻身患痔病，形體羸瘦、痛苦縈纏，於日夜  中，極受憂惱。世尊！此諸痔病，云何救療？」

[0490c02]  佛  告阿難陀：「汝可聽此《療痔病經》，讀誦受持、繫  心勿忘，亦於他人，廣為宣說，此諸痔病，悉得
除差。所謂：風痔、熱痔、癊痔、三合痔、血痔、腹中  痔、鼻內痔、齒痔、舌痔、眼痔、耳痔、頂痔、手足痔、  脊背痔、屎痔……遍身支節所生諸痔，如是痔瘻，
悉皆乾燥、墮落、消滅，畢差無疑。皆應誦持如  是神呪。」

[0490c09]  即說呪曰：

[0490c10]  「怛姪他　揭賴米　室利　室利　魔揭室  至　三磨  [革*夭]  都　莎訶

[0490c12]  「此呪  (丹藏云)  ：

[0490c13]  「怛姪他　頞闌帝　頞藍謎　室利鞞　室里  室里　磨羯失質　三婆跋覩　莎訶

[0490c15]  「阿難陀！於此北方，有大雪山王。中有大莎羅  樹，名曰『難勝』。有三種華：一者初生、二者圓滿、
三者乾枯。猶如彼華，乾燥落時，我諸痔病亦  復如是，勿復血出，亦勿膿流，永除苦痛，悉皆  乾燥。又復若常誦此經者，得宿住智，能憶過
去七生之事。呪法成就，莎訶。」

[0490c20]  又說呪曰：

[0491a01]  「怛姪他　占米　占米　捨占米　占沒儞　捨  占泥　莎訶」

[0491a03]  佛說是經已，時，具壽阿難陀及諸大眾，皆大  歡喜，信受奉行。

佛說療痔病經

* * *

【經文資訊】大正藏第 21 冊 No. 1325 佛說療痔病經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供，Xian 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
