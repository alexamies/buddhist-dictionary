佛說一切如來真實攝大乘現證  三昧大教王經卷第二十八
西天譯經三藏朝奉大夫試光祿卿  傳法大師賜紫沙門臣施護等  奉　詔譯

一切如來真實攝一切儀軌最上祕密廣大教  理分第二十五之餘

[0433c16]  復次金剛手菩薩摩訶薩。宣說諸部法三昧  成就教理。

[0433c18]  謂先通說一切如來法三昧成就教理。頌曰。

念佛三昧法成已　　此說金剛中金剛  
微妙金剛法相應　　即得最上佛成就

[0433c21]  此佛所說覺智法門。

[0433c22]  如來部法三昧成就教理。

金剛薩埵三摩地　　觀想微妙金剛性  
得成金剛薩埵尊　　金剛薩埵故此說

[0433c25]  此佛所說金剛薩埵法門。

[0433c26]  金剛部法三昧成就教理。

於降三世勝相前　　隨念彼尊亦復然  
吽吽吽吽此稱時　　即得無上法成就

[0433c29]  此佛所說降三世法門。

[0434a01]  蓮華部法三昧成就教理。

所有調伏世間相　　觀想微妙金剛性  
秫  [亭*夜]  秫  [亭*夜]  此稱時　　即得最上法成就

[0434a04]  此佛所說法金剛法門。

[0434a05]  寶部法三昧成就教理。

一切義成就勝相　　觀想微妙金剛性  
悉  [亭*夜]  悉  [亭*夜]  此稱時　　最上義利得成就

[0434a08]  此佛所說法寶法門。

[0434a09]  如上是為諸部法三昧成就教理。

[0434a10]  復次金剛手菩薩摩訶薩。宣說諸部妙法智  成就教理。

[0434a12]  謂先通說一切如來妙法智成就教理。

妙法本來無文字　　三摩地智所出生  
而彼諸法諸相門　　此說是為無生相  
如是祕密印法用　　智者彼中應觀想  
一切文字智莊嚴　　剎那得成善逝果

[0434a17]  此佛所說一切如來妙德法門。

[0434a18]  如來部妙法智成就教理。

欲知諸如來真實　　應當淨信此深經  
若持若讀信生時　　得彼無上法成就

[0434a21]  此佛所說金剛薩埵法門。

[0434a22]  金剛部妙法智成就教理。

為利罪業有情故　　如佛教勅善施作  
破惡祕密法成時　　諸惡有情遍調伏

[0434a25]  此佛所說金剛部法門。

[0434a26]  蓮華部妙法智成就教理。

本來自性皆清淨　　此說乃為第一義  
是中觀想法無初　　速得諸法性成就

[0434a29]  此佛所說觀自在法門。

[0434b01]  寶部妙法智成就教理。

廣施有情諸財利　　普令圓滿諸意願  
此為寶部施法門　　觀想速得勝成就

[0434b04]  此佛所說法寶法門。

[0434b05]  如上是為諸部妙法智成就教理。

[0434b06]  復次金剛手菩薩摩訶薩。宣說諸部三摩地  羯磨成就教理。

[0434b08]  謂先通說一切如來三摩地羯磨成就教理。

諸佛三摩地羯磨　　是即成佛菩提者  
此中諦意觀想時　　即得最上法成就

[0434b11]  此佛所說覺智法門。

[0434b12]  如來部三摩地羯磨成就教理。

金剛薩埵三摩地　　是即廣大勝事業  
巧施作利諸有情　　此中觀想得成就

[0434b15]  此佛所說金剛法門。

[0434b16]  金剛部三摩地羯磨成就教理。

普為清淨罪業故　　乃作能摧諸罪者  
起諸有情破惡門　　生淨信者得成就

[0434b19]  此佛所說金剛出生法門。

[0434b20]  蓮華部三摩地羯磨成就教理。

自先清淨一切罪　　廣為一切作淨已  
然後起諸羯磨門　　此中觀想得成就

[0434b23]  此佛所說蓮華法門。

[0434b24]  寶部三摩地羯磨成就教理。

諸貧匱者諸所求　　悉令意願皆圓滿  
我施一切諸義成　　此中成就無疑惑

[0434b27]  此佛所說金剛寶幢法門。

[0434b28]  如上是為諸部三摩地羯磨成就教理。

[0434b29]  復次金剛手菩薩摩訶薩。宣說諸部微妙智  成就教理。

[0434c02]  謂先通說一切如來微妙智成就教理。

微妙金剛法常住　　一切修習依法用  
是中諸相悉具圓　　即得五種神通法

[0434c05]  此佛所說覺智法門。

[0434c06]  如來部微妙智成就教理。

非阿闍梨非弟子　　或復別異諸學者  
不應開示密印門　　及此祕密成就法

[0434c09]  此佛所說執金剛法門。

[0434c10]  金剛部微妙智成就教理。

微妙金剛勝法用　　鼻端吽字法相應  
金剛忿怒等持門　　一切所作皆成就

[0434c13]  此佛所說金剛法門。

[0434c14]  蓮華部微妙智成就教理。

微妙金剛勝法用　　作金剛視法相合  
廣大蓮華等持門　　即得妙愛法成就

[0434c17]  此佛所說蓮華妙愛法門。

[0434c18]  寶部微妙智成就教理。

微妙金剛勝法用　　作光明視極微妙  
金剛大寶等持門　　得成召集諸財者

[0434c21]  此佛所說金剛手法門。

[0434c22]  如上是為諸部微妙智成就教理。

[0434c23]  復次金剛手菩薩摩訶薩。宣說諸部眼智成  就教理。

[0434c25]  謂先通說一切如來眼智成就教理。

若印契若三摩地　　二種成就法相應  
其猶空界淨無瑕　　眾星煥曜而觀察  
智者於彼善了知　　我此觀察即佛眼  
從是已後佛世尊　　一切儀軌得成就

[0435a01]  此佛所說覺智法門。

[0435a02]  如來部眼智成就教理。

彼一切相無所有　　若情若器亦復然  
而彼影像隨生時　　即於虛空界中見  
世間若來若去相　　金剛眼觀悉清淨  
此了知已供養時　　即得無上法成就

[0435a07]  此佛所說金剛薩埵法門。

[0435a08]  金剛部眼智成就教理。

智眼乃於空中見　　左右順次而旋轉  
速疾於其虛空中　　還見如雲而動散  
見已彼無動散相　　智印元從金剛生  
彼等諸印持結時　　即得智印眼成就

[0435a13]  此佛所說金剛法門。

[0435a14]  蓮華部眼智成就教理。

所有黑白及赤黃　　見是四色光輪相  
由彼祕密加持因　　即得金剛眼成就

[0435a17]  此佛所說觀自在法門。

[0435a18]  寶部眼智成就教理。

虛空中如寶形相　　如彼金等眾珍寶  
由於空中觀見時　　即得虛空眼成就

[0435a21]  此佛所說金剛藏法門。

[0435a22]  如上是為諸部眼智成就教理。

[0435a23]  復次金剛手菩薩摩訶薩。宣說諸部最上羯  磨成就教理。

[0435a25]  謂先通說一切如來最上羯磨成就教理。

羯磨曼拏羅法用　　供養一切佛聖尊  
妙愛快樂勝報圓　　相應即得佛成就

[0435a28]  此佛所說覺智法門。

[0435a29]  如來部最上羯磨成就教理。

祕密供養遍所作　　我此妙愛當觀想  
得彼最上法圓成　　獲金剛愛勝威德

[0435b03]  此佛所說勝欲法門。

[0435b04]  金剛部最上羯磨成就教理。

祕密供養遍所作　　我此忿怒當觀想  
得彼最上法圓成　　得與降三世無異

[0435b07]  此佛所說金剛手法門。

[0435b08]  蓮華部最上羯磨成就教理。

當知欲染皆清淨　　諦意觀想法相應  
即此相應自相門　　以供養佛得成就

[0435b11]  此佛所說觀自在法門。

[0435b12]  寶部最上羯磨成就教理。

金剛高舉相相合　　頂禮心生於戰悚  
復常歸命最上尊　　即得勝妙灌頂法

[0435b15]  此佛所說金剛灌頂寶法門。

[0435b16]  如上是為諸部最上羯磨成就教理。

[0435b17]  復次金剛手菩薩摩訶薩。宣說諸部羯磨三  昧祕密成就教理。

[0435b19]  謂先通說一切如來羯磨三昧祕密成就教理。

欲等一切勝妙樂　　此常安住我心中  
快哉利益有情門　　離染應知隨宜說  
今此羯磨三昧法　　即彼如來三摩地  
觀想供養佛世尊　　即得最上法成就

[0435b24]  此佛所說覺智法門。

[0435b25]  如來部羯磨三昧祕密成就教理。

我此妙欲普賢性　　常施一切有情樂  
金剛薩埵等持門　　即得供養法成就

[0435b28]  此佛所說妙欲法門。

[0435b29]  金剛部羯磨三昧祕密成就教理。

我此普賢忿怒法　　為諸有情作利益  
金剛降三世法儀　　即得供養法成就

[0435c03]  此佛所說金剛手法門。

[0435c04]  蓮華部羯磨三昧祕密成就教理。

我此普賢妙愛性　　自獲一切勝妙樂  
調伏世間妙相門　　即得供養法成就

[0435c07]  此佛所說金剛愛法門。

[0435c08]  寶部羯磨三昧祕密成就教理。

我此普賢自在性　　施諸有情大財利  
一切義成妙相門　　即得供養法成就

[0435c11]  此佛所說一切義成就法門。

[0435c12]  如上是為諸部羯磨三昧祕密成就教理。

[0435c13]  復次金剛手菩薩摩訶薩。宣說諸部羯磨法  性最上成就教理。

[0435c15]  謂先通說一切如來羯磨法性最上成就教理。

自三摩地被甲印　　從右起至於正面  
然後繫鬘頂間安　　究竟常得善加護

[0435c18]  此佛所說覺智法門。

[0435c19]  如來部羯磨法性成就教理。

依法當於地中畫　　善愛相及出生門  
想其善愛者調柔　　然後令彼生敬愛

[0435c22]  此佛所說金剛手法門。

[0435c23]  金剛部羯磨法性成就教理。

當以右手頭指甲　　地中畫一夜叉像  
次想打擊彼眼門　　此能鉤召善愛者

[0435c26]  蓮華部羯磨法性成就教理。

二手執持妙蓮華　　觀察貪性本清淨  
金剛觀視善愛者　　得彼現前生敬愛

[0435c29]  此佛所說法金剛法門。

[0436a01]  寶部羯磨法性成就教理。

住金剛寶三摩地　　二手執持金剛寶  
寶吽字法若相應　　能破一切善愛者

[0436a04]  如上是為諸部羯磨法性成就教理。

[0436a05]  復次金剛手菩薩摩訶薩。宣說諸部施作事  業成就教理。

[0436a07]  謂先通說一切如來施作事業成就教理。

供養羯磨法相應　　隨所有事當觀想  
即以彼印表相門　　智者依法求成就

[0436a10]  此佛所說覺智法門。

[0436a11]  如來部施作事業成就教理。

祕密供養法相應　　金剛薩埵三摩地  
隨所有事依法儀　　速得祕密語成就

[0436a14]  此佛所說執金剛法門。

[0436a15]  金剛部施作事業成就教理。

本部祕密大供養　　忿怒三摩地作已  
智者隨事觀想時　　速得所作法成就

[0436a18]  此佛所說金剛忿怒法門。

[0436a19]  蓮華部施作事業成就教理。

住觀自在三摩地　　意中想作供養已  
智者隨事觀想時　　得彼一切事成就

[0436a22]  此佛所說蓮華法門。

[0436a23]  寶部施作事業成就教理。

住金剛藏三摩地　　香等供養施作已  
智者隨事觀想時　　剎那得彼諸成就

[0436a26]  此佛所說金剛藏法門。

[0436a27]  如上是為諸部施作事業成就教理。

[0436a28]  復次金剛手菩薩摩訶薩。宣說諸部觀想印  契加持相應成就教理。

[0436b01]  謂先通說一切如來加持相應成就教理。

微妙金剛勝法用　　佛相應住等引心  
最上悉地得成時　　是為佛印成就者

[0436b04]  此佛所說金剛手如來法門。

[0436b05]  如來部薩埵加持相應成就教理。

大哉薩埵一切身　　一切普集我身住  
我即薩埵此加持　　如應觀想我成就

[0436b08]  此佛所說一切如來大乘現證三昧。金剛薩  埵法門。

[0436b10]  金剛部金剛加持相應成就教理。

如其薩埵印亦然　　即如其印我亦然  
如是觀想法相應　　當求一切印成就

[0436b13]  此佛所說執金剛法門。

[0436b14]  蓮華部法加持相應成就教理。

妙法印契諸法用　　微妙金剛當觀想  
一切皆是語印門　　即大薩埵三摩地

[0436b17]  此佛所說觀自在法門。

[0436b18]  寶部羯磨加持相應成就教理。

彼一切佛灌頂法　　供養三昧勝成就  
金剛羯磨求所成　　如應作此佛觀想

[0436b21]  此佛所說金剛羯磨法門。

[0436b22]  如上是為諸部觀想印契加持相應成就教理。

[0436b23]  爾時世尊一切如來又復雲集。咸共稱讚具  德一切如來轉輪金剛手菩薩摩訶薩。頌曰。

金剛薩埵善哉者　　金剛大寶復善哉  
善哉金剛妙法門　　善哉金剛勝羯磨  
能善宣說此正法　　無上金剛祕密乘  
一切如來祕密門　　大乘現證法中攝

一切如來真實攝一切儀軌勝上教理分第二  十六之一

[0436c02]  爾時金剛手菩薩摩訶薩即說頌曰。

諸惡見者離貪者　　此祕密法不相應  
以其利諸有情因　　我於此法故宣說

[0436c05]  復次金剛手菩薩摩訶薩。宣說諸部作用成  就儀軌。

[0436c07]  謂先所說如來部作用成就儀軌。

[0436c08]  此中根本心作用成就儀軌者。行人先當入  大曼拏羅。普觀視已。次應依法以香華燈塗。  結彼彼印作供養事。然後以金剛語起首持
誦。其持誦儀者。謂應隨處依法而住。期滿四  月。日日四時如教所說。以香華等作諸供養。  後以一切如來大乘現證三昧一百八名。誦
念稱讚一切如來。依彼四種禮敬法儀。結四  佛印。向於四方禮四如來。奉獻己身承事供  養。稱念如是四大明曰。

[0436c17]  唵  (引)  薩哩嚩  (二合)  怛他誐多  (一句)  布  (引)  儒  (仁祖切)  波薩他  (二合引)  那  (引)
野  (二)  阿怛摩  (二合)  喃儞哩野  (二合引)  怛夜  (引)  彌  (三)  薩哩嚩  (二合)  怛他  (引)  誐多嚩日囉
(二合)  薩埵  (引)  提  底瑟姹  (二合)  莎  [牟*含]  (引)  (四)

[0436c21]  唵  (引)  薩哩嚩  (二合)  怛他  (引)  誐多  (一句)  布  (引)  惹  (引)  毘戶  (引)  迦
(引)  野  (二)  阿怛摩  (二合引)  喃儞哩野  (二合引)  怛夜  (引)  彌  (三)  薩哩嚩  (二合)  怛他  (引)
誐多嚩日囉  (二合)  囉怛那  (二合引)  毘  詵左囉  (引)  (四)

[0436c25]  唵  (引)  薩哩嚩  (二合)  怛他  (引)  誐多  (一句)  布  (引)  惹  (引)  鉢囉  (二合)  嚩栗多
(二合)  那  (引)  野  (二)  阿怛摩  (二合引)  喃儞哩野  (二合引)  怛夜  (引)  彌  (三)  薩哩嚩  (二合)  怛他
(引)  誐多嚩日囉  (二合)  達  哩摩  (二合)  鉢囉  (二合)  嚩栗多  (二合)  野  [牟*含]  (引)  (四)

[0437a01]  唵  (引)  薩哩嚩  (二合)  怛他  (引)  誐多  (一句)  布  (引)  惹  (引)  葛哩摩  (二合)  尼
(引)  (二)  阿  (引)  怛摩  (二合)  喃儞哩野  (二合引)  怛夜  (引)  彌  (三)  薩哩嚩  (二合)  怛他  (引)
誐多嚩日囉  (二合)  葛哩摩  (二合)  酤  (引)  嚕  (引)  [牟*含]  (引)  (四)

[0437a05]  然後隨諸所欲。諸飲食等隨意受用。無所捨  離。但為求於自心成就。當於自身佛影像前。  諦意觀想。隨其所欲。以金剛語持誦心明滿
八百遍。如應所求速得成就。

[0437a09]  此佛所說金剛薩埵法門。

[0437a10]  若欲求彼最上悉地法者。行人依法安布  幀  像中。畫世尊如來聖相。次當依彼四大  士  曼  拏羅法用。隨所愛樂色相莊嚴。畫四大士安
處月輪。其  幀  四隅畫本部賢聖。如是畫已。行  人當於彼  幀  像前廣設供養。如教所說。志心  持誦滿四月已。然後竟夜持誦至明旦時。即
得一切如來真實等最上悉地之法。

[0437a17]  此佛所說執金剛法門。

[0437a18]  若欲求彼印成就者。行人於  幀  像前。當結一  切如來薩埵金剛印。隨其意樂所求成就。當  如教說不解是印。以金剛語持誦大明滿百
千遍。然後竟夜志心持誦。若疲倦時暫當  止息。如本法儀旋復持誦。乃至最後熾盛光  現。警悟發起語言表示。然後行人開前印縛。
即得隨欲色相隱身自在。一切事業皆悉能  作。於一切印成結中間。如其所說一切成  就。

[0437a27]  此佛所說執金剛法門。

[0437a28]  若欲求三摩地成就者。先應觀想微妙金剛。  後若三摩地門有所愛樂。即以相應心明修  習先行。期滿四月。然後竟夜端直加趺。正心
攝歛寂靜而住。至明旦時。即得如來等一切  三摩地成就現前圓滿。然後隨所樂法皆得  成就。

[0437b05]  此佛所說金剛薩埵法門。

[0437b06]  若欲求羯磨成就者。亦然依法持誦一月。志  求成就。然當最後竟夜持誦。即得一切羯磨  成就。

[0437b09]  次當宣說諸成就事業。

[0437b10]  諸有行人。依法若誦大明一遍。即於自他州  城聚落悉能衛護。

[0437b12]  若欲作諸標幟警悟成就者。行人當結甲冑  印契。以牛頭旃檀香塗眾標幟。或復不塗  亦能成就。所謂金剛杵鉤箭手相。寶日輪幢
齒行列。蓮華螺輪舌相。羯磨杵甲冑牙拳印  等。如是諸標幟相。依法所作悉能警悟。

[0437b17]  若欲加持物像成就者。應當依法取孔雀尾  作拂。以金剛杵破中成竅。色線纏縛。行人結  彼薩埵金剛印。執所成拂。誦本大明依法加
持。乃至得一切如來印契。警悟於彼。拂中見  種種相。從是已後。彼孔雀拂。於行人身中依  法出現一切色相。

[0437b23]  又復若以此孔雀拂加持一遍。動搖於身。即  能出現一切色相。

[0437b25]  又復此拂能現世間一切所應如幻事業。

[0437b26]  又復此拂能現一切佛菩薩像。乃至十方一  切佛剎。所有一切如來。并其眾會降魔軍等  佛神通業。諸變化事皆悉能現。乃至佛身端
嚴諸相具足。亦悉能現。

[0437c01]  又復若欲得敬愛成就者。行人當結一切如  來薩埵印。依法持誦。乃至彼印熾盛光現。即  法成就。從是已後。結前印時。即得一切如來
來現其前作敬愛事。況餘法耶。

[0437c05]  又復若欲求彼世間最上成就者。行人應當  依法持誦。期滿一月誦八千遍。然後結印竟  夜持誦。乃至彼印熾盛光現。即法成就。從
是已後。若結前印。即得世間最上持明成就。

[0437c09]  此佛所說執金剛法門。

[0437c10]  如上是為如來部作用成就儀軌。

佛說一切如來真實攝大乘現證三昧大教王  經卷第二十八

* * *

【經文資訊】大正藏第 18 冊 No. 0882 佛說一切如來真實攝大乘現證三昧大教王經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
