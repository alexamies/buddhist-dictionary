梵天擇地法
[0924c15]  謹案大梵天王內祕密經云。如來因地時五  百萬生中。作持呪仙人。每遊歷諸山隱居淨  室。常感諸梵天而來侍衛。亦有天龍八部而
來現身。雖有善相仍被魔惱法事不成。或為  誦呪依不梵回。或為姥陀法行。或為曼荼羅  不得其地。以此法多不成。今案經有四十二
種擇地法。堪作曼荼羅。使持呪者如意法成。  不得此法者徒消日月。

[0924c23]  第一入山石窟中深。四面有石中心有土。如  人掃地處。此是聖人成道之處。地中心有異  花出。其地第一。此作壇持呪。定得感諸如
來。應持戒比丘得此地法。非持戒不得於此  地慎之。

[0924c28]  第二深山有大蟲及師子猛獸坐處。其地無  草生處。必是聖人坐處。諸獸並是護塔之神。  此地作壇法事立成。貧道開黃五年入廣
州深山有此地。准前法受持。乃有一人。身  作金色著白衣。大神身長三丈已來。貧道驚  怕其人報云。吾是大佛頂之神。今見汝坐福  地。感吾身現來受汝法。

[0925a06]  第三入山高頂上。見有大石其清如磨處。見  人影現。此石聖人吉祥之石。取白茅為席。坐  西北角誦呪作法。剋成就。非持戒比丘不得  坐。

[0925a10]  第四山中四面有草木樹林。中心無物。淨如  人掃地。作壇必成就。

[0925a12]  第五山中見有五色石。青黃赤白黑各在本  方。此是聖人學道處。此地必是勝。作壇四天  王自至。

[0925a15]  第六入山中見蛇頭上有角盤石。蛇臥處無  草。見人來即起去。此作壇最妙。

[0925a17]  第七山中見有白鹿臥在地。四面一丈已來  無草木。此地亦堪作壇。

[0925a19]  第八山中見有白鹿。臥處四面無草木。見此  相貌並是作壇之地。

[0925a21]  第九山中有人身長一丈餘。著黑色衣面有  四目。坐於石上。其石上清明見人面像。比丘  上必成。

[0925a24]  第十山中有白頭老翁。眉鬢皆白。目送其行  處。地皆不生草木。此地堪作壇。有草木不堪。

[0925a26]  第十一山中見有石。或土裏有五色雲出。非  陰雨時見。此處必是聖人坐處。作壇妙。

[0925a28]  第十二山中有石室內。師子及猛獸居。無草  木生者。此地堪作壇。

[0925b01]  第十三山中有平處無草。其地有人脚跡一  尺已來。堪作壇。

[0925b03]  第十四入山谷。見有草在地生。每似人坐上。  其草頭低屈者。其堪。

[0925b05]  第十五入山頂上及平下。見異花出於四面。  中心可有八尺已來空地。其處妙。

[0925b07]  第十六山中見有花出處。但是聖人坐處。無  間春夏秋冬。皆有異花出現。但有出華異於  眾花。其地妙。

[0925b10]  第十七山中持呪。見地上有白光出。四面無  草。此地妙。

[0925b12]  第十八山中非時見有香氣。地亦似有煙出。  此地妙。

[0925b14]  第十九山中有五色光。從地出或從石出。視  其處。出處妙。

[0925b16]  第二十山中見有孔雀鳥或諸鳥。  [銜-金+缶]  草及雜  花來投著。其地堪。是聖人所出處妙。

[0925b18]  第二十一山中有五色土處。至明日平旦。看  五色光出。此地堪。

[0925b20]  第二十二山中見有白鶴四箇。對坐處無草。  此是結壇地。

[0925b22]  第二十三山中見雙樹相對。中間有狀如人  形。其地堪。

[0925b24]  第二十四山中見黃牛或白牛在地臥。其地  無草生似人掃處。其地堪。

[0925b26]  第二十五山中有石打作鐘聲。其處堪。

[0925b27]  第二十六山見有窟。中相若喚無響者妙。  即有響者非。

[0925b29]  第二十七山中有寺觀。其地平旦。日未出時  看五色光者堪。

[0925c02]  第二十八山中見有神人著天衣。當所出處  堪。

[0925c04]  第二十九山中有土。如蟻子聚高五尺以來。  其堪。

[0925c06]  第三十山中見石或土如龍形狀。或地上似  如畫處。堪。

[0925c08]  第三十一山中見有仙人或帶角之人獸。視  其所出之地堪。

[0925c10]  第三十二非時非處。見有光忽然出。或有犯  其火。或有香烟。此是羅漢得道之地堪。

[0925c12]  第三十三若入寺舍。及在俗人家作壇。百倍  千倍不及山中。欲救眾生終須擇地。寺上伽  藍穿地深二尺。其內得骨者必不堪。得瓦石
者仍。埋七寶於地內。然始得用。

[0925c16]  第三十四穿地深三尺。得少許異物或寶。即  名上地堪。

[0925c18]  第三十五穿地深二尺。地內無物者作壇。其  地內所取之土。淨擇去。和香末實築。

[0925c20]  第三十六地內不曾有人居止眠臥處。此地  堪。

[0925c22]  第三十七地內未曾安窟窖竈。及雞犬臥處  堪。

[0925c24]  第三十八五更看地內氣候。有黑光不堪。自  外光出者堪。

[0925c26]  第三十九若在俗家作壇。多不如法致有損  傷。呪師彼此皆無利益。直須結界不須作壇。  貧道驗之曾有損失。

[0925c29]  第四十若是須結壇。令病人清淨。每日澡浴  著新淨衣。別在一室內坐。呪師依前擇地作  壇。專心稱名為誦法。病人不令壇內得見。
若將病人於壇內。並損呪師。

[0926a04]  第四十一若是轉持戒比丘誦呪作壇。百千  勝於俗人。若擇地得一作壇之後。其地劫災  起時其地不壞。

[0926a07]  第四十二若作水壇。不須作蕳擇得上勝  地。若不得其地終無成益。

梵天擇地法終

[0926a10]  靈雲雲校本云貞享四年二月廿日一校了。

[0926a11]  淨嚴  (四十九載)

* * *

【經文資訊】大正藏第 18 冊 No. 0910 梵天擇地法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
