金剛頂瑜伽護摩儀軌
特進試鴻臚卿大興善寺三藏沙門  大廣智不空奉　詔譯

我今說護摩　　由此速成就  
由護摩業儀　　相應不間斷  
如是一切事　　隨明當應作  
隨類作護摩　　無上成就業  
護摩說多種　　略說有五種  
廣說大瑜伽　　於祕密教說  
我今則略說　　持明之遊戲  
由護摩儀軌　　成就於族壇  
護摩五種事　　一一有多種  
息災及增益　　第三為降伏  
鉤召為第四　　第五是敬愛  
如是五護摩　　敬愛為最勝  
我今說軍荼　　依瑜伽相應  
息災爐正圓　　應當如是作  
增益應正方　　三角作降伏  
金剛形軍荼　　鉤召為最勝  
長作蓮華形　　敬愛為相應  
已說五種類　　軍荼業無上  
息災初夜起　　增益初日分  
中日分應作　　降伏猛利法  
鉤召一切時　　後夜作敬愛  
如是五瑜伽　　作業為等引  
面北作息災　　增益向東方  
應面南而住　　以作降伏事  
仰視遍諸方　　是為鉤召儀  
若敬愛相應　　應住面向西  
息災結佛印　　增益寶標幟  
金剛怒降伏　　金剛鉤鉤召  
大召而相應　　敬愛蓮華部  
如是五瑜伽　　應作護摩事  
息災燒甘木　　增益用菓木  
苦木降伏業　　刺木為鉤召  
花木說敬愛　　如是五種木  
瑜伽者應用　　息災爐作輪  
增益三股杵　　降伏一股杵  
鉤召應作鉤　　敬愛作蓮華  
息災爐應量　　橫全竪半肘  
增益兩肘量　　深量應用半  
降伏軍荼相　　三角各一肘  
鉤召長一肘　　橫深各減半  
敬愛亦一肘　　橫深如鉤召  
五種軍荼壇　　應畫作三重  
中院羯磨杵　　四隅畫蓮華  
第二院四契　　謂四波羅蜜  
四隅內供養　　第三院應畫  
八方天眷屬　　四隅於四門  
外供養四攝　　中安遍照尊  
此息災軍荼　　餘四軍荼相  
三院皆如是　　增益於中院  
應畫羯磨寶　　第二院應畫  
寶生佛眷屬　　第三院及門  
亦如前所說　　降伏於中院  
獨股羯磨杵　　四隅畫蓮華  
第二院應畫　　降三世眷屬  
四種忿怒相　　第三院及門  
亦如前所說　　而皆忿怒相  
鉤召於中院　　應畫金剛鉤  
四隅畫蓮華　　第二院應畫  
不動佛眷屬　　第三院四隅  
八方及四門　　如初軍荼知  
敬愛於中院　　畫蓮華羯磨  
四隅三股杵　　第二院應畫  
無量壽眷屬　　應畫四種尊  
第三院四隅　　八方及四門  
所說亦如前　　此是五護摩  
瑜伽經所說　　修行者應知

[0921b21]  其爐緣高兩指闊四指。緣內爐口本地闊兩  指。於中契印高兩指。其爐近身開竪項。闊四  指長兩指。次闊十指長四指。次作蓮華形令
大小相稱。從竪項至葉末都十二指。高下並  與緣齊。五種爐並同。其治地如大曼荼羅。

[0921b26]  法掘地持鍬等印。金剛縛竪禪智進力。並真  言二十一遍。真言曰。

[0921b28]  
oṃ  ni  kha  na  va  su  de  svā  hā  
唵　儞　佉　那　嚩　蘇(上)　提　婆嚩(二合引)　訶(引)

[0921c01]  加持泥及瞿摩夷塗香等印。二手合掌屈進  力戒方二節相合。禪智並竪。去進力如口  形。真言二十一遍。真言曰。

[0921c04]  
oṃ  a  mṛ  tu  dbha  va  hūṃ  pha  ṭ  
唵　阿　蜜哩(二合)　都　納婆(二合)　嚩　吽　發　吒  
svā  hā  
娑嚩(二合)　訶(引)

[0921c08]  加持五色粉印。及真言並如瑜伽經所說。  加持蘇蜜酪乳及木五種穀香華等。並以金  剛羯磨菩薩真言。各各加持七遍。印二手各
以禪智捻戒方甲。餘三度開竪如金剛杵形。  即相交右押左。真言曰。

[0921c13]  
oṃ  va  jra  ka  rmma  kaṃ  
唵　嚩　日羅(二合)　羯　磨　撿(平引)

[0921c15]  所燒護摩枝皆安右邊蘇於蓮葉臺上。蜜酪  乳飯糜近爐右邊安。左邊應置二香水器。其  器金銀熟銅白瓷商佉並通用。香白檀香欝
金龍腦等。二器一用灑火及供養物等。一用  聖眾火天漱口。灑淨印。禪捻檀甲。三度竪開。  真言曰。

[0921c21]  
oṃ  a  mṛ  te  hūṃ  pha  ṭ  
唵　阿　蜜哩(二合)　諦　吽　發　吒

[0921c23]  漱口印。右手金剛拳舒進度。攪水加持七遍  訖。右手作掬抄水。垂手向身右旋灑火。真言  曰。

[0921c26]  
oṃ  va  ra  da  va  jra  dhaṃ  
唵　嚩　囉　娜　嚩　日囉(二合)　曇

[0921c28]  息災本尊火天。及爐衣服飯食花皆用白。作  吉祥坐。兩脚交竪膝右押左。與慈心相應。增  益皆用黃全跏坐。降伏皆用黑蹲踞坐。以
左足大指而履右足大指甲上。鉤召皆用赤  半跏坐。敬愛同鉤召色賢坐跂物垂脚坐。  迎請從三昧耶至迎請皆依本法。或隨五種
護摩。隨部部主五相成身。迎請已誦讚歎以  四攝安立聖眾。圍繞爐壇。然後獻閼伽。各  結本羯磨印安立。示本三昧耶。誦護摩真言
一百八遍。然後取一花。以火天真言加持三  遍或七遍擲火中。然後結火天印。以左手握  右手腕。右手舒掌向外。屈禪度撗在掌中。進
度如鉤。來去招獻已。以禪度捻進度。即成  發遣真言曰。

[0922a13]  
oṃ  e  hye  e  hi  ma  hā  bhū  ta  de  va  ri  
唵　翳　呬　翳　呬　摩　訶　部　多　泥(上)　嚩　哩  
si  nvi  ja  sa  ta  ma  gṛ  sa  
使　儞尾(二合)　惹　薩　哆　摩　孽哩(二合)　呬  
ddha  hu  te  ma  hā  la  ma  sdi  sa  
怛嚩(二合)　虎　諦　摩　訶　羅　摩　悉泥(平)　珊  
ni  tu  bha  va  a  gna  ye  hā  vya  
儞　都　波　嚩　阿　哦那(二合)　曳　呵　微也(二合)  
ha  vya  da  ha  da  ya  svā  
迦　微也(二合)　娜　訶　娜　耶　娑嚩(二合引)  
hā  
訶(引)

[0922a25]  迎已以香水三灑三漱口。然後用本真言。以  大杓酌滿三杓蘇投火。想投火天口中至於  心蓮華。真言曰。

[0922a28]  
oṃ  a  gna  ye  svā  hā  
唵　阿　哦那(二合)　曳　娑嚩(二合引)　訶(引)  (加持亦用此)

[0922b01]  即以此真言小杓三投蜜酪乳。及木乃至香  花等。想火天四臂。右手無畏。第二手持珠。  左手仙杖。第二手執軍持。想從心遍身中。流
出無量塗香雲花雲燒香雲。飲食燈明種種  供養。供養一切佛菩薩緣覺聲聞及一切世  天。於火天真言娑嚩訶上。稱所求事投之。然
後以大杓三滿杓供養。加持一花置本方坐  處。請出爐還本座。然後三淨火。以四字明迎  請佛菩薩。各坐本座三獻漱口。以三大杓滿
杓獻。然後以小杓三酌蜜酪乳糜酪飯。及木  五穀香花等各三投。想投聖尊口中至心。若  息災法。五穀中須十倍加油麻。木用百八或  五十四或二十一。真言曰。

[0922b14]  
oṃ  sa  rva  pā  pa  da  hā  na  va  jra  
唵　薩　嚩　播(引)　婆　娜　訶　那　嚩　日囉(二合)  
ya  svā  hā  
耶　娑嚩(二合引)　訶(引)

[0922b18]  或有教中說。用部母為息災。或本尊真言或  毘盧遮那真言。皆娑嚩訶上。為自他願除一  切災。心專注於爐中聖眾。想聖眾皆從心外。
遍身毛孔。流出供養雲海。至無邊世界供養  一切佛。及除一切三惡趣苦惱。護摩已。以滿  三杓獻聖眾。所殘五穀香花等。聚一器中獻
十方世天。若作增益。先如前迎請火天。即獻  聖眾三大杓并木香花等燒粳米。若欲延命  燒屈蔞草。其延命爐如前增益爐。外作甲冑
形。其粳米屈蔞草。比餘物。挍十倍多。

[0922b28]  增益真言曰。

[0922b29]  
oṃ  va  jra  pu  ṣṭa  ye  svā  
唵　嚩　日囉(二合)　補　瑟吒(二合)　曳(平)　娑嚩(二合引)  
hā  
訶(引)

[0922c03]  延命真言曰。

[0922c04]  
oṃ  va  jra  yu  ṣai  svā  hā  
唵　嚩　日囉(二合)　喻　曬　娑嚩(二合引)　訶(引)

[0922c06]  於娑嚩訶上加心中所願之語。心專注於爐  中聖眾。想從聖眾心外遍身毛孔中。流出供  養雲海。至無邊世界供養一切佛菩薩。及
照觸一切有情六道四生。皆獲榮盛富貴延  命。即以此光明。想自宅中雨七寶及所資用  物。又想天甘露灌注自我遍於毛孔。若作降
伏。先如前迎請火天。用蔓菁或芥子油或水  牛蘇。或用嚕地囉。先獻聖眾三大杓已。用  無香花或臭花安悉香。鹽毒藥等。或唯用鐵
末或作麼努曬。前人形段段截投之。投火  天時。想從火天心外遍身中。流出器杖投彼  人上。想火天及本尊皆作忿怒形。真言曰。

[0922c18]  
hūṃ  va  jra  sa  tva  ya  pha  ṭ  
吽　嚩　日羅(二合)　薩　怛嚩(二合)　耶　發　吒

[0922c20]  於發吒上加彼人名。或用本法或用不動尊  或降三世或文殊師利六足尊等真言。想忿  怒尊身中流出器杖雲海。供養盡虛空一切
忿怒尊。即此器杖落彼家及身上。若作鉤召  皆如增益。唯花用有刺木赤花。或用本法中  所燒物。真言曰。

[0922c26]  
hūṃ  va  jra  ka  rṣa  ya  jaḥ  
吽　嚩　日羅(二合)　羯　哩灑(二合)　耶　弱

[0922c28]  於弱上加彼人名。即想從本尊心外遍身。流  出無量金剛鉤。供養盡虛空一切佛賢聖。即  以此眾鉤鉤召三惡趣有情。安置人天善
處。即以此眾鉤入彼人心召來。若作敬愛法  竝同上。唯花用赤色花。或用本法中所用物。  真言曰。

[0923a05]  
hūṃ  va  jra  ve  śa  ya  jaḥ  
吽　嚩　日羅(二合)　吠　捨　野　弱

[0923a07]  於弱上加彼人名。即想從本尊身中流出花  箭。遍無量世界。供養一切佛賢聖。及射緣  覺聲聞厭離心。及六道四生互憎恚心。即以
此眾箭射彼人五處。所謂額兩乳心及下分  (謂隱密處)  。

[0923a12]  次說三摩波多法。安所成物於蘇器前。或物  大即安於左右邊。隨便處行人身。蘇器盛物  爐聖眾。如是五集應巡環次第安立。取小杓
滿杓蘇。加於所盛物上。誦真言至娑縛  (二合)  訶  字。即舉杓投火。與訶聲俱下。便長引訶聲令  杓却至物上。訶聲方絕。如加持人。即安杓頭
上。若用本尊真言。無娑縛  (二合)  訶字者。當加  而誦。若遙加持人。或抄名或著前人衣。標心  而加持。若無蘇即用乳亦得。供養了。用大杓
滿杓三獻聖眾。并三灑三漱。取小杓誦滅惡  趣真言。為一切有情護摩七遍。或二十一遍。  心奉送聖眾還本座。以四字明引十方世天
入爐中。依前灑漱。即以所殘香花蘇蜜等投。  各誦本真言一遍或三遍。各於娑嚩訶上加  所求事。即結聖眾羯磨及三昧耶。契誦讚歎
發願。結降三世印左旋解界。即奉送如念誦  法。即出道場外。於道場八隅敷茅草或蓮葉  或餘青草。或塗圓壇為十位。於東方帝釋左
右置梵天地天。若道場內無置處。即於道  場前別為方界。即於中作八方。於中作兩  位置梵天地天。

[0923b04]  東方帝釋。乘白象住五色雲中。身作金色。右  手持三股當心。左手托左  胯  。左脚垂下。三  天女各手持蓮華。盤盛青蓮華。或以盤盛雜
華等。真言曰。

[0923b08]  
na  maḥ  sa  ma  nta  bu  ddhā  nāṃ  i  ndra  
南　莫　三　漫　多　沒　馱　南　印　捺囉(二合)  
ya  svā  hā  
耶　娑嚩(二合)　訶(引)

[0923b12]  東南方火天。乘青羊赤肉色。遍身火焰。右二  手。一持青竹。一持軍持。左二手。一揚掌。一  持念珠。有二天女持天花。左右置苦行仙。垂
左脚蹉右足。真言曰。

[0923b16]  
na  maḥ  sa  ma  nta  bu  ddhā  nāṃ  a  gna  
南　莫　三　漫　多　沒　馱　南　阿　哦那(二合)  
ye  svā  hā  
曳　娑嚩(二合)　訶

[0923b20]  南方焰魔天。乘水牛右手執人頭幢左手仰  掌。有二天女侍。二鬼使者持刀持戟。赤黑  色垂右脚。真言曰。

[0923b23]  
na  maḥ  sa  ma  nta  bu  ddhā  nāṃ  yaṃ  ma  ya  svā  
南　莫　三　漫　多　沒　馱　南　焰　摩　耶　娑嚩(二合)  
hā  
訶

[0923b27]  西南方羅剎主天。乘白師子身著甲冑。右手  持刀令竪。左手大指押中小二指赤肉白。二  天女侍左右。二羅剎鬼持三股戟。真言曰。

[0923c01]  
na  maḥ  sa  ma  nta  bu  ddhā  nāṃ  drī  tyai  
南　莫　三　漫　多　沒　馱　南　乃哩(二合)　底曳(二合)  
svā  hā  
娑嚩(二合)　訶

[0923c05]  西方水天。住於水中乘龜淺綠色。右手執  刀。左手持龍索。頭冠上有五龍。四天女持妙  華。真言曰。

[0923c08]  
na  maḥ  sa  ma  nta  bu  ddhā  nāṃ  va  ru  ṇa  ya  
南　莫　三　漫　多　沒　馱　南　縛　嚕　拏　野  
svā  hā  
娑嚩(二合)　訶

[0923c12]  西北方風天。雲中乘麞著甲冑。左手托  胯  。右  手執獨股頭創。創上有緋幡。二天女侍之并  藥叉眾。真言曰。

[0923c15]  
na  maḥ  sa  ma  nta  bu  ddhā  nāṃ  va  ya  ve  
南　莫　三　漫　多　沒　馱　南　嚩　耶　吠(微先反)  
svā  hā  
娑嚩(二合)　訶

[0923c19]  北方毘沙門天。坐二鬼上身著甲冑。左手掌  捧塔。右手執寶棒。身金色。二天女持寶華等。  真言曰。

[0923c22]  
na  maḥ  sa  ma  nta  bu  ddhā  nāṃ  vai  śra  
南　莫　三　漫　多　沒　馱　南　吠　室囉(二合)  
va  ṇa  ya  svā  hā  
嚩　拏　野　娑嚩(二合)　訶

[0923c26]  東北方伊舍那天。舊云摩醯首羅天。亦云大  自在天。乘黃豐牛。左手持劫波坏盛血。右  手持三戟創。淺青肉色。三目忿怒二牙上出。
髑髏為瓔珞。頭冠中有二仰月。二天女持花。  真言曰。

[0924a02]  
na  maḥ  sa  ma  nta  bu  ddhā  nāṃ  i  śa  na  ya  
南　莫　三　漫　多　沒　馱　南　伊　舍　那　耶  
svā  hā  
娑嚩(二合)　訶

[0924a06]  上方梵天真言曰。

[0924a07]  
na  maḥ  sa  ma  nta  bu  ddhā  nāṃ  vra  hma  
南　莫　三　漫　多　沒　馱　南　沒囉(二合)  [序-予+含]  (敢心反)  
ne  svā  hā  
摩(二合)　寧(尼奚反)　娑嚩(二合)　訶

[0924a11]  中心置四臂不動尊。青肉色。二手各別作金  剛拳。頭指小指各曲如鉤形。安口兩角想如  牙。右手持刀令竪。左手持索。半跏右押左坐
盤石上。威焰光明遍身如火。

[0924a15]  下方地天真言曰。

[0924a16]  
na  maḥ  sa  ma  nta  bu  ddha  nāṃ  dri  ṭi  
南　莫　三　漫　多　沒　馱　南　畢哩(二合)　體(地以反)  
vyai  svā  hā  
微曳(二合)　娑嚩(二合)　賀

[0924a20]  十方天供養雜粥。所謂粳米油麻菉豆。相和  煮盛一器中。每座置淨葉。先以淨瓶盛香  水。寫少許置葉上獻。次塗香以指彈獻。次
花燒香。次樂一杓粥。各以本真言加持三遍。  即用小蠟燭或紙燭便插粥上。其燭作意令  獻。未遍來不得令滅。於娑嚩  (二合)  訶上加所求  願語。

[0924a27]  七曜真言曰。

[0924a28]  
na  maḥ  sa  ma  nta  bu  ddhā  nāṃ  nāṃ  ke  
南　莫　三　漫　多　沒　馱　南　孽囉(二合)　醯  
śva  ri  ya  pra  pa  ta  jyo  
濕嚩(二合)　哩　耶　鉢囉(二合)　跛　哆　而渝(二合)  
ti  ra  ma  ya  svā  hā  
底(丁以反)　羅　摩　耶　娑嚩(二合)　訶(引)  二十八宿真言曰

[0924b06]  
na  maḥ  sa  ma  nta  bu  ddhā  nāṃ  na  kṣa  
南　莫　三　漫　多　沒　馱　南　諾　乞灑(二合)  
tra  pri  jo  na  ni  ye  svā  
怛囉(二合)　濕(寧吉反)　儒　那　儞　曳　娑嚩(二合)  
hā  
訶

[0924b12]  於八方中兩位與上下天相對。諸獻竝同。若  別有所願獨用亦得。若護摩壇中。各依方標  心令住。

我今次應說　　注杓寫杓相  
於此作成就　　持誦者速獲  
注杓一肘量　　佉木令堅密  
無孔穴應作　　口應妙端嚴  
闊狹四指量　　深當用一指  
如吉祥子相　　於中三股杵  
應作妙端嚴　　麁應足一把  
寫杓一肘量　　木如前所說  
或佉陀羅木　　口旋一指量  
深量應半之　　於中作蓮華  
亦用金剛杵　　如是大仙說  
求悉地應作　　護摩速成就

金剛頂瑜伽護摩儀軌

[0924b29]  八家祕錄云。金剛頂瑜伽護摩儀軌一卷  不空譯　貞元新入目錄海仁運珍。

[0924c02]  護摩儀軌一卷　師子國三藏沙門阿目伽  跋折羅譯奉勅改名智藏　叡與前稍廣。

[0924c04]  後智藏譯既在明藏。然彼有爛脫無八天  形像。此即不然。又文有具略。存兩本可  也。是故依寶曆六丙子年。野山妙瑞師。於
東寺四本校正之本。更校小池坊經庫。康  和五年之本。壽梓。時享和改元辛酉年五  月。豐山偶居沙門　快道誌。

* * *

【經文資訊】大正藏第 18 冊 No. 0909 金剛頂瑜伽護摩儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
