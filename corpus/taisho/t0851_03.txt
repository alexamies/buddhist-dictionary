大毘盧遮那經廣大儀軌卷下


次當大日前　　般若波羅蜜  
明妃契六臂　　三目皆圓滿  
定羽掌梵夾　　慧羽竪護印  
次定仰臍輪　　慧羽垂與願  
二羽定慧手　　各結根本契  
身被堅甲冑　　是名諸佛母  
六波羅蜜印

[0106b25]  彼真言曰  (真言玄如)

由印明力故　　相應身無二  
當知此明妃　　三世諸佛母  
圓滿薩般若

[0106b29]  爾時金剛手。昇於大日世尊身語意地。法平  等觀念未來眾生。為斷一切疑故。說大真言  王曰  (用羯磨印)  。

[0106c03]  歸命  (一)  阿三忙鉢多達磨馱覩  (二)  蘖登  (底孕反)  蘖  多南  (三)  薩嚩他  (引)  (四)  暗欠暗噁
(五)  糝索  (六)  唅鶴  (七)  㘕  [口*落]  (入)  (八)  鑁嚩  (入)  (九)  娑嚩  (二合)  賀  (十)
吽  㘕  [口*落]  訶囉  (二合)  鶴娑嚩  (二合)  賀  (十一)  㘕  [口*落]  娑嚩  (二合)  賀  (十二)

[0106c07]  時執金剛祕密主。說此真言王已。時一切如  來住十方世界。各舒右手摩執金剛頂。而以  善哉聲而稱歎言。善哉善哉佛子。汝已超昇
毘盧遮那世尊身語意地。為欲照明一切方  所。住平等真言道諸菩薩故。乃至同於正遍  知者。

次傳八祕密　　於諸真言門  
修行菩薩行　　諸菩薩應知  
觀於本尊身　　各堅固不動  
如本尊三昧　　如本尊觀住  
而得成悉地　　諦觀白蓮華  
八葉皆廣大　　令普周法界  
東方葉華座　　觀  㘕  字光輪  
轉成如來身　　號寶幢如來  
身色如日暉

[0106c22]  以定慧手作虛心合掌。而散風輪地輪如放  光焰。是世尊威德生印。其曼荼羅三角而具  光明。彼真言曰。

[0106c25]  歸命  (一)  㘕  [口*落]  (入)  (二)  娑嚩  (二合)  賀

南方葉華座　　觀鑁字光輪  
轉成如來身　　名開敷華王  
金色放光明　　三昧離諸垢

[0106c29]  即以此印而屈風輪。在二空輪上如嚩字形  是世尊金剛不壞印。其曼荼羅如嚩字相有  金剛光。彼真言曰。

[0107a03]  歸命  (一)  鑁嚩  (入)  (二)  娑嚩  (二合)  賀  (引)

北方葉華座　　觀唅字光輪  
轉成鼓音王　　離惱清涼定

[0107a06]  即以此印屈二地輪。入於掌中。是如來萬德  莊嚴印。其曼荼羅。如半月形。以大空點圍之。  彼真言曰。

[0107a09]  歸命  (一)  唅鶴  (二)  娑嚩  (二合)  賀  (引)

西方葉華座　　觀糝字光輪  
轉成無量壽　　色如閻浮金

[0107a12]  即以初印散水輪火輪。名蓮華藏印。其曼荼  羅如月輪相。以波頭摩華圍繞之。彼真言曰。

[0107a14]  歸命　糝索  (入)  (二)  娑嚩  (二合)  賀  (引)

東南葉華座　　觀暗字光輪  
轉成普賢身

[0107a17]  復以定慧手。作未開敷蓮華合掌。建立二空  輪而稍屈之。是如來一切支分生印。其曼荼  羅如迦羅捨滿月之形。金剛圍之。彼真言曰。

[0107a20]  歸命  (一)  暗噁  (二)  娑嚩  (二合)  賀  (引)

西北葉華座　　觀嚩字光輪  
轉成聖者身　　號名觀自在  
色如紅頗梨　　是名聖觀音

[0107a24]  即以此印屈其火輪餘相如前。是世尊陀羅  尼印。其曼荼羅猶如彩虹。而遍圍之垂金剛  幡。彼真言曰。

[0107a27]  歸命  (一)  沒馱達囉抳  (二)  娑沒  㗚  (二合)  底  (丁以反)  麼囉  馱曩迦  [口*履]  (三)
馱囉野馱囉野薩鑁  (四)  婆誐嚩底  (丁以反五)  阿  (引)  迦  (引)  囉嚩底  (六)  三麼曳  (七)  娑嚩  (二合)  賀
(引)

西南葉華座　　觀阿字光輪  
轉成文殊身　　所謂一切智  
身如欝金色

[0107b04]  復以虛心合掌開散火輪。其地輪與空輪和  合持之。是為如來法住印。其曼荼羅猶如虛  空。以雜色圍之有二空點。彼真言曰。

[0107b07]  歸命  (一)  阿吠娜尾泥  (二)  娑嚩  (二合)  賀  (引)

東北葉華座　　觀野字光輪  
加以二昧聲　　轉成慈氏尊  
大乘相應故　　身色如黃金

[0107b11]  二羽虛心合掌。以定慧手交互相加持。而自  旋轉。是名世尊迅疾加持印。放曼荼羅亦如  虛空。而用青點嚴之。彼真言曰。

[0107b14]  歸命  (一)  摩賀瑜誐瑜  (引)  擬  (宜以反)  [寧*頁]  (二)  瑜詣濕嚩  (二合)  [口*履]  (三)
欠若唎計  (四)  娑嚩  (二合)  賀

中央法界性　　圓明廣大輪  
輪中轉阿字　　成大法界身  
號名遍照尊　　金色具暉曜  
首持髮髻冠　　綃縠嚴身服  
輝焰過眾電　　放種種色光  
正受相應身　　寂然三摩地  
應願濟群生　　大日正覺尊  
以八曼荼羅　　種子字圍繞  
甚深圓鏡中　　法界曼荼羅  
猶如敬制底　　如來三密門  
當依如是法

[0107b26]  彼大日真言曰

[0107b27]  曩莫薩嚩怛他  (引)  蘖帝  [口*驃]  (毘庾反一)  微濕嚩  (二合)  目契  弊  (毘也反二)  薩嚩他  (三)
阿  (上)  阿  (引)  暗  (去引)  噁  (入)  (四)

行者若持誦　　乃至初安住  
不生疑慮意　　隨取彼一心  
以心置於心　　證於極淨句  
無垢安不動　　不分別如鏡  
現前甚微細　　若彼常觀察  
修習而相應　　乃至本所尊  
自身像皆現　　即是第一句  
瑜伽阿闍梨　　當依第二句  
於鏡曼荼羅　　作本尊三昧  
觀心自圓明　　微妙如圓鏡  
鏡中有八葉　　大寶蓮華王  
白嚴好鬚蘂　　臺中有種子  
轉種子色聲　　即大日如來  
真實加持身　　即是正覺句  
次應捧念珠　　菩提與蓮子  
金剛光好者　　貫穿一百八  
持珠當於心　　四時及三時  
乃至於二時　　當心住等引  
三麼呬多地　　念大日本明  
一百或一千　　數滿三洛叉  
作心意念誦　　出入息為一  
短聲與長聲　　常一一相應  
異此而受持　　真言闕支分  
自尊為一相　　無二無取著  
不壞意色像　　勿異於法則  
次住巧智生　　說出生種種  
善巧智百光　　遍照諸佛剎  
二羽金剛合　　或作五智印  
即置於頂上　　微加搖動之  
彼百光遍照

[0107c29]  真言曰

[0108a01]  歸命  (一)  暗

此百字真言　　真言救世者  
成就大威德　　法自在牟尼  
破諸無智暗　　摧壞無智城  
如日輪普現　　利益眾生故  
念誦分限畢　　捧珠頂戴已  
然後安本處　　重結大日印  
入法界三昧　　行者出三昧  
念本明七遍　　復結五供養  
悅意妙五讚　　獻閼伽香水  
當發五大願　　復結大三昧  
左旋成解界　　當白眾聖尊  
現前諸如來　　救世諸菩薩  
乃至諸聖天　　不斷大乘教  
到殊勝地者　　唯願聖天眾  
決定證知我　　廣利諸有情  
久久住世間　　佛說加持句  
定慧金剛合　　隨明遍觸身  
念彼密言曰

[0108a20]  歸命  (一)  薩嚩他  (二)  勝勝  (三)  怛  [口*陵]  (二合)  怛  [口*陵]  (二合)  (四)  顒
顒  (五)  達  [口*憐]  (二合)  達  [口*憐]  (二合)  (六)  娑他  (二合)  波也娑他  (二合)  波也  (七)
沒馱薩底也  (二合)  嚩  (八)  達麼薩底也  (二合)  嚩  (九)  僧伽薩底也  (二合)  嚩  (十)  娑嚩  (二合)  迦嚩
(十一)  吽吽  (十二)  吠娜尾泥  (十三)  娑嚩  (二合)  賀

於頂上解之　　各隨其所安  
皆令得解脫　　復結三昧耶  
薩埵被甲冑　　三印等護持  
法界字為頂　　功德悉成就  
如前應作禮　　然後出道場  
住於閑淨處　　轉讀修多羅  
華嚴與涅槃　　楞伽思益等  
願共諸有情　　同證華藏海  
入佛無漏智

大毘盧遮那經廣大儀軌卷下

[0108b06]  此法從摩訶毘盧遮那。付屬金剛手。金剛手  次傳。付屬那爛陀寺達磨鞠多阿闍梨。達磨  鞠多阿闍梨。次付屬中天竺國王種釋迦善
無畏三藏。善無畏三藏開元中來至此國。當  玄宗朝為大國師傳法灌頂。次付屬海東新  羅國僧玄超阿闍梨。玄超阿闍梨次傳。付屬
京青龍寺僧慧果阿闍梨。慧果阿闍梨次傳。  付屬僧法潤阿闍梨。大和八年甲寅歲三月  七日。付屬慧日寺五部持念僧惟謹。

[0108b15]  大毘盧遮那廣大儀軌三卷。善無畏三藏  譯。此宗睿僧正之請來也。今所刻本似未  治定。而無異本可以校者。但如安然遮梨
及法三御子等所引用文。亦全同之。於是  決知元來未正之儀軌也。故今點之間存  兩訓。或又為防慢法之曹。往往亂脫。即點  師傳以指示之。諸餘讎正冠注其頭。而俟
後哲冀為正之。旹　正德元年辛卯八朔靈  雲精舍沙門慧光欽識。

* * *

【經文資訊】大正藏第 18 冊 No. 0851 大毘盧遮那經廣大儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
