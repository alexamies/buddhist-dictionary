寂照神變三摩地經


大唐三藏法師玄奘奉　詔譯

[0723a22]  如是我聞：

[0723a22]  一時薄伽梵住王舍城鷲  峯  山中，  與大苾芻眾千二百五十人俱，并十俱胝佛  土極微塵數等菩薩摩訶薩，其名曰：曼殊室
利童子菩薩、觀自在菩薩、藥王菩薩、藥上菩  薩、制多雷音菩薩、紅蓮華手菩薩、日光菩  薩、月光菩薩、遠塵勇猛菩薩、斷諸惡趣菩薩、
智上智菩薩、寶上智菩薩、有情上智菩薩、香  花上智菩薩、日上智菩薩、月上智菩薩、離垢  上智菩薩、金剛上智菩薩、遠塵上智菩薩、遍
照上智菩薩、明幢菩薩、高幢菩薩、寶幢菩薩、  無著幢菩薩、香花幢菩薩、離垢幢菩薩、日幢  菩薩、月幢菩薩、遠塵幢菩薩、遍照幢菩薩、持
威光菩薩、寶威光菩薩、大慧威光菩薩、智金  剛威光菩薩、離垢威光菩薩、日威光菩薩、月  威光菩薩、福山威光菩薩、智照威光菩薩、等
勝威光菩薩、持藏菩薩、虛空藏菩薩、紅蓮花  藏菩薩、寶藏菩薩、日藏菩薩、月藏菩薩、功德  清淨藏菩薩、法印藏菩薩、遍照藏菩薩、齊藏
菩薩、紅蓮花勝藏菩薩、日眼菩薩、清淨眼菩  薩、離垢眼菩薩、無著眼菩薩、普見眼菩薩、善  利眼菩薩、金剛眼菩薩、寶眼菩薩、虛空眼菩
薩、普眼菩薩、天冠菩薩、法界光影末尼珠冠  菩薩、妙覺冠菩薩、遍照冠菩薩、出生一切佛  藏冠菩薩、出現一切世間冠菩薩、普遍照冠
菩薩、無能勝冠菩薩、等覆一切如來師子座  冠菩薩、普周法界虛空光影冠菩薩、梵主頂  髻菩薩、龍主頂髻菩薩、一切佛化光影頂
髻菩薩、妙覺頂髻菩薩、一切願海音聲末尼  珠王頂髻菩薩、一切三世平等音聲頂髻菩  薩、大光菩薩、離垢光菩薩、寶光菩薩、遠塵光
菩薩、明光菩薩、一切如來神變光影末尼幢  王末尼寶網等覆頂髻菩薩、一切如來法輪  音聲頂髻菩薩、一切如來放大光輪末尼寶
珠雷音頂髻菩薩、一切空中眾雜顯照末尼  寶珠莊嚴頂髻菩薩、法光菩薩、淨光菩薩、  日月光菩薩、神變光菩薩、天光菩薩、福德高
幢菩薩、智慧高幢菩薩、神通高幢菩薩、光明  高幢菩薩、香花高幢菩薩、末尼高幢菩薩、覺  慧高幢菩薩、梵高幢菩薩、普照高幢菩薩、梵
聲菩薩、持吼聲菩薩、海聲菩薩、世主聲菩薩、  諸大山王互相擊聲菩薩、一切法界遍滿聲  菩薩、一切法海雷聲菩薩、降伏一切魔輪菩
薩、大悲理趣雲雷聲菩薩、安慰一切眾生苦  聲菩薩、法涌菩薩、勝涌菩薩、智涌菩薩、福妙  高涌菩薩、德慧涌菩薩、名稱涌菩薩、普照涌
菩薩、大慈涌菩薩、智現涌菩薩、如來族姓涌  菩薩、光勝菩薩、妙勝菩薩、生勝菩薩、遍照勝  菩薩、虛空勝菩薩、寶勝菩薩、高幢勝菩薩、智
勝菩薩、高主王菩薩、世主王菩薩、梵主王菩  薩、山主王菩薩、不動主王菩薩、尊主王菩薩、  妙覺主王菩薩、寂靜音菩薩、無著音菩薩、持
聲音菩薩、海潮音菩薩、本願覺音菩薩、道場  聲音菩薩、智高覺菩薩、虛空覺菩薩、離垢覺  菩薩、無著覺菩薩、覺悟覺菩薩、照三世覺菩
薩、寶覺菩薩、廣覺菩薩、普明覺菩薩、照法界  理趣覺菩薩，如是等輩而為上首，有十俱胝  佛土極微塵數等菩薩摩訶薩，一切皆住不
退轉位，皆悉成就空界無量，成就法界無障  平等，信解隨業所起異熟，信解隨因所起諸  果，如印起印成一切法。平等性智成見諸法，
猶如光影及以影像，平等之性成見諸法，同  於谷響音聲，表了平等之性；一切已得不可  思議解脫勝定，安住健行諸三摩地，安住能
引無邊佛身色像；圓滿諸陀羅尼，於一毛孔  普能示現一切佛土，於一毛孔普能示現若  沒若生出胎出家，方便示行難行苦行，詣
菩提座摧伏魔軍成等正覺轉正法輪，最後  示現入大涅槃；成就於一結加趺坐，普於  十方一切世界能遍滿智，普於十方一切世  界一切如來所有眾會現一如來，於一如來
所有眾會，普能示現一切如來；於一切法無  邊中說皆悉善巧，皆到一切法無邊際。入  無邊中種種幻網，普能示現無邊無際劫數
有情；於自身中普能悟入，住持一切有情之  身勝解善巧；於一身中普能悟入，住持一切  如來之身勝解善巧；於一佛身普能悟入，示
現一切如來之身，無餘一切他有情身皆悉  善巧。於自身中普能悟入，示現十方一切世  界皆悉善巧；於一法身普能示現，周遍一切
三世有情，能以一身入三摩地，示現無邊有  情身出；於一身中現證等覺，普能示現一切  有情相似之身，於其一切有情身中，普能示
現一有情身，又能於一有情身中，普現一切  有情之身；有情身中能現法身，能法身中現  有情身；能於一切菩薩願中，悟入住持無願
善巧，能為有情示現諸佛現證等覺，願力處  所現證等覺。為已成熟諸有情類隨所應化，  能現無上正等菩提，能息一切劫數無願。於
其一切有情身中，普能示現願力自在，移轉  識身安立智身；普能示現自身斷滅，他有情  身所願圓滿；普能示現一切有情成就大
願。能於一一世界之中，各各示現一切劫  數，行菩薩行無有斷絕。於一毛孔以大願力，  能現周流一切佛土。於不可說不可說世界
一一世界中，普能現身成等正覺；於一句法  普能示現宣說無餘，一切法界無不周遍，能  雨廣大法流所起妙甘露味，普能顯照諸明
解脫，震吼真實法雷音聲，充足一切諸有情  界圓滿大願。普能悟入靜慮解脫，神通明智  所行境界暫一起心，能於十方一切世界生
類死生流轉處所，示現一切已生有情身相  差別。於無滯礙知自心智知他心智，一有情  心一切有情心行動智皆得善巧，一剎那頃
悟入如來十力妙智皆得善巧。普能悟入一  切三世所到劫數無滯礙智、現他有情相續妙  智皆得善巧，能於一一心剎那頃，示現十方
一切世界所流行處一切有情皆得善巧。又  復能於一有情想無餘悟入一切有情，諸所作  業現見妙智皆得善巧。於一有情所出言音，
悟入示現一切有情言音妙智皆得善巧。緣  於一身，普能示現一切世界所有諸身皆得  善巧。於一如來所有眾會，悟入示現一切如
來所有眾會說法受持皆得善巧。能於一切  如來眾會，悟入示現唯一如來所有眾會說  法受持皆得善巧。皆得一切妙陀羅尼，悟  入任持善決定辯，宣說一切有情界根皆
得善巧。一有情心為所緣境，不可說轉證大  菩提，覺悟一切有情心智  皆  得善巧。以一言  音普能告教一切世界，能遍了知一切有情
意樂差別，能顯照他有情相續皆得善巧。  能以一心隨念悟入一切眾生先際劫數，普  現所作業果異熟，隨其所應開悟有情悉令  現見皆得善巧，普能莊嚴一切世界皆得善
巧，於一切世悟入善巧。於一切佛平等性覺，  菩薩大願自體行願，普能了知放法光明皆  得善巧，能令不可說世界普入一極微塵皆
得善巧，能令一極微塵量等一切世界皆得  善巧，於一佛土普能示現一切佛土皆得善  巧。內一切海廣大水聚置一毛孔，經法界量
世界往來，而不損惱有情之類皆得善巧。  令不可說世界所有入於自身，普現一切有  情所作皆得善巧。能內無數不可思議不可
稱量無有邊際不可宣說小鐵圍山、大鐵圍山  及餘大山置一毛孔，普經一切世界往來，  而不驚怖有情之類皆得善巧。促不可說不
可說劫以為一劫，能延一劫為不可說不可  說劫，於中普現成壞差別皆得善巧。為所  應化諸有情類，普於一切別世界中隨其所
宜，或現水災、或現火災、或現風災皆得善巧。  以右足指挑擲無數不可思議無量世界，而  不損惱諸有情類皆得善巧。一切皆已住法
雲地，能持十方所化有情所有廣大災橫憂  惱飢饉險難皆得善巧，而不損惱諸餘有情。  以神通力能於無佛諸世界中現佛興世。如  是無量無邊功德皆悉成就。

[0724c21]  復與五百菩薩  摩訶薩俱，賢護菩薩而為上首，一切皆住不  退轉位。

[0724c24]  爾時吠舍釐大城中，有黎呫毘童子名曰寶  鑛，與二萬一千黎呫毘童子俱，前後圍繞往  鷲峯山，詣如來所，頂禮雙足退右邊坐，瞻仰
世尊目不暫捨，恭敬而住。

[0724c28]  揭闍大城有一居士名曰奢摩，與五百鄔波  索迦俱，前後圍繞往鷲峯山，詣如來所，頂禮  雙足退坐一面，瞻仰世尊目不暫捨，恭敬而  住。

[0725a03]  復有居士名善調伏，與五千居士俱，前後圍  繞往鷲峯山，詣如來所，頂禮雙足退坐一面，  瞻仰世尊目不暫捨，恭敬而住。

[0725a06]  復有居士名曰商主，與大眷屬俱，前後圍繞  往鷲峯山，詣如來所，頂禮雙足退坐一面，瞻  仰世尊目不暫捨，恭敬而住。

[0725a09]  瞻波大城有長者子名曰善臂，與八萬四千  長者子俱，前後圍繞往鷲峯山，詣如來所，頂  禮雙足退坐一面，瞻仰世尊目不暫捨，恭敬  而住。

[0725a13]  復有摩納縛迦名那羅達多，與五百摩納縛  迦俱，前後圍繞往鷲峯山，詣如來所，頂禮雙  足退坐一面，瞻仰世尊目不暫捨，恭敬而  住。

[0725a17]  復有摩納縛迦名曰樂欲，與五百摩納縛迦  俱，前後圍繞往鷲峯山，詣如來所，頂禮雙足  退坐一面，瞻仰世尊目不暫捨，恭敬而住。

[0725a20]  摩揭陀王名未生怨，與五千眾俱前後圍繞，  乘護財象王往鷲峯山，乃至乘地乘於護財，  到臺觀已，下象雙足登鷲峯山，五千眾俱詣
如來所，頂禮雙足退坐一面，瞻仰世尊目不  暫捨，恭敬而住。

[0725a25]  婆羅痆斯大城有長者子名曰善國，與五百  長者子俱，前後圍遶往鷲峯山，詣如來所，頂  禮雙足退坐一面，瞻仰世尊目不暫捨，恭敬  而住。

[0725a29]  復有帝釋天王、索訶界主大梵天王、四護世  王、大自在天子、日月天子、善勇猛思天子、蘇  室利摩天子，及餘無數不可思議不可稱量
無邊天子，是一一天子各與無數俱胝百千  眷屬天子俱，前後圍遶往鷲峯山，詣如來所，  頂禮雙足，一一天子各隨所能設不思議
妙供養已，退坐一面，瞻仰世尊目不暫捨，恭  敬而住。

[0725b08]  爾時世尊一一毛孔一一隨好一一相中，出  十佛土極微塵等種種色光。是一一光普照  十方，一一方分各十佛土俱胝極微塵等世
界無不周遍。從一一世界召集無數俱胝那  庾多百千菩薩。是一一菩薩乘妙寶臺，縱廣  俱胝百踰膳那寶閣圍遶，末尼真珠寶索綺
飾，高幢幡蓋之所莊嚴，無量無數不可思議  俱胝那庾多百千天女，前後圍遶往鷲峯山，  詣如來所，頂禮雙足，持世界量諸天花雲寶
雲衣雲、腹行堅固旃彈那雲、諸天伎樂歌讚  等雲，雰散供養，退坐一面，瞻仰世尊目不暫  捨，恭敬而住。

[0725b20]  爾時於此三千大千世界，廣大威德天、龍、藥  叉、健達縛、阿素洛、揭路茶、緊捺洛、牟呼洛  伽、釋梵護世、人非人等，諸菩薩眾，側塞而
住，乃至無有如毛端量所不充滿。

[0725b24]  爾時眾中賢護菩薩從座而起，偏覆一肩右  膝著地，合掌恭敬而白佛言：「世尊！我於少  分請問如來、應、正等覺。唯願開許答所請問。」
作是語已，爾時世尊告賢護菩薩摩訶薩言：  「賢護！隨汝所欲，恣汝請問。我當隨答，令汝心  喜。」說是語已。

[0725c01]  爾時賢護菩薩摩訶薩白佛言：「世尊！由於何  處、由行何行、由何軌則、由何善根、由何精  進、由何所依、由何巧慧、由何妙智、由何憶
念、由何所趣、由何所引、由何持諦、由何甲  冑，令諸菩薩摩訶薩眾於其無上正等菩提  無轉無退無有遍退，及於無上正等菩提勇
猛增進？云何如來有所行行熾然精進？云何  如來有其妙智？云何大慧及智善巧？云何淨  戒？云何具念，隨所聞法能不  忘  失？云何生念，
隨其宿世所作善根悉能解了？云何宿住而  得善巧，悉能開覺他諸有情？云何具覺諸根  殊勝？云何具相見佛聞法承事眾僧？云何安
住所餘世界，普能覩見無邊無際世界諸佛  聽聞彼法，一切能持究竟通利，及廣為他宣  說開示？云何當得猶如火焰，能燒一切諸不
善根？云何當得猶如明月，能證一切鮮白淨  法？云何當得譬如山王，能持一切殊勝善根？  云何當得譬如金剛甚深堪忍不可破壞？云
何當得無所怖畏猶若山峯？云何當得善淨  音聲辯無滯礙？云何當得具足多聞析一切  法決定善巧？云何當得面貌善淨常含微笑遠
離嚬蹙？云何當得遠離妬悋？云何當能音聲  告教無邊世界？云何能以無邊無際世界所  有置一毛孔，其中有情不能了知，我等今者
為何所至，唯應度者能正解了？云何十方一  切如來大眾會中，普能顯現成熟有情不移  本處？云何能現於一毛孔，從覩史多天宮處
沒、住胎出生、踰城出家、現行苦行、詣菩提座  降伏魔軍、成等正覺、轉妙法輪、入大涅槃，現  正法住？云何當得一剎那心能遍了知一切
有情一切心行？」作是語已。

[0726a03]  爾時世尊告賢護菩薩摩訶薩曰：「善哉善哉！賢  護！善哉！汝今乃能請問如來如是深義。汝於  今者所行之行，為欲利益多眾生故、為欲安
樂多眾生故、哀愍世間諸大眾故、為諸天人  作大義利得安樂故。汝於今者成就大悲，是  故賢護！汝今諦聽極善作意，吾當為汝分別
解說。」賢護菩薩摩訶薩言：「如是。世尊！願樂欲  聞。」

[0726a10]  佛告賢護菩薩摩訶薩言：「賢護！有三摩地，  名寂照神變菩薩所行佛地所攝，菩薩摩訶薩  安住此中，能得如是及餘無量殊勝功德。賢
護！云何名為寂照神變三摩地耶？謂能如實  覺一切法通達其相，通達無顛倒相、通達有  顛倒相，增益無顛倒相、損減有顛倒相，不執
自住地、不取他住地，不恃怙壽命，於其生  死而不流轉遍知諸事，修奢摩他現前，修習  毘鉢舍那觀業現前，其心安住，念無散動尋
伺寂靜，遠不善品親近善品，止息貪欲瞋恚  愚癡，除去無明習近於明，遍知因果遠離無  知，永盡於愛永斷喜貪，於佛決定、於法無疑、
於僧深信，言無破壞和會密意趣向遠離，言  辭美妙面貌端正，遠離味染不造諸惡，資助  離繫遠離於繫，於世雜事不生愛樂。於其生
死見深過患，於其涅槃見勝功德，由勝意樂  樂般涅槃。無有諂曲無有幻誑，無有詐偽無  詐語言，無詐現相無詐研求，常樂遠避財利
恭敬，勇猛精進最極堪忍，無有懈怠永斷諸  蓋，恒常欣遇十善業道，戒蘊無缺定蘊無動，  無依而入等持等至，於能圓滿波羅蜜多無
有厭足，靜慮解脫等持等至轉變自在，於諸  神足隨樂遊戲，一切智智自在而轉善分別  覺。性不愚頑、性不瘖瘂、非他所使，長時事中
性能遠離，得善士住不觀惡士，遠離愚夫欣  遇聰叡，任持念力任持智力，不樂在家出家  雜處樂居遠離，於空無相無願法中能正堪
忍，於一切法如實通達。賢護！是名寂照神變  三摩地。菩薩於此三摩地中正勤修學，得一  切法無障礙智。

[0726b11]  「復次賢護！寂照神變三摩地者，謂一切法平  等性智、一切言說不現行智。棄捨家事不樂  三界無有退弱，於一切法心無執著，攝受正
法密護諸法，於法異熟深生信解，於毘奈耶  方便善巧，息諸諍論無違無競，忍受平等趣  平等性，擇法善巧、決法善巧、法句善巧，析法
句智、知前際智、知後際智、三輪淨智、身安住  智、心安住智、護威儀智、於法清淨超過所緣  諸蘊遍智、界平等智，諸處顯照諸愛永斷，
趣證無生於因照了，業果滅壞見法修道，欣  遇如來猛利慧性，分別字智音聲遍知，證得  歡喜法喜無減。調柔正直遠離嚬蹙，儒和
善順美悅先言，命曰善來離諸懈惰，恭敬尊  重遵聽師教。於其生死無有喜足，於白淨法  具足充滿，其命清淨不捨靜住，安立勝地不
壞正念，諸蘊善巧、諸界善巧、諸處善巧，趣證  神通損諸煩惱，永害一切習氣相續，趣向  昇進修習成辦。於出眾罪方便善巧，於諸見
纏能永摧伏，於諸隨眠斷而不出，具宿生念  於業異熟無有疑惑，於法心生皆不委任，於  諸事業不作加行，於諸內處而不作意，於諸
外處而不現行，不自高舉不輕蔑他，於諸善  中無所執著，於諸異生終不委任。尸羅等流  難辦能辦，具大光蘊能自了知，離諸掉動
立眾威儀，無有瞋恚離麁獷語不損惱他，隨  護善友遠離怨害，具淨尸羅無所損害言辭  柔軟，不依三界守護親密，於一切法空無我
性隨順堪忍，一切智智猛利樂欲，智光照了  堅固尸羅。入諸等至常樂獨處，無分別智喜  足圓滿，心無擾濁離見所作。得陀羅尼趣入
妙智，於處非處具正解行，因理趣門教授教  誡，能正修行隨順忍地遠離不忍，安立智地  永斷無知安立妙智。瑜  伽  師地菩薩所行，達
一切法自性妙智，焚盪其心不生不續，無滯  著智不運重擔。如來妙智療治貪欲，除去瞋  恚永斷愚癡，和合正理遠離非理，悕欲善
法行勝意樂親近覺悟，不捨於斷防護白法。  善根上首方便善巧，永斷諸相移轉諸想，引  發契經善毘奈耶，於諦決擇趣證解脫，言辭
定一緣不能引，生起如實若智若見，樂求多  聞智無厭足。其心清淨、其身清淨、其語清淨  言無疑惑，習近於空、親近無相、於無願性無
所取執，得無所畏，於諸有苦而不輕毀，亦以  財寶而惠施之。於諸貧匱而不訶擯，於諸犯  戒起哀愍覺興利益事，以法攝受惠捨於財。
於諸持戒無諂讚歎，能捨一切自所有物，以  勝意樂而延請之如說而作。數數發起猛利  加行，殷重歡喜而領受之成譬喻智。先際善
巧名假施設，能悟入智永害施設，不悕恭敬  恕不恭敬，於利無求、於衰不慼，不欣其譽、毀  而不恚、稱而不愛、譏而不劣，於樂不耽、於苦
不背，不執諸行。於其實讚而不耽著，於不實  讚而不執受，避非所行、行所行處，親近軌範、  遠非軌範，於少善根諸有情類終不輕毀，於
佛聖教能正護持。其言省略其性柔軟，世俗  言辭方便善巧，能摧怨敵應時而行。威儀清  淨威儀端嚴，於義非義成善巧智。了達世間、
了達諸論言辭辯了，樂行捨施能常舒手，心  無執著具足慚愧。於諸不善心常厭毀，恒不  捨離杜多功德，任持正行現行端直，於諸
尊重恭敬起迎，奉施床座摧伏憍慢，心等策  勵通達其義，攝受於智止息無智悟入心智，  於心自性能隨覺智，於引不引及引發中成
善巧智、一切有情言辭妙智，安立種種言辭  妙智，決擇義智遠離無義，辯諸靜慮而於其  中無有愛味。觀察一切有情之心，知有情根
勝劣妙智，能正觀察是處非處，能正分別一  切作業，於其非業非異熟中悟入妙智。種種  勝解悟入不忘，於種種界及非一界能正現
見，金剛喻定無所觀見，具梵音聲等持等至。  於其一一有名無名諸宿住事能隨念智，能  正觀察遍行行智，漏盡永斷得證時智。無礙
天眼普正觀察，現一切色神通遊戲，於色非  色平等入智。了達種種言音支分，能隨悟  入陀羅尼智。一切色像谷響音聲，平等性智
隨其所應宣說正法，一切有情善說歡喜根  迴轉智，觀時非時入實際智。凡所說法終不  唐捐，能滿一切波羅蜜多，於諸有情策勵摧
伏善巧之智。於諸威儀無所分別，無雜法界  流趣妙智，害諸分別種種分別。」

寂照神變三摩地經

* * *

【經文資訊】大正藏第 15 冊 No. 0648 寂照神變三摩地經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
