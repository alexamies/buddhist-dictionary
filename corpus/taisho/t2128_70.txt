一切經音義卷第七十
翻經沙門慧琳撰

  * [0760c20]  音前譯俱舍論二十二卷 

[0760c21]  俱舍頌一卷　後譯俱舍論三十卷

[0760c22]  五十三卷同此卷音。

俱舍論第一卷

玄應撰

[0760c24]  俱舍  (此譯云藏則庫藏之總名也而體是蠶繭借以喻焉)  。

[0760c25]  諸冥  (莫庭莫定二反說文冥幽也幽闇也冥夜也夜無所見也字從日從六日數十六日而月始虧冥也冖聲冖音  銘壁反)  。

[0761a02]  何負  (胡可眉多二反小爾疋何揭擔也廣疋何任也今皆作荷也)  。

[0761a03]  竅穴  (口弔反竅孔也說文竅空也穴土室也)  。

[0761a04]  龜鼉  (徒多反三蒼似蛟而大山海經江水足鼉郭璞曰似蜥蜴大者長一丈有鱗彩可以為鼓詩云鼉鼓逢逢是也  字體從黽  [咒-几+里]  聲
[咒-几+里]  音那黽音莫耿反)  。

[0761a06]  鉤鵅  (古侯下加額反爾疋鵅忌欺郭璞曰今江東呼鵂鶹為鈎鵅音格廣疋  [隹*鳥]  鶹  [含*鳥]  鵄也亦恠鳥也晝盲夜視關西
呼訓侯山東謂之訓狐論文作鴝字與  [鸚-女+隹]  同音具榆反鴝鵒鳥也鴝非此義)  。

第二卷

[0761a09]  相  [木*(蔑-戍+貝)]  (抶味反南人謂相樸為相  [打-丁+費]  也)  。

[0761a10]  相磕  (苦盍反說文磕石聲也今江南凡言打物破碎為磕破亦大聲也)  。

[0761a11]  隙中  (古文  [少/日/小]  同去逆反說文隙壁際孔也廣疋隙別也)  。

[0761a12]  鼓  [壴*桑]  (桑朗反埤蒼鼓  [木*瓦]  也字書鼓材也論文作顙方言顙額也東齊謂之顙非此義)  。

[0761a13]  執駐  (古文住討  [仁-二+壴]  [這-言+壴]  四形同雉具徵具二反也地獄受罪之名也依字蒼頡篇駐止也說文駐馬立也)  。

[0761a14]  眼瞼  (居儉反字略云謂眼外皮也)  。

[0761a15]  愞根  (奴臥反三蒼愞弱也)  。

[0761a16]  三洲  (之由反爾疋水中可居曰洲孫炎曰水有平地可居者也釋名云洲聚也人及鳥獸所聚息之處)  。

第三卷

第四卷

[0761a19]  住預  (古文預忬二形今作豫同余據反蒼頡篇預安也又先辦也逆為之具故曰預周易預怠也韓康伯曰預以  舒縘也)  。

[0761a21]  [古*頁]  尾  (又作胡  [月*古]  二形同戶孤反謂牛頜垂也詩云狼跋其胡是也論文作壺說文圓器也壺非此用)  。

[0761a22]  遞為  (古文递同徒禮反爾疋遞迭也郭璞曰遞更易也論文有作迭徒結反方言迭代也二形通用宜依字讀也)  。

第五卷

[0761a24]  稻穰  (如羊反廣疋稻穰謂之桿又穰亦亂也論文作蘘蘘苛菜名也蘘非今義)  。

第六卷

[0761b02]  剡浮  (以漸反或云閻浮或作譫浮皆訛也正言贍部因樹為名舊譯云穢樹域譫音之含反贍音時焰反)  。

[0761b03]  耳璫  (都堂反釋名穿耳施珠曰璫本出西戎也)  。

[0761b04]  郊外  (古包反司馬法王國百里為郊五十里為近郊百里為遠郊白虎通曰王及諸侯必有郊者何上則郊接天神  下則郊接諸侯諸侯郊接鄰國也)  。

[0761b06]  但撥  (補末反廣疋撥除也葉也)  。

[0761b07]  乘策  (古文  [狦-(狂-王)]  [竺-二+(狦-(狂-王))]  [(?*(囗@卄))/日]
三形同楚革反策馬撾也所以捶馬駈馳也)  。

[0761b08]  船人  (連專反世本共鼓貨狄作舟船宋忠曰黃帝臣也方言自關而西謂舟為船釋名船循也謂循水而行也論  文作舡呼江反非此義也)  。

[0761b10]  蜻蜒  (廣疋作蜻蜓音青庭莊子作蜻蛉蛉音力了反)  。

[0761b11]  纔出  (在灾反廣疋纔蹔也漢書作纔僅也劣也不久也鄭玄注禮記作裁東觀漢記及諸史賈逵注國語並作財隨  作無定體也)  。

[0761b13]  衰耄  (古文  [亭-丁+老]  耄二形今作耗同莫報反禮記八十日耄鄭玄曰耄惽  [(└@人)/心]  也耄亂也)  。

[0761b14]  仍託  (古文礽  [言*乃]  [木*乃]  三形同如陵反爾疋仍乃也又仍因也郭璞曰謂因緣也)  。

[0761b15]  沸撓  (乃教反廣疋撓亂也說文撓擾也聲類撓擾也)  。

第七卷

[0761b17]  俾尸  (比爾反譯云  [冉-工+又]  團或云成團依字俾使也)  。

[0761b18]  烈灰  (力折反說文烈火猛也廣疋烈熱也)  。

[0761b19]  含以  (字體作唅胡紺反謂資人含興也)  。

[0761b20]  次飴  (又作  [飢-几+異]  [飢-几+以]  二形  籀  文作弇同弋之反說文米  [薜/米]
煎也釋名云節小弱於鍚形怡怡然也錫音似盈反)  。

[0761b21]  要術  (脣聿反術術法也又邑中道曰術術通也無所不通也)  。

[0761b22]  波扡  (太何反依字扡曳也)  。

第八卷

[0761b24]  吞故  (土根他田二反說文吞咽也廣疋吞咽滅也)  。

[0761c01]  病癒  (古文瘉同榆主反方言差間曰愈也說文愈病瘳也)  。

[0761c02]  挂置  (古文作卦同古賣反廣疋桂懸也)  。

[0761c03]  大浡  (今作  [邱-丘+浡]  同蒲沒反上林賦澤  [邱-丘+浡]  密洞漢書音義曰水蹙縐纏聚之貌也)  。

[0761c04]  萎燥  (又作  [歹*委]  同於危反聲類萎草大菸也關西言菸山東云蔫江南亦言  [歹*委]  方言也下乘道反燥乾也)  。

[0761c05]  不噎  (於結反說文噎飯窒也窒音知栗反塞也論文多作咽於見於賢二反咽吞也咽喉也咽非字體)  。

[0761c06]  畟方  (楚力反謂正方也)  。

[0761c07]  瞞陁  (忌安反依字說文平視也)  。

[0761c08]  鐵鉆  (奇沾反依字說文鐵銸也蒼頡篇鉆持也銸亦　字)  。

[0761c09]  迴復  (又作垘同扶福反漢書川塞谿垘蘇林曰垘者伏  [涳-工+((嘹-口)-(日/小))]  也宜帝紀作澓回水也)  。

[0761c10]  至杪  (彌遶反木細枝謂之抄通俗文樹鋒曰抄方言杪小也郭璞曰抄者梢微少也)  。

第九卷

[0761c12]  擐甲  (胡慢工患二反左傳擐甲執兵杜預曰擐貫也國語服兵擐甲賈逵曰衣甲也)  。

[0761c13]  儲蓄  (直於反說文儲待也儲具也一曰蓄財也下蓄古文稸同恥六反蓄積也聚也)  。

[0761c14]  相要  (於遙反要召也呼也要亦徼也徼求也徼音古堯反)  。

[0761c15]  長取  (除亮反謂盈長也亦餘剩也)  。

[0761c16]  匳子  (今作籢同力占反說文鏡匳也謂方底者也今江南有碁匳是也)  。

[0761c17]  開  [蝷-虫+土]  (埤蒼作脺同恥格反說文  [蝷-虫+土]  裂也廣疋分也)  。

[0761c18]  竹笡  (都達反說文笡箏也音若笋竹皮名也郭璞曰注方言云江東謂蘧蒢直文而  [夕/鹿]  者為笡斜文為蕟音廢一  名筕篖宋魏之間謂簞
[夕/鹿]  也為蘧蒢也說文蘧蒢  [夕/鹿]  竹席也用蘆織之也)  。

[0761c20]  古貝  (府蓋反謂五色  [疊*毛]  也樹名也以花為  [疊*毛]  也)  。

第十卷

[0761c22]  厭惡  (鳥路反案惡猶憎也禮記吾惡用吾情論語惡紫之  [大/集]  朱皆是也謂人心之有去取名好惡好惡二音皆去聲  也)  。

[0761c24]  為  [阿-可+唐]  (徒當反說文隄  [阿-可+唐]  也埤蒼云長沙謂隄為  [阿-可+唐]
是也隄防也防止水者也又障也積土為封限障水也)  。

[0762a01]  郭邑  (古鑊反蒼頡篇郭城郭也公羊傳曰郭者何恢郭也釋名云郭廓落在城外也邑者周禮云四井為邑鄭玄曰
方二里也左傳凡邑有宗庿先君之主曰都無者曰邑也鑊音胡郭反)  。

第十一卷

[0762a04]  生荑  (弟奚反詩云自牧歸荑傳曰荑茅之始生者也)  。

[0762a05]  瘠田  (古文  [病-丙+責]  [病-丙+束]  膌三形同才赤反瘠  薄  也亦瘦也)  。

[0762a06]  嘉苗  (古文恕同賈遐反嘉善也爾疋嘉美也)  。

第十二卷

[0762a08]  坑穽  (古文阱菜二形同慈性反說文穽大陷也廣疋穽坑也三蒼穽謂穽地為陷所以張禽獸也)  。

[0762a09]  揣觸  (古文  [耑*ㄆ]  同初委反謂測度前人也江南行此音又音都果反揣量也試也北人行此音案論意字冝作  [捐-口+左]  初委
反  [捐-口+左]  摸也通俗文捫摸曰  [捐-口+左]  是也)  。

[0762a11]  庖廚  (蒲交反庖之言包也裏肉曰苞說文庖廚也廚庖屋也蒼頡篇主食者也)  。

[0762a12]  水渚  (之與反爾疋小洲曰渚李巡曰四方有水獨高可居故曰渚釋名云渚者遮也體高能遮水使從旁迴也)  。

[0762a13]  穿窖  (古孝反說文地藏也)  。

[0762a14]  增足  (子喻反足猶成也相足成也)  。

[0762a15]  諂佞  (丑  [白-日+(丹-、+十)]  反下奴定反希其意道其言謂之諂說文巧諂高材曰  [佞-二+〦]  又為善曰
[佞-二+〦]  也)  。

[0762a16]  俗話  (  [簃-多+留]  文作譮古文作  [舌*舌*舌]  [諙-日+口]  二形同胡怏反廣疋話調也謂調戱也聲類話訛言也)  。

第十三卷

[0762a18]  和穆  (又作睦同亡鹿亡竹二反穆和也敬也)  。

[0762a19]  薟苦  (古文薟今作蘞同理儉理沾二反說文薟白蒼也蔓生於野者也)  。

[0762a20]  剌那  (力達反依字剌那也剌乖戾也字體從束刀)  。

第十四卷

[0762a22]  埃塵  (鳥來反通俗文灰塵曰埃埃亦塵也)  。

[0762a23]  跖下  (之石反說文跖足下也今亦作蹠躡也今謂水不着)  。

第十五卷  (先不音)

第十六卷

[0762b02]  學泅  (說文作汙或從囚作泅音似流反謂浮水上也江南言拍浮也)  。

[0762b03]  磔手  (古文  [序-予+乇]  同竹格反廣疋磔張也磔開也通俗文張申曰磔論文作磔未見所出)  。

[0762b04]  一尋  (古文  [肘/尺]  或作　同似林反謂人兩臂為尋淮南子云人脩八尺尋自倍故八尺曰尋也)  。

第十七卷

[0762b06]  所鎮  (知陣反說文鎮壓也亦安也蒼頡篇鎮按也)  。

[0762b07]  串脩  (古文摜遦二形同論文作慣同古患反爾疋串習也舍人曰串心之習也)  。

[0762b08]  僻見  (疋赤反僻邢僻也謂為事邪枉不理也)  。

第十八卷

[0762b10]  雖跌  (徒結反廣疋跌差也字書失跖也方言跌蹶也郭璞曰偃地也)  。

[0762b11]  不躃  (毗亦反躃亦僻也)  。

第十九卷

[0762b13]  決度  (唐各反度量也撥度優量也)  。

[0762b14]  馳動  (直知反廣疋馳奔也說文大驅也疾馳曰走也)  。

[0762b15]  弋論  (又作杙同余軄反爾疋  [打-丁+戠]  謂之杙注云杙橜也  [打-丁+戠]  音徒得反關中之言阿  [打-丁+戠]  江南言
[木*豕]  杙也)  。

[0762b16]  貢獻  (古弄反貢廌也廣疋貢上也下虛建反獻進也古者致物於尊者之  [止/(利-禾+舟)]  曰獻也)  。

第二十卷  (先不音)

第二十一卷

[0762b19]  適心  (尸亦反廣疋通善也謂善好稱人心也)  。

[0762b20]  毫氂  (又作毫同胡高反下古文氂綀二形今作耗同力之反漢書律曆志云不失毫氂孟康云毫兔毫也十毫曰氂  三蒼氂毛也今皆氂理也古字通用也)
。

[0762b22]  聚落  (慈  [子*(舄-臼+(十/甲))]  反漢書學官聚曰序鄉曰庠張晏曰邑落名也韋昭注小疋鄉曰聚人所聚也廣疋落居也人所居也漢
書無燔聚落是也)  。

阿毘達磨俱舍論頌一卷  (慧琳音)

[0762c01]  煻煨  (上音唐下猥  [廷-壬+(同-(一/口)+巳)]  反熱地獄名也煻煨者熱灰火也亦灰河地獄皆隨自身惡業化現罪人自見皆自作自受所
有苦事一如夢中受苦樂也)  。

[0762c03]  堅手及持鬘  (馬班反堅手天持鬘天恒驕天並住須彌山層級悉是地居天四天王之附庸國也釋天  主之兵將也)  。

[0762c05]  扇搋  (所皆反梵語也黃門之異名前文已具說)  。

[0762c06]  初後皰雙前  (彭貌反此言忉利天上有波利質多花樹唐言圓生樹花皰生時香氣遠聞諸天歡  喜)  。

[0762c08]  [尸@句]  隨增  (上卭獄反考聲云  [尸@句]  界也分也曲也曹也說文促也近也從尺從口卭音共顒反)  。

[0762c09]  [涅-土+(出/大/((犀-尸)-牛+十))]  流軶  (上袍  [曰/月]  反下音厄鄭注禮記云車轅端壓牛領水也此軶亦爾考聲云
[涅-土+(出/大/((犀-尸)-牛+十))]  者猝雨水流也喻生死大  河以業為水漂  [仁-二+水]  有情被
[涅-土+(出/大/((犀-尸)-牛+十))]  流軶縛遷移出沒生  [(餐-食)-又+人]  不得自在也  [仁-二+水]  女力反)  。

[0762c11]  骨鎖  (莎果反考聲鎖錄也說文連環也從金  [肖-月+貝]  聲  [肖-月+貝]  音同上從小從貝有從  [巢-果+貝]
作鎖非也論文從玉作瑣玉聲非此  用也)  。

[0762c13]  麟角  (上栗  [王*尒]  反瑞獸名也而頂有一角以此一角喻辟攴迦或名獨角)  。

[0762c14]  輻等  (音福如車輻)  。

[0762c15]  貶  [日/童]  (上筆奄反考聲云貶財損也司馬相如作  [得-彳]  古字也說文損也從貝乏聲量字從曰童正體字)  。

阿毘達磨俱舍論三十卷

第一卷  (沙門玄應音)

[0762c18]  俱舍  (此翻云藏則倉庫繭韒之  [打-丁+忽]  名也含藏義一故以名焉繭音經演反韒音私妙反刀室也藏有多名斯之一稱  也)  。

[0762c20]  諸冥  (覓經反又迷定反蒼頡篇云諸非一也聲類云諸詞之  [打-丁+忽]  名也爾疋云冥闇也昧也說文冥幽也亦夜也字從
冖冖音銘壁反從曰從六曰數十六曰而月始虧冥字意)  。

[0762c22]  淪沒  (力均反廣疋淪沉也沒溺也又淪深也沒墜也)  。

[0762c23]  誡勗  (居薤反下虛玉反警勑曰誡自勵曰勗又誡亦告慎也勗謂勉強也)  。

[0762c24]  迦多衍尼子  (以善反舊云迦  [旃-丹+冉]  延子此從姓為名有言迦多衍那聲之轉也)  。

[0763a01]  鄔柁南  (烏古反下徒我反此云自說謂不待請問而自說也舊云優陁那即無問自說經是也)  。

[0763a02]  毘婆沙  (或言鼻婆沙隨相語作毗頗沙此譯云廣解或言廣說亦云種種說或言分分說同一義)  。

[0763a03]  等謝  (似夜反廣疋謝往也去也)  。

[0763a04]  所吞  (他痕他賢二反吞謝不嚼也廣疋吞滅也說文吞咽也)  。

[0763a05]  有諍  (又作爭同側逆側  [禾*井]  二反蒼頡篇諍諍訟也亦引也說文謂彼此競引物也)  。

[0763a06]  氣騰  (徒登反廣疋騰升上也亦奔馳也)  。

[0763a07]  竅隙  (口弔反下又作  [少/日/小]  同丘逆反廣疋竅孔也隙裂也說文竅空也隙壁際孔也字從  [阜-(口/十)+(耜-耒)]
從白上下小也)  。

[0763a08]  阿伽伽  (此云  礙  阿有二義或云無或言極猶含兩釋故立本名)  。

第二卷

[0763a10]  畢舍遮  (舊經中名毗舍闍亦言臂舍柘鬼名也餓鬼中勝者也)  。

[0763a11]  室獸摩羅  (形如象也舊經律中或作失收摩羅或作失守摩羅梵音轉耳譯云殺子魚也善見律云鰐魚  也長二丈餘有四足似鼉齒至利有禽鹿人水齧
[要/曰]  即斷也廣州出土地有之)  。

[0763a13]  蝙蝠  (方眠反下方目反崔豹古今注云蝙蝠一名仙鼠一名飛鼠五百歲色白腦重集物則頭垂故謂倒挂蝙蝠食  之神仙也)  。

[0763a15]  鵂鶹  (許牛反下力周反爾疋  [名*鳥]  鵋欺郭璞曰今江東呼鵂  [(堊-王+田)*鳥]  為鈎  [名*鳥]  [名*鳥]
音格廣疋鵂  [(堊-王+田)*鳥]  [尨*鳥]  [鳽-廾+ㄠ]  也  [尨*鳥]  音邈講反亦云怪
鳥晝盲夜視鳴為怪也關西名訓侯山東名訓狐纂文云夜則拾人爪甲也)  。

[0763a17]  野干  (梵語悉伽羅形色青黃如狗羣行夜鳴聲如狼也字又作射干案子虛賦云騰遠射干司馬彪郭璞等注
並云射干似狐而小能緣木射音夜廣志云巢於危巖高木也禪經云見一野狐又見野干是也)  。

[0763a19]  豺狼  (仕皆反蒼頡訓詁云豺似狗白色有爪牙迅揵善搏噬爾疋豺狗足也噬音時制反)  。

[0763a20]  猫貍  (又猫同亾朝亾包二反下力其反猫捕鼠者也廣疋貍也又曰野貍也)  。

[0763a21]  鳩摩羅多  (此云童首謂諸童子中為上首也)  。

[0763a22]  胞胎  (補茅反說文胞兒生裏也)  。

[0763a23]  洟唾  (古文  [鼻*弟]  同他計反三蒼洟鼻液也周易齊咨涕洟自目曰涕自鼻曰洟也)  。

[0763a24]  防援  (禹卷反謂守護視衛之言也援亦取字從手也)  。

[0763b01]  頗胝迦  (陟尸反亦云娑破迦西國寶名也舊云頗黎者訛略也此云水玉或言白珠大論云寶出山石窟
中過千年氷化為頗梨珠此或有也但西國極饒此物彼乃無氷以何為化但石之類耳)  。

[0763b03]  樝掣  (又作抯同側加反下又作摩同充世反釋各樝叉也謂五指俱往叉取也掣制也制頓之使順已也掣亦牽  也)  。

[0763b05]  [石*慈]  石  (徂茲反埤蒼  [石*慈]  石謂吸鐵者也)  。

[0763b06]  拊手  (芳主反拊猶拍也廣疋拊擊也案拊亦撫也)  。

[0763b07]  相糅  (古文籾  [月*毛]  二形同女救反廣定糅雜也今以異色物相叅曰糅也)  。

[0763b08]  謂向  (許亮反三蒼向北出牖也向亦牎也)  。

[0763b09]  香荾  (又作荽字苑作  [卄/綏]  同私隹反韻略云胡荾香菜也博物志云張騫使西域得胡  [卄/綏]  是也今江南謂胡  [卄/綏]
亦為葫  [卄/(敲-高)]  音胡析近後改亦為香荾)  。

[0763b11]  樺皮  (胡霸反木名也皮可以飾弓者)  。

[0763b12]  冠花鬘  (古玩反冠猶著也下梵言摩羅此譯云鬘音莫斑反案西國結鬘師多用蘇摩那花行列結之以為  條貫無問男女貴賤皆此莊嚴或
[巢-果+(一/自)]  或身以為飾好則諸經中有花鬘市天鬘寶鬘等同其事也字從髟音所銜反臱聲  臱音彌然反)  。

[0763b15]  鼓  [壴*桑]  (桑朗反埤蒼鼓  [杋-、+(、/、)]  也字書鼓材也今江南名鼓匡為  [壴*桑]  [杋-、+(、/、)]
音五寡反)  。

[0763b16]  指  [韋*沓]  (今作  [打-丁+沓]  同徒荅反說文指  [打-丁+沓]  韋  [打-丁+沓]  也今之射  [韋*沓]
也)  。

[0763b17]  捺落迦  (奴葛反受苦處也或言那落迦受罪人也此云不可樂亦云非行謂非法行處也或在山間或大海  邊非止地下言地獄者一義翻也)  。

第三卷

[0763b20]  扇搋半擇迦  (勑隹反舊經論中或言般吒或云般茶迦皆方夏輕重也半擇迦此云黃門惣名也其類
有五今此第三扇搋半擇迦者謂本來男根不備亦不能生子也)  。

[0763b22]  眼瞼  (居儼反字略云謂目外皮也)  。

第四卷

[0763b24]  警覺  (古文儆二形同居影反警戒慎也勅解之也亦起也廣疋警警不安也備也)  。

[0763c01]  印可  (伊振反印信也文記施行所在信用也字從瓜卪卩音節)  。

[0763c02]  勇悍  (  [更-一]  腫反下胡且反勇謂雄武果决也謚法曰知死不避曰勇懸命為仁曰勇說文悍勇有力也三蒼悍傑也傑  謂智出千人也)  。

[0763c04]  不閑  (字體作  [怡-台+閑]  同核艱反閑謂習解之稱也慣習工善曰閑也)  。

[0763c05]  音旨  (脂以反說文作恉恉意也志也)  。

[0763c06]  未甞  (視羊反廣疋甞試也暫也光也未甞曾也)  。

[0763c07]  諂誑  (丑  [白-日+(丹-、+十)]  反希其意道其言謂之諂謂傾身以有下也諂亦  [佞-二+〦]  也誑惑也欺也)  。

[0763c08]  撟亂  (居夭反謂假詐誑惑也說文撟擅也擅稱上命曰撟字體從手從喬今皆作矯也)  。

[0763c09]  烈曰  (離折反廣疋烈盛也說文烈火猛也)  。

[0763c10]  舉恃  (古文怖同時止反恃頼也韓詩無母何恃負也)  。

[0763c11]  淩懱  (力昇反下又作  [仁-二+蔑]  同莫結反蒼頡篇淩侵犯也說文懱相輕  [仁-二+易]  也)  。

[0763c12]  傲逸  (五到反廣疋傲慢也不敬也輕偒於人逸於縱也)  。

[0763c13]  焚燒  (古文炃燌二形同扶雲反說文焚燒田也字從火燒林意也)  。

[0763c14]  唐捐  (以專反唐徒也徒空也說文捐棄也)  。

第五卷

[0763c16]  半袲娑  (乃可反舊言那娑果形如冬爪其味甚甘也)  。

[0763c17]  俱盧洲  (此云上勝亦云勝生舊經中作欝單越或云欝怛羅越亦言欝多羅拘樓皆梵音輕重也)  。

[0763c18]  色廛  (治連反梵言阿縛遮邏此云市廛禮記井廛而不征鄭曰廛謂市物邸舍也廛居也人所居也方言東齊海岱
之間謂居曰廛舊云欲行疑誤也案梵名行為僧塞迦囉也)  。

[0763c20]  軌範  (又作笵同音范軌則也範法也謂可為法則亦教人法則也梵言阿遮利邪舊言阿闍梨訛也)  。

[0763c21]  僵仆  (居良反下古文踣同蒲北反仰謂之僵伏謂之仆言偃臥前覆也)  。

[0763c22]  憤恚  (扶粉反方言憤盈也說文憤滿也謂憤怒氣盈滿也)  。

[0763c23]  殞歿  (又作隕同為愍反聲類云  [(餐-食)-又+員]  沒也亦墜落也)  。

[0763c24]  達弭羅  (彌爾反此云懾授法也)  。

[0764a01]  嗢怛羅  (烏沒反此云攝受勝勝  [歹*夬]  耆羅渠矝反此云攝恒沙此皆人名也)  。

[0764a02]  白鷺  (來故反白鷺水鳥也頭翅背上皆有長翰毛江東取為睫離離騷曰白鷺  [纕-(口*口)]  音蘇雷反)  。

[0764a03]  嗣前  (古文孠同辝利反爾雅嗣繼也續也相繼續也)  。

[0764a04]  犎胡  (妃封反又音封下又作頡咽二形同戶孤及脊上有肉鞌如馲駝者曰犎今有此牛形小髆上有犎是也說文  胡牛頷垂下也釋名胡在咽下垂者)  。

[0764a06]  仍未  (又作  [言*刀]  初二形同而陵反廣疋仍重也爾疋仍因也乃也)  。

[0764a07]  中名  (彌成反名幖幟也亦所以名質也自命也左傳名以制義廣疋名成也字從口從夕夕則不相見須口以名之  字意也)  。

[0764a09]  文字  (上云慈恣反案說文普蒼頡造書依類象形故謂之文其後形聲相益即謂之字字生也孳乳浸多)  。

[0764a10]  [褒-保+可]  阿  (烏可謂無義文字也)  。

[0764a11]  嗢遮  (烏沒反字界也此言合集義界謂字母也)  。

第六卷

[0764a13]  羯剌藍  (盧葛反或作羯羅藍或云歌羅邏皆一也此云疑滑亦言和合謂父母不淨如蜜和酪泯然成一於  受生初七日中疑滑如酪上疑膏也)  。

[0764a15]  潤沃  (古文  [泳-永+芺]  同鳥木反沃猶溉灌也澆也漬也)  。

[0764a16]  諾瞿陀  (舊言尼俱陁樹或作尼俱律或云尼俱類陁亦言尼拘屢陁亦言尼拘盧陁皆一也舊譯云無節一  云從廣樹)  。

[0764a18]  中夭  (又作  [女*芺]  同於矯反說文夭屈也廣疋夭折也如物夭折中也字從大象形不申也又不盡天年謂之夭字意也)  。

[0764a19]  鴉足  (啞加反言草如鴉足即以為名也)  。

[0764a20]  農夫  (古文  [(骨-┌+人)-月+廾]  莀二形同奴冬反說文正作農耕也今作農俗字也)  。

第七卷

[0764a22]  聳幹  (古文竦  [怡-台+雙]  二形同須捧所勇二反廣疋聳上也下公旦反幹謂莖本也枝幹也)  。

[0764a23]  先兆  (除矯反賈逵注國語云兆見形也亦機兆也謂事先見者曰兆也)  。

[0764a24]  占相  (之塩反方言占視也亦候也凡相候謂之占占亦瞻也)  。

[0764b01]  咄哉  (都杌反字林咄相謂也字書咄叱也比音齒逸反)  。

第八卷

[0764b03]  反質  (之逸反廣疋質問也亦正也)  。

[0764b04]  卵  [穀-禾+卵]  (又作  [穀-禾]  同口角反  [口/矢]  會間音哭卵外堅也尚在卵中謂之殼也)  。

[0764b05]  而欻  (吁物反蒼頡篇云欻猝起也亦忽也)  。

[0764b06]  身纔  (在灾反纔僅也劣也不久也廣疋纔暫也三蒼纔微也)  。

[0764b07]  固唯  (古文作怘固古護反固必也小爾疋固亦故也)  。

[0764b08]  如札  (莊黠反今江南謂斫削木片為柿閞中謂之札或曰柿札柿音敷廢反)  。

[0764b09]  星迸  (古文跰或作  [起-巳+并]  同斑孟反迸謂散走也)  。

[0764b10]  嗢柁南  (鳥沒反下徒我反嗢此言集柁南此云施謂集已施人也字從木也)  。

[0764b11]  琰摩  (以  [白-日+(丹-、+十)]  反或作閻摩羅或言閻羅亦作閻摩羅社又言夜磨盧迦皆是梵音楚夏聲訛轉也此譯云縛或言雙世
竊謂苦樂並受故以名焉又云縛閻摩此云雙羅社此言王兄及妹皆作地獄王兄治男事妹治女事故曰雙王也)  。

第九卷

[0764b14]  俱胝  (陟遲反或言俱致此當億謂千萬也或十萬為億或萬萬為億西國俱胝或千萬或十億或百億而甚不同故  存本名耳也)  。

[0764b16]  訖栗枳  (居紙反即迦葉佛父王之名也)  。

[0764b17]  諷頌  (不鳳反下辭用反諷謂詠讀也又以聲節之曰諷頌讚詠也)  。

[0764b18]  熊馬  (胡官反說文熊如豕山居冬蟄其掌似人掌名曰蹯音煩)  。

[0764b19]  羆驢  (彼冝反爾疋羆如熊黃白郭璞云似熊而長頸似馬  [肆-聿+尾]  高脚猛憨多力能拔木關西名猳憨音呼濫反猳音加)  。

[0764b20]  羯吒私  (此愛之別名也)  。

[0764b21]  茅廬  (力居反寄止曰廬別舍也黃帝為廬所以避寒暑也春秋云冬夏居之)  。

[0764b22]  鍵南  (渠偃反舊云伽訶那此云堅厚至第四七日肉團方堅厚也)  。

[0764b23]  閟歰  (鄙  [〦/異]  反詩云我思不閟傳曰閟閉也亦不從也下作濇同所立反謂不滑也字從四止二倒二正即不通字意)  。

[0764b24]  醫者  (於其反說文治病工也醫之性得酒而使藥非酒不散故字從酉殹疷人聲也殹於奚反或作毉二形並俗字  也)  。

[0764c02]  嬰兒  (於盈反三蒼女曰嬰男曰兒釋名云人始生曰嬰兒胷前曰嬰抱之嬰前而亂養之故謂兒也)  。

[0764c03]  睒未梨  (式染反滑草也用之洗手甚滑澤也)  。

[0764c04]  潰爛  (古文殨同胡對反蒼頡篇潰旁決也說文潰漏也)  。

[0764c05]  叵觀  (普我反三蒼云叵不可也反正為受反可為叵皆字意)  。

[0764c06]  為述  (脣聿反孔子曰述修也案述訓其義理也爾疋述修也修行也)  。

[0764c07]  涕淚  (他禮反詩云涕泗滂沱泣也自鼻曰涕自目曰淚廣疋涕泣淚也)  。

[0764c08]  離繫  (亦云不繫梵言尼  [乳-孚+卓]  亦泥揵連其外道拔髮露形無所貯畜以手乞食隨得即噉也)  。

[0764c09]  播輸鉢多  (補賀反亦作波輸此是塗灰外道遍身塗灰髮即有剃不剃衣纔蔽形但非赤色為異耳奉事  魔  [酉*益]  首羅天者也)  。

[0764c11]  般利伐羅勺迦  (亦言  [(乞-乙+其)*欠]  利波羅闍迦此云普行事那羅延天頂留少髮餘盡剃去內衣在體纔  蔽形醜其衣染似赤土之色)
。

第十卷

[0764c14]  龍鎮  (知陣反又音  珎  說文鎮壓也亦安也廣疋鎮重也)  。

[0764c15]  部多  (已生義含多解故仍置本名)  。

[0764c16]  飢饉  (古文作  [飢-几+(前-刖+止)]  又作饑同几冶反爾疋云穀不熟為飢蔬不熟為饉案凡草木可食通名蔬蔬菜也)  。

[0764c17]  洋銅  (以章反謂煑之消爛洋洋然也三蒼洋大水貌也字略作煬釋金也)  。

[0764c18]  贍部  (時焰反樹名也舊經中或作剡浮或作閻浮皆訛)  。

[0764c19]  炎石  (于廉反詩云赫赫炎炎傳曰炎熱也)  。

[0764c20]  三灾  (  籀  文作災又作烖  [打-丁+火]  二形同宰財反灾傷也案凡害傷人者皆曰灾又天反時曰灾灾亦病也)  。

[0764c21]  沐浴  (亾卜反說文濯髮曰沐洒身曰浴也)  。

[0764c22]  埃塵  (烏來反蒼頡篇埃謂風揚塵也)  。

[0764c23]  性  [(耜-耒)*頁*(耜-耒)]  (許驕反嚻讙也謂讙譁不靜之貌是也)  。

第十一卷

[0765a01]  踰繕那  (市戰反此云合也應也計應合爾許度量同此方驛也自古聖王一曰行也案西國繕那亦有大小
或三十里昔來皆取四十里為定舊經論中或作踰闍那或作由延亦作由旬或云俞句皆訛略也)  。

[0765a03]  諾健那  (謂露身大力神名也)  。

[0765a04]  如篅  (蒼頡篇作圌同市緣反圓倉也說文判竹圓以盛穀者也江南行此音又作上仙反中國行此音也)  。

[0765a05]  摶繫  (徒桓反摶圓也厚也廣疋摶著也摶之令相著也)  。

[0765a06]  蘇迷盧  (此云妙高山亦言好光山舊言須彌或云須彌樓皆訛也)  。

[0765a07]  喻健達羅  (舊言由乹陁羅山此云持雙山言此山峯有二隴道因以名之也)  。

[0765a08]  伊沙馱羅  (舊言伊沙陁羅此云自在持亦言持軸言此山多有諸峯形如車軸故以名也)  。

[0765a09]  揭地洛迦  (去謁反此云擔山木言此山寶樹形若擔山木遂以名之)  。

[0765a10]  蘇達梨舍那  (此云善見言此山端嚴繡麗見之稱善則以名焉)  。

[0765a11]  頞溼縛羯拏  (烏葛反此云馬耳言此山峯形如馬耳因則名之)  。

[0765a12]  毘那怛迦  (都達反此云有障礙神有一鬼神人形象頭凡見他事皆為障礙此之山峯似彼神頭故  以名也)  。

[0765a14]  尼民達羅  (舊言尼民陀羅此云地持山又魚名也言海中有魚名民達羅此山峯似彼魚頭故復名之)  。

[0765a15]  吠瑠璃  (扶廢反舊言鞞  [?*周]  利夜亦言鞞頭梨也或云毗瑠璃亦作鞞瑠璃皆梵音說轉也從山為名鞞頭梨
也山出此寶謂遠山寶遠山即是蘇迷盧山也此寶青色一切寶皆不可壞亦非煙焰所能鎔鑄唯鬼神有通力者能破  之為物或云是金翅鳥夘殼即是此寶鬼神破之以賣典人也)  。

[0765a18]  舍搋州  (勅佳反)  。

[0765a19]  矩拉婆洲  (俱禹反下盧答反)  。

[0765a20]  羅剎娑  (或言阿落剎娑是惡鬼之通名也又云囉叉娑此云護者若女即名羅又私舊云羅剎訛略)  。

[0765a21]  從廣  (足容反小爾疋袤從長也韓詩傳曰南北曰從東西曰橫是也)  。

[0765a22]  殑伽河  (其昇反諸經論中或作恒河或言恒伽河亦云恒迦河或作強伽河皆訛也此河從無熱惱池東向
象口而出流人東海舊譯云天堂來以彼外書云本人磨  [酉*益]  [巢-果+(一/自)]  羅天頂耳中出流在地上以此天化身在雪山頂故作
是說見從高處而來故云天堂來也)  。

[0765b01]  信度河  (舊言辛頭河此云驗河從池南面銀牛口中流出還入南海也)  。

[0765b02]  徙多河  (斯爾反或言私多或云悉陁亦言私河皆梵音之差也此云冷河從無熱惱池西面瑠璃馬口而  出流入西海即是此國大河之源其派流之小河也)
。

[0765b04]  縛蒭河  (舊言愽叉或作薄叉亦云婆叉河皆一也此云青河從池北面頗梨師子口中流出人北海即此  黃河俱是也)  。

[0765b06]  煻煨  (徒郎反下烏迴反通俗文熱灰謂之煻煨也)  。

[0765b07]  阿鼻旨  (諸以反或言阿毗至亦云阿毘地獄或言阿鼻地獄一義也此云無間無間有二一身無間二受苦  無間)  。

[0765b09]  娘矩吒  (女良反下俱禹反此云糞屎蟲有  [此/束]  如針亦名針口蟲穿骨食髓者也)  。

[0765b10]  [此/朿]  利  (子累反廣疋  [比/束]  口也方言  [此/束]  鳥喙也)  。

[0765b11]  [口*(一/巾)]  食  (古文  [口*集]  子立反又作唼同子盍反通俗文人口曰  [口*(一/巾)]  又蟲食曰唼)  。

[0765b12]  銛利  (私廉反廣正銛籤利也謂刀銳曰銛也)  。

[0765b13]  探喙  (他含反說文手遠取曰探探摸也)  。

[0765b14]  鐵仗  (治亮反執持名仗謂兵器之惣名也刀矟杵棒等皆是也)  。

[0765b15]  刀槍  (千羊反蒼頡解詁云木兩頭尖銳曰槍說文槍歫也)  。

[0765b16]  禦捍  (古文敔同魚舉反小爾疋禦抗也禦當也爾疋禦禁也謂未有而預備之也字從示下又作扞同胡且反說文  捍止也  [藪-婁+(止/回)]
也亦衛也)  。

[0765b18]  適被  (三蒼古文作這同之赤尸亦二反適近也始也圭也)  。

[0765b19]  尼剌  (洛割反此云裂言身皰裂也)  。

[0765b20]  頞哳吒  (烏曷反下陟黠反此從聲為名也)  。

[0765b21]  [榷-木+月]  [榷-木+月]  婆  (呼名反此皆從受苦之聲為名也)  。

[0765b22]  支派  (普解反水分流曰派說文水之派別也爾疋水自汾出名派)  。

[0765b23]  俱盧舍  (諸經中或作勾盧舍或作拘樓賖亦作拘屢舍皆梵音輕重也謂大牛鳴音聲聞五里又云五百弓
人俱盧為一踰繕那即四十里古者聖王一曰所行也)  。

[0765c01]  稼穡  (加暇反下所力反字林種曰稼收曰穡說文禾之秀實曰稼一曰在野曰稼也)  。

[0765c02]  層級  (字恒反下居及反說文層重屋也亦累也級謂階次也)  。

[0765c03]  封邑  (甫逢反起土為界封爵也周禮四井為邑方二里也凡邑有宗庿先君之主曰都無曰社)  。

[0765c04]  姤羅綿  (丁固反舊言兜羅綿也)  。

[0765c05]  角勝  (古文斠同古卓反角比量也禮記習射御角力廣疋角量也角試也說文角平斗斛也並單作角或作捔此古  文粗字音在古反桶猶略也)  。

[0765c07]  芬馥  (敫雲反下扶福反方言芬和也謂芬香和調也字林馥香氣)  。

[0765c08]  擁遏  (烏割反蒼頡篇遏遮也爾疋遏止也今謂逆相止之為遏也)  。

[0765c09]  笑視  (私妙反字林笑喜也字從竹犬為樂器君子樂然後笑又作咲俗字也)  。

[0765c10]  印度  (於振反下徒故反或言天竺或云身毒或作賢豆皆訛也正言印度印度名月月有千名斯一稱也良以彼土
聖賢相繼開悟群生如月照臨因以名也一說云賢豆本名因陁羅婆他那此云主處主謂天帝也當以天帝所以護  故世久号也)  。

[0765c13]  婆訶麻婆訶  (此言  [竺-二+(乇-一+凵)]  或云篅麻即胡麻也  [竺-二+(乇-一+凵)]  音徒損反)  。

[0765c14]  佉離  (此云一斛謂十斗也)  。

第十二卷

[0765c16]  洲渚  (之與反爾疋水中可居曰洲小洲曰渚洲謂水中有平地可居者也釋名云洲聚也人及鳥獸所聚息處也)  。

[0765c17]  焚燎  (古文撩同力照反燎謂放火也火田為燎也說文燎燒田也)  。

[0765c18]  灰燼  (又作  [盡-皿+火]  同似進反說文火之餘木曰燼小爾正燼餘也)  。

[0765c19]  僧企  (袪豉反言無央數舊言阿僧祇訛也)  。

[0765c20]  嗢蹭  (烏沒反下七鄧反)  。

[0765c21]  婆喝  (呼葛反)  。

[0765c22]  [酉*益]  都  (虛奚反)  。

[0765c23]  拈筏  (乃兼反)  。

[0765c24]  邏攙  (叉監反)  。

[0766a01]  麟角  (理真反仁獸也爾疋麟麏身牛尾一角言角者其角頭有肉)  。

[0766a02]  臣僚  (又作寮同力彫反爾疋官寮也同官為僚也)  。

[0766a03]  喬荅摩  (借音渠高反姓也喬猶瞿之轉也此有三義一云日種二云牛糞種三塗土種也舊云瞿曇略也)  。

[0766a04]  鬱馥  (於勿反下扶福反爾疋鬱氣也鬱然香氣盛出也)  。

[0766a05]  猖狂  (齒陽反謂變易情性也亦狂騃也莊子猖狂妄行也)  。

[0766a06]  詮量  (又作  [歹*全]  同七泉反廣疋稱謂之銓言知輕重也漢書應邵曰鈴稱衡也量升斛也)  。

[0766a07]  貧匱  (渠愧反無財曰貧乏財曰匱亦竭也)  。

[0766a08]  輟其  (丁劣反輟止也爾疋輟已也)  。

[0766a09]  訶梨怛雞  (舊言呵梨勒翻為天主持來此果堪為藥分功用極多如此土人叅石斛等也)  。

[0766a10]  殷淨  (於斤反詩云殷其盈矣傳曰殷眾也殷大也)  。

[0766a11]  霖  [泳-永+(瑤-王)]  (力金反左傳雨自三日以上為霖爾疋久雨謂之  [泳-永+(瑤-王)]  [泳-永+(瑤-王)]
謂之霖)  。

[0766a12]  翳目  (一計反韻集云目障病也說文作瞖目病生翳也)  。

第十三卷

[0766a14]  鬱金  (此是樹名出  [罽-厂]  賓國其花黃色取花安置一處待爛壓取汁以物和之為香花粕猶有香氣亦用為香花也)  。

[0766a15]  火  [火*曹]  (祖勞反字林  [火*曹]  燒木焦也說文  [火*曹]  焦也)  。

[0766a16]  寐覺  (上庇反寐眠熟也國語獻公寢而不寐是也亦臥也)  。

[0766a17]  隄塘  (古文陡同都奚反下徒即反說文隄  [阿-可+唐]  也爾疋隄謂之梁李巡曰隄防也障也漢書無隄之與韋昭曰積土為  封限也)  。

[0766a19]  心栽  (子來反栽植也今時名草水植曰栽也)  。

[0766a20]  痼疾  (又作  [序-予+古]  固古護反久病也說文痼病也)  。

第十四卷

[0766a22]  正學  (梵言式叉摩那謂二歲學戒者也)  。

[0766a23]  或  [起-巳+危]  (求累反今江南謂屈膝立為  [跳-兆+張]  [起-巳+(危-(夗-夕)+巳)]  中國人言胡跽音其止反胡音護
[跳-兆+張]  音文羊反禮記授立不  [起-巳+(危-(夗-夕)+巳)]  作跪借字耳)  。

[0766a24]  制多  (舊言支提或言脂帝浮圖皆訛也此翻應名可供養處佛涅槃處生處說法處悉名制多皆須供養恭敬)  。

[0766b01]  娶妻  (七句反取也詩云取妻如之何傳曰娶取婦也)  。

[0766b02]  療病  (說文作  [病-丙+樂]  同力照反三蒼尞治病也)  。

[0766b03]  窣羅迷麗耶末陁  (  [宋-木+卒]  音蘇沒反  [宋-木+卒]  羅米酒也迷麗耶謂根莖花  [芸/木]  雜酒也末陀謂葡萄酒)
。

第十五卷

[0766b05]  屠羊  (達胡反說文屠割也廣疋屠壞也案屠分割牲肉也)  。

[0766b06]  魁膾  (苦迴反下古外反魁師也有也膾切肉也主殺人者也或有作儈音膾聲類儈合市人儈非此義也)  。

[0766b07]  罝弶  (古文  [羅-隹+且]  [箎-儿+旦]  二形同子邪反下渠亮反爾疋兔  [(ㄇ@人)/古]
謂之罝郭璞曰罝遮也遮取兔也韻集云施罻於道曰弶今  [田*丈]  獵家施弶以取鳥獸者其形似弓也)  。

[0766b09]  典  [利-禾+井]  伐  (又作  [敲-高+(曲/八)]  同丁繭反廣雅典主也下胡經反形罸罪也昜曰  [利-禾+并]  法也井為
[利-禾+并]  法也春秋元命苞曰  [利-禾+并]  字  從刀從井井以飲人人入井爭水陷於泉以刀守之割其情欲人有畏慎以全身命也故字從刀從井)  。

[0766b11]  凶勃  (又作兇同許恭反下古文誖愂二形同蒲沒補憒二反又  [暴-日+曲]  也  [〦/兇]  惡也悖乱也亦逆也)  。

[0766b12]  乞匃  (古艾反蒼頡篇乞行請求也字體從人從上言人亡財物則行求匃也)  。

[0766b13]  毘訶羅  (亦言鼻訶羅此云遊謂僧遊履處也此土以寺代之)  。

[0766b14]  准陁  (止尹反此云妙義舊言純陁訛也)  。

[0766b15]  難愈  (古文  [序-予+俞]  同臾乳反說文瘉病瘳也方言差愈瘳音丑游反)  。

[0766b16]  陶家  (又作匋同大勞反又或借音遙史記陶瓦器也蒼頡篇陶作瓦家也舜始為陶于河濱是也案西域地多卑溼  不得穿窯但累杯器露燒之耳窯音姚)
。

[0766b18]  鹹鹵  (胡緘反力古反說文鹵謂西方鹹地也确薄之地也天生曰鹵人生曰鹽鹽在東方鹵在西方釋名云地不生  曰鹵字故從西省下象鹽形也)  。

[0766b20]  坑穽  (古文阱  [共-八+水]  二形同才性反說文大  [阿-可+(采-木+回)]  也蒼頡篇穽謂掘地為坑張禽獸者也)  。

第十六卷

[0766b22]  [捐-口+左]  觸  (初委反楕摸也通俗又捫摸曰  [捐-口+左]  有作揣初委都果二反廣  [足-口+一]  揣試也量也)  。

[0766b23]  養飤  (辭恣反廣疋萎飤也蒼頡篇飤飽也謂以飲食設供於人曰飤故字從人萎於偽反或作餉俗字也)  。

[0766b24]  祈請  (渠衣反廣疋曰祈求也爾雅祈告也)  。

[0766c01]  猜阻  (古文  [月*哉]  猜二形今作  [怡-台+米]  同  [夕/鹿]  來反猜疑也廣疋猜懼也)  。

[0766c02]  波剌私  (闌葛反亦言波斯或云波斯國名也臨近西海最饒奇寶諸國賣人皆取其貨斯以龍威殊力古者  推焉耳)  。

[0766c04]  尼延底  (此言深人義貪之異名也窮極無猒故以名之也)  。

[0766c05]  布灑他  (所解反此云增長謂半月叉磨增長戒根也叉磨此云忍謂容恕我罪也舊言懺者訛也或  云逋沙比亦云布薩皆訛略也)  。

[0766c07]  佞歌  (奴定反佞謟媚也說文巧媚高材曰侫又偽善曰侫字從女從仁論語惡夫侫者此即從女人義左傳寡人不  侫不能事父兄此則從仁之義)  。

[0766c09]  毀呰  (古文呰  [此*欠]  二形同子爾反說文呰呵也禮記呰者莫不知禮之所生鄭玄曰口毀曰  [此/曰]  也)  。

[0766c10]  倡伎  (齒楊反下渠綺反說文倡樂也三蒼倡俳也伎謂藝能也)  。

[0766c11]  祠祀  (似茲反下徐理反爾疋桐祭也又天祭曰祠地祭曰祀)  。

第十七卷

[0766c13]  替善  (他計反爾疋替廢也止也替滅也謂絁也)  。

[0766c14]  布剌拏  (洛割反或作補剌拏此云蒲舊言富蘭那)  。

[0766c15]  [怡-台+龍]  戾  (經中或作籠同力董反三蒼作  [彳*戾]  同力計反很戾也謂很戾剛強也)  。

[0766c16]  乖穆  (又作睦同莫穀反睦和也爾疋睦敬也厚也)  。

[0766c17]  磽确  (苦交反下胡角苦角二反孟子曰磽确薄  [塉-月+日]  地也通俗文云物堅鞕謂之磽确地堅則不冝五穀也)  。

[0766c18]  果辢  (字苑作萩同盧葛反通俗文辛甚曰辢江南言辢中國言辛也)  。

[0766c19]  後填  (古文窴同徒堅反廣疋填塞也)  。

第十八卷

[0766c21]  後皰  (又作靤同捕孝反小腫起也說文皰面生氣也)  。

[0766c22]  溫誦  (烏昆反論語溫故而知新何晏曰溫尋也鄭玄注禮記云後時習之謂之溫溫煗也取其義矣皆文曰誦也)  。

[0766c23]  三罰  (扶發反罪之小者曰  [罩-卓+則]  罰亦折伏也)  。

[0766c24]  大娑羅  (樹名也是大富貴家義也案西國大官貴大富兒弟昏呼為娑羅也)  。

[0767a01]  荷負  (文作拘何二形同胡歌胡可二反小爾疋苟揭擔也荷任也)  。

[0767a02]  被析  (恩歷反析分也字從斤分木為斤今俗作析皆從片也)  。

[0767a03]  底沙  (丁禮反舊言弗沙此云明也)  。

[0767a04]  赫弈  (呼格反下餘石反小爾疋作赫燡明也廣疋赫奕盛明也字從大燡音亦也)  。

[0767a05]  末度迦果  (謨鉢反舊云摩頭此言美果也)  。

[0767a06]  賃婆果  (女鴉反形如此土苦棟樹也棟音方見反)  。

[0767a07]  馱都  (徒餓反謂堅實也亦如來體骨舍利之異名耳)  。

第十九卷

[0767a09]  藹羅筏拏  (烏  [卄/又]  反舊名伊羅鉢多羅亦云嘌羅鉢多羅伊羅此云香鉢多羅此云  [芸/木]  名香  [芸/木]  象也)
。

第二十卷

[0767a11]  姬媵  (居疑反下餘證反漢書文帝母薄姬如淳曰姬眾妾之總名也姬亦女官也袟比二千石位次婕好下左
傳以媵萊穆公姬杜預曰送女曰媵媵送也寄也公羊傳曰媵者何諸侯一國則二國媵之以姪娣從釋名云姪娣曰媵  媵承也承事適他也今三品曰姬五品曰媵是也)  。

[0767a14]  纏壓  (周成難字作  [穴/甲]  [穴/甲]  拶也同於甲反蒼頡篇云壓鎮也笮也拶音祖曷反)  。

[0767a15]  涌泛  (今作氾同敷釰反廣疋泛泛浮貌也亦駛疾也)  。

[0767a16]  漂激  (疋遙反下古狄反浮吹曰漂流急曰激漂亦搖蕩也)  。

第二十一卷

[0767a18]  尤重  (有周反尤甚也亦多也異也過也)  。

[0767a19]  防邏  (力賀反戍屬韻略云邏謂循行非違也遊兵以禦  [穴/杸]  者也)  。

[0767a20]  [夢-夕+登]  瞢  (徒登反下亡登反韻集云  [夢-夕+登]  瞢失臥極也)  。

第二十二卷

[0767a22]  一睫  (說文作  [目*夾]  釋名作  [(起-巳+毛)-走+疌]  同子葉反目旁毛也山東田里間音子及反)  。

[0767a23]  有序  (古文  [阿-可+子]  同徐與反次也有次序也白虎通曰序者序長幼也)  。

[0767a24]  蓽豆  (甫蜜反人家亦種之堪食用為澡豆極佳也)  。

[0767b01]  深駛  (所吏反蒼頡篇駛疾也)  。

[0767b02]  悵望  (勅亮反說文悵望恨也)  。

[0767b03]  蟲  [月*且]  (千餘反通俗文肉中虫謂之胆三蒼蠅乳肉中曰  [月*且]  也)  。

[0767b04]  髖髀  (又作臗同苦桓苦昆二反埤蒼髖尻也廣疋臗豚也下古文  [跳-兆+卑]  同蒲米反說文股外也北人用此音又方爾反  江南行此音或作
[月*坒]  俗字也)  。

[0767b06]  一磔  (古文  [序-予+乇]  同吒格反通俗文張申曰磔廣疋張也開也)  。

[0767b07]  吠嵐婆  (力含反案舊經論中或作毗藍婆或言旋藍婆又作鞞嵐婆或作隨藍婆皆梵之楚夏耳此云迅猛  風)  。

第二十三卷

[0767b10]  循身  (古文彴同似遵反爾疋率循自也郭墣注云又為循行也循亦遍也巡歷也)  。

[0767b11]  欽重  (去金反欽敬也謚法曰威儀備悉曰欽也)  。

[0767b12]  披閱  (飲說反簡  [門@(八/允)]  也小疋云  [門@(八/允)]  具也具數於門中  [門@(八/允)]  也)  。

[0767b13]  飲光部  (梵言迦葉波迦葉此云光波此間語名飲光飲光有二義一迦葉波是上古仙人此仙人身有光明
能飲餘光令不復現此羅漢是彼種故因以名焉二此阿羅漢人身作金色常有光明以閻浮檀金為人並此阿羅漢  身光餘金人光不復現故名飲光也)  。

[0767b16]  臺觀  (徒來反下古玩反爾雅四方而高曰臺文云觀謂之臺孫炎曰宮門雙觀也釋名云觀者於上觀望也)  。

第二十四卷

[0767b18]  憺怕  (徒濫反下疋白反說文憺安也謂憺然安樂也憺亦恬靜也怕靜無為也子盧賦云怕  [前-刖+ㄅ]  無為憺  [前-刖+ㄅ]  自持也)
。

[0767b19]  憍  陳  那  (除吝反舊云憍陳如訛也云火器是性阿若是名亦云初智以其最初悟無而得智本願也)  。

[0767b20]  唯目  (莫鹿反目謂紀錄也亦條目也)  。

第二十五卷

[0767b22]  楷定  (口駭反廣疋揩模品式法也)  。

[0767b23]  雖蹶  (又作  [跳-兆+闕]  同居月巨月二反說文蹶僵也仰臥也)  。

第二十六卷

[0767c01]  金礦  (古文研同古猛反說文礦銅璞也)  。

[0767c02]  登祚  (徂故反祚位也國語云天地之所祚賈逵曰祚祿也)  。

第二十七卷

[0767c04]  那羅延  (那羅此云為人延那此云生本謂人生本即是大梵王也外道謂一切人皆從梵王生故名人生本  也)  。

[0767c06]  蟠結  (蒲寒反禮記而蟠干地鄭玄曰蟠委也廣疋蟠曲也  [廷-壬+(同-(一/口)+巳)]  也方言未昇天龍曰蟠龍是也)  。

[0767c07]  健馱梨  (持咒女名也從國為名此女聲呼之男聲健  [馬*犬]  羅國也)  。

[0767c08]  伊剎尼  (叉黠反此云占相觀察也)  。

[0767c09]  曼駄多  (莫盤反此云我養則頂生王之名也)  。

第二十八卷

[0767c11]  阿笈摩  (渠輒反此云教法示言傳謂鹿轉傳來相教授也)  。

第二十九卷

[0767c13]  怨讎  (視由反增惡怨憾曰讎讎對也爾疋讎  [匚@人]  也春秋怨偶曰讎是也)  。

[0767c14]  青瘀  (於慮反說文瘀積血也廣疋瘀病也)  。

[0767c15]  由鄙  (悲美反鄙惡也廣雅鄙恥羞愧也)  。

[0767c16]  依怙  (胡故反爾疋怙恃也韓詩無父曰何怙怙賴也)  。

[0767c17]  爾焰  (余瞻反此云所知舊作尒炎一也)  。

[0767c18]  確陳  (埤蒼作槁又作碢同苦學反廣疋云確猶堅鞕牢固)  。

[0767c19]  儒童  (而俱反說文儒柔也謂柔輭也童幼也謂幼少也梵言摩納縛迦也)  。

[0767c20]  頻毘婆羅  (或言頻婆娑羅亦云蓱沙王一也此云顏色端正或云色像殊妙又頻婆是刻木彩畫等形像  苾蒭從此名)  。

[0767c22]  婆柁梨  (徒我反是西方一類小棗名也是苾蒭從此為名也)  。

第三十卷

[0767c24]  頗勒具那  (普何反此十二月星名也是人比為名也)  。

[0768a01]  伐蹉  (  [夕/鹿]  何反舊言婆羅則婆羅門姓也)  。

[0768a02]  如牝  (毗忍反說文畜母也雌曰牝詩曰雉鳴求其牝非但畜也)  。

[0768a03]  嗢底迦  (鳥沒反下借音丁履反人名也)  。

[0768a04]  制怛羅  (都達反人名也此正月星名西國立名多此也)  。

[0768a05]  普莎訶  (蘇和反普咒聲也莎訶此云善說也)  。

[0768a06]  拘  [打-丁+緣]  (俱禹反下以專反廣疋云似橘而大如飯  [卄/旅]  可以浣濯漚  [甚-匹+(岡-山+十)]
紵也今出番禹以南縷切蜜漬為粽食之隹  [竺-二+旅]  音  潘綜音桑咸反)  。

[0768a08]  紫礦  (古猛反謂波羅奢樹汁也其色甚赤用染皮  [疊*毛]  也其樹至大名氈叔迦一花大如斗極赤  [芸/木]  至堅肕
[(商-口)/貝]  人縫以  為袋者也肕音刃)  。

[0768a10]  時瓤  (汝良反如爪瓠中瓤瓣也瓣音蒲莧反)  。

一切經音義卷第七十

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
