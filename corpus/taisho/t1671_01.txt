福蓋正行所集經卷第一
龍樹菩薩集

西天譯經三藏朝散大夫  試鴻臚卿宣梵大師賜紫  沙門臣日稱等奉　詔譯

稽首禮諸佛　　及菩薩聖眾  
能以淨智眼　　普導於群有  
帝釋具千眼　　大自在三目  
及日月光明　　皆不能遍照  
那羅延二目　　變現諸色像  
降伏阿修羅　　恃憍慢嗔恚  
唯佛具智光　　滅惡除積暗  
如以孔雀尾　　拂除諸垢毒  
如來大丈夫　　頂舒白毫相  
七匝右成螺　　潤澤極可愛  
日月世燈明　　隱蔽皆不現  
諸天及世人　　咸供養稱讚

[0719b12]  聞是說已。欲何所作。當於佛言。尊重愛樂。彼  智光明。如燈遠照。能破愚癡翳障黑暗。是  故開示佛之智眼。猶如大雲。能注甘雨。如秋
滿月。能除熱惱。畢竟任持諸佛正法。增長  一切佛之智慧。決定成就根力覺支。息除業  惑二種風浪。不為愛河之所沒溺。乘正法船。
至於彼岸。於施等行。應善修作。以諸珍寶。  持用布施。壞貪過失。增益義利。樂持淨戒。讀  誦經典。如是作已。汝諸比丘。於其福蓋。速得  圓滿。

[0719b22]  如佛所說。於十善業。何不修作。心為貪使。猶  如僮僕。身著快樂。不悟無常。數數追求。無有  休息。由愚癡故。而生我慢。於己財寶。慳惜守
護。諸來乞者。  [卑*頁]  面而去。未甞暫於空閑靜處。  修持淨戒。習諸禪定。如佛所說利有情行。汝  於是中。無所得也。又此財者。增長憍慢棹舉
散亂。多起憂惱。生諸怖畏。覆障善道。是散壞  法。是墮落法。是無常法。無有主宰。無所歸  趣。於前後際。俱不可得。現在少樂。剎那不
住。猶如夢境。幻化陽焰。乾闥婆城。及旋火  輪。如彼芭蕉。中無有實。如水上  沫  。須臾散  壞。愚夫不了。種種希取。以是緣故。多苦少
樂。積集一切煩惱根本。是故應當作不堅想。  作無常想。如是對治。則不為彼盜賊水火。官  吏親屬。之所侵損。亦不為彼琰魔羅王之所
吞噉。而於後世。決定成就快樂福報。由以財  施。攝諸有情。是人同彼酤牟那花。榮盛開敷。  眾所樂見。所有積集一切罪障。剎那消滅。猶
如熾火。焚其乾薪。無有遺餘。如於恒河。滌諸  垢染。悉得清淨。如摩尼寶。隨意成就諸來乞  者。皆使滿足。咸共稱讚。是所依止。作勝吉
祥。真實功德。美名遐布。離諸過患。壽命長  遠。廣修梵行。則能破壞貪恚癡毒。邪見等咎。  乘功德乘。永無墮落。若染污心耽著欲境。造
黑業已。如誐摩那娑羅天子速疾遷謝。當知  女人。惡露可厭。愚癡有情。爭競貪著。是著  欲者。如彼渴人。飲其醎水。心無止足。如斷
木根。不久枯槁。如山瀑流。不可隄障。如處  蛇窟。為彼侵螫。如熱鐵團。觸生苦惱。如食  毒果。後必為損。如草泫露。不得久停。如空
浮雲。倏忽散滅。如沙為城。當亟摧毀。如坏  為器。體非堅牢。如帝釋弓。不久隱沒。如乘  破車。動即顛覆。猶如網羅。觸則為縛。一切
災難。以為伴侶。是故正士應當捨離。

[0719c27]  又世尊言。若於五欲。不生貪著。現前獲得  無量樂報。彼則能截煩惱瀑流。乘正法船。能  到彼岸。我於三大阿僧祇劫。積集福行。始能
獲得豐義味辯。為諸眾生。平等開示。汝等當  詣空閑靜處。於我所說。研究思擇。如於乳中。  求酥酪醍醐。如是知已。積集法財。及清淨物。
以用布施。又諸如來。已出三界煩惱淤泥。成  就清淨無漏勝德。方便開示知足之法。如勝  園林。居者清涼。離諸熱惱。善修是行。得生
梵天。我於是處。一切煩惱。不能動亂。一切  怖畏。皆悉斷除。以是緣故。破壞輪迴。得成  正覺。

[0720a10]  又諸如來。大悲相應。善能降伏一切外道。以  清淨智。觀察揀擇。以柔軟言。攝受教誨。施  以無畏。為說正法。令生信解。破壞魔網。於
佛法中。心得安住。是大丈夫。能師子吼。如大  龍象。威德特尊。興大雲雷。注甘露雨。無漏戒  定。妙香薰修。諸有所作。皆不唐捐。為諸眾
生。宣說法要。離諸很惱。令眾悅豫。如劫波  樹。敷柔軟花。最上法藥。蠲除心垢。

[0720a18]  如世尊說。持淨戒者。則有善法。離諸憂怖。得  安隱樂。能越苦海。到於彼岸。善破四魔。所語  天魔。蘊魔。死魔。及煩惱魔。是人則能吹大法
螺。擊大法鼓。燃大法炬。心淨歡喜。利益一切。  教化天人。為作佛事。又諸如來。無量劫中。  積功累德。修習智慧。而能成就無礙辯才。四
無所畏。十種智力。方便通達菩提分法。能以  智箭。破諸魔怨。現證如是諸功德已。於三界  中。最為第一。為諸有情。作大慈父。

[0720a27]  又諸如來。由具十種殊勝智力。化諸外道。而  為弟子。於佛智戒。深生樂欲。最初證聖。曰憍  陳如。能決愚癡暗鈍瞖膜。於正法中。最為殊
特。曰摩訶迦葉。優樓頻螺迦葉。於梵志中。  為其上首。服佛法藥。愈煩惱病。曰尊者舍利  子。能以智鉤。制心狂象。有大神力。曰大目
乾連。具修勝行。躡正法梯。安處清淨解脫  樓閣。謂阿  㝹  樓馱。賓頭盧。頗羅墮闍。摩訶俱  絺羅。阿難陀等。又能化度頻婆娑羅王。於佛
法中。深生信解。尊重恭敬。為佛弟子。是諸聖  者。皆以智斧。伐緣生樹。離諸妄念。希一切  智。捨外道見。伏除我慢。悉能成就一切功  德。

[0720b11]  若於四大毒蛇。五蘊空聚。妄為主宰。則無解  脫。當以慧劍。而斷裂之。又智眼觀六處境界。  猶如冤賊。十二處等。猶如叢棘。善入解者。
不為內外煩惱爁焰之所燒逼。是人則為善  持淨戒。住忍辱地。得念處分。具智光明。破無  明暗。彼則能飲八聖道水。復能開發菩提分
花。是能超越三世樓閣。斷諸有結。入智慧海。  於菩提場。結  加  趺坐。善住四禪無漏勝定。受  用一切無上法樂。

[0720b20]  又諸愚夫。壞善法分。樂著世間五欲境界。如  風觸露。不能長久漂流苦海。不得解脫。見法  橋梁。捨而遠去。

[0720b23]  如經中說。昔婆羅門有一長者。欲以利劍。害  彼女人。忽覩如來。高聲唱言。願佛救度。即得  解脫。又如央崛摩羅。欲害母等。又能降伏長
爪梵志。起大我慢。令入佛法。飡正法味。亦  令一切愚癡之人。聞是說已。捨除憍慢。亦如  惡龍。心懷熱惱吐猛毒氣。損傷苗稼。又如夜
叉以惡眼視百千眾生。而為損害。如眾商人。  沒於大海。為底彌魚。欲即吞噉。如是恐怖。  諸惡險難。唯除如來能為救度。又如日月怖
阿修羅。帝釋天主怖墮惡道。梵王異執。計我  為常。諸如是等。不真實見。輪迴往來。受諸逼  迫。使聞正法。咸得悟解。飲解脫味。破無明  [聲-耳+卵]
。彼智光明。如月清淨。是故當於如來言  教。深生尊重。親近法師。樂聞正法。究真實  義。如教奉行。彼外道教。是輪迴法。諸有智  者。當善思之。

[0720c10]  又牟尼尊。說甘露法。為智光明。破諸癡暗。  如處高峯。俯視群物。積聚非法。如堆糞壤。當  以智鍤。而屏去之。摧諸魔怨。破諸異論。令
入解已。發生智心。皆得遣除身心熱惱。一切  罪惡。皆得消殄。彼牟尼言。如蓋廣蔭。蔽煩惱  日。而獲清涼。若能彩畫造作佛像。以香花鬘。
隨分供養。乃為生天之階漸也。依佛言故。所  有業障。剎那清淨。禪定解脫。皆得現前。非如  外道。一生虛擲。無所修作。起邪妄見。依恒河
水。洗求解脫。如是知已。應當勇猛越魔境界。  執持慧劍。破煩惱賊。壞生死輪。裂纏蓋網。具  淨智眼。滅諸癡暗。息貪愛心。降嗔毒蛇。斷諸
邪見。摧我慢山。於佛生處。愛樂尊重。散娑羅  花。而為供養。如意所求。皆得成就。離諸毀  謗。解脫諸怖。安住諸佛真實正理。離生滅相。
得寂靜樂。應當一心樂欲聞法。

[0720c26]  如是我聞。一時佛住舍衛城。祇樹給孤獨園。  是時眾會。有二外道。曰迦毘羅大仙。烏嚧迦  大仙。捨本邪見。入解佛智。善除癡暗。能越苦
海。作是思惟。云何如來成就清淨廣大福蓋  功德乃爾。殊妙色相。如鎔真金。巍巍挺特。猶  若須彌。三十二種大丈夫相。及八十種隨形
妙好。顯現分明。端嚴無匹。一切塵垢。所不  能染。現丈六身。光明晃耀。盡虛空界。若幽若  顯。無不遍矚。目如廣大青蓮花葉。眉間毫相。
如秋滿月。其面光澤。微妙可愛。髮紺青色。如  孔雀尾。頂相平滿。如天帝蓋。清淨肉髻。如摩  尼寶。舉身金光。燦然相照。一切眾生之所樂
見。譬如群蜂採妙花香。一一相好。觀無厭足。  如春開發拘蘇摩花。是時如來。如彼外道心  之所念。以淨智眼。觀彼無量無邊世界一切
眾生。生大憐愍。而告之曰。汝善男子。我於  三大阿僧祇劫。修習無量清淨正行。積集廣  大無邊福智。非以少因。而能獲得。安住無盡
功德寶藏。以大悲心。決定拔濟無量百千地  獄眾生。離冤親想。咸令息苦。

福蓋正行所集經卷第一

* * *

【經文資訊】大正藏第 32 冊 No. 1671 福蓋正行所集經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
