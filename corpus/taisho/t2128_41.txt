一切經音義卷第四十一
翻經沙門慧琳撰

大乘理趣六波羅蜜多經序

御製

[0574b16]  大朴  (普剝反俗字也正作樸王弼曰樸真也真猶氣象未分也聲類云凡物未彫刻曰樸說文云木素也從木菐聲  菐音卜也)  。

[0574b18]  牽  [乎-丁+ㄎ]  (企堅反廣雅牽挽也連也說文引前也從牛從冖玄聲也冖音癸營反象牛之縻也俗用從手作牽非也)  。

[0574b19]  [哭/(└@人)]  [乎-丁+ㄎ]  (桑葬反鄭注禮記云亡失曰喪說文亾也從哭亾聲俗作  [〦/(口*口)/(┌/┌/一)]
亦作喪皆非也下乎字說文云語之餘聲也從  [前-刖+ㄅ]  [必-心]  聲  [必-心]  音片蔑反)  。

[0574b21]  愛惡  (上哀代反變體俗字也賈逵注國語云愛親也古今正字云憐念也說文從旡從心作  [旡/心]  今通作愛旡音既下
烏固反顧野王云惡憎也假借字也說文從心亞聲也俗從西誤)  。

[0574b23]  寂寥  (上情歷反俗字也說文正作  [寂-又]  無人聲也從宀從戚省聲也或從言作  [諔-又]  下歷彫反說文闕古今正字  [寂-又]
寥  音深遠無人聲也從宀翏聲翏從蓼省宀音綿尗音叔從戚省也)  。

[0574b25]  俟時  (事滓反上聲俗字時所用也正從立作竢說文從來作  [來*矣]  韻詮云俟待也考聲云侯來者也俗從人作俟亦通)  。

[0574c01]  紛綸  (上芳文反廣雅紛眾多皃也亂也下律迍反易曰綸經理也宋忠注太玄經云綸絡也並形聲字也)  。

[0574c02]  流液  (上流字說文從水從  [梳-木]  [梳-木]  音吐訥反俗去點非也液音亦說文液津也從水從夜聲也)  。

[0574c03]  淺深  (千演反說文不  [深-木+((嘹-口)-(日/小))]  也從水戔聲也戔音察限反下傷任反考聲
[深-木+((嘹-口)-(日/小))]  [遽-虍+穴]  也說文從水從罙音同上今相傳從罙音  山林反說文  [深-木+((嘹-口)-(日/小))]
也亦通罙亦云竈  [宋-木+(乏-之+(犮-乂+又))]  也)  。

[0574c05]  旭日  (凶玉反考聲云旭明也說文云日旦出皃也從日從九下而質反說文太陽精象形字也)  。

[0574c06]  舛晝  (上識陵反毛詩作昇聲類作  [陛-比+舛]  日出也下竹救反考聲晝明也說文云日之出入與夜為界也從旦從聿會  意字也)  。

[0574c08]  一至  (音致假借字致亦至也)  。

[0574c09]  乂蒸  (上魚偈反孔注尚書云乂治也考聲乂息也說文芟草也從  [必-心]  從乀相交曰乂  [必-心]  音夭說文云左戾也乀音皮
密反說文右戾也下軄仍反爾雅及小雅蒸君韓詩眾也善也博雅蒸蒸孝也說文從草從灬承聲也灬音必遙反)  。

[0574c11]  罽賓  (上居乂反梵語西國名也或名罽溼彌羅或名箇溼蜜皆古譯訛略也正梵音云羯溼弭羅北印度境也)  。

[0574c12]  領袖  (上力郢反毛詩傳曰領項也莊子領錄也鄭注禮記云理也六韜云衣領也古今正字作袊今通作領從頁令
聲也頁音賢結反下囚雷反俗字也考聲云衣袂端也說文亦同從衣從岫省聲也古今作  [褒-保+(采-木+禾)]  從  [采-木+禾]  從衣亦作褎)  。

[0574c14]  翼  [(衛-(舛-夕)+(一/巾))/一/巾]
(上孕軄反孔注尚書云翼輔也毛詩傳云敬也鄭箋詩云助也杜注左傳翼輔也爾雅恭也說文翅也上從羽
異聲也下榮穢反玉弼注易云護也爾雅邊陲也郭璞云營衛守禦在外垂也說文宿衛也從韋從帀從行行列周帀曰  衛今從省作衛也)  。

[0574c17]  滌慮  (亭歷反孔注尚書滌除也說文滌洒也洒音西禮反)  。

[0574c18]  汲引  (上金立反說文引水也從水及聲也以忍反杜注左傳云引導也說文開弓也從弓從〡音曳古文從手作  [打-丁+弓]  或作弘也)  。

[0574c20]  庶憑  (下皮氷反集訓云憑託也從心馮聲說文作  [任/儿]  又去聲依儿也)  。

[0574c21]  真筌  (七緣反莊子云筌者所以取魚得魚而忘筌顧野王云捕魚竹笱也笱音狗也)  。

[0574c22]  聊因  (  [竺-二+翏]  彫反廣雅  [聇-止+(匚*║*(巨-匚))]  苟且也說文耳鳴也從耳丣聲也或作  [耳*翏]
今俗從夘作聊相承書誤非也丣音酉  [竺-二+翏]  音了)  。

[0574c23]  梗槩  (上耕杏反爾雅梗植也廣雅略箴也從木更聲也下哥礙反鄭玄注禮記云平斗斛也  [薩-產+辛]  琮注東京賦云梗
槩者不纖密也說文同鄭玄從木既聲或作概箴音針纖音息尖反)  。

大乘理趣六波羅蜜多經卷第一

[0575a02]  迦蘭多迦  (薑佉反古譯云迦蘭陀夷或云羯蘭鐸迦並訛也正梵音羯  [娕*頁]  [馬*犬]  迦大竹園名也在王舍城側
輔近南山之陰說此經之處也)  。

[0575a04]  逮得  (唐祭反鄭箋毛詩云逮及也說文從辵隶聲也隶音兊)  。

[0575a05]  阿僧企耶  (輕以反下以遮反梵語數法名也案俱舍論引解脫經云六十數中阿僧企耶第五十二數皆  以十十變名具如論說也)  。

[0575a07]  依怙  (胡古反爾雅怙恃也說文從心古聲)  。

[0575a08]  沈溺  (上池林反毛詩沈沒也說文渴也從冘冘音淫下寧歷反說文從人從水作休人沒水也從水弱聲)  。

[0575a09]  難解  (下諧戒反有音夏者非也)  。

[0575a10]  整理  (征郢反說文齊也從敕正聲也俗從止非也敕音丑力反說文敕字從束從攴攴音普卜反俗從來從力作勑  俗字也)  。

[0575a12]  無  [(甘/肉)*犬]  (伊閻反考聲云飽也樂也足也說文從犬從甘從肉)  。

[0575a13]  雙足  (上朔窓反說文從二  隹  從又又手也俗從反非也)  。

[0575a14]  恭敬  (上恭字說文從也肅也下古文心字上共聲也俗從尒非也下敬字考聲云敬慎也說文從攴苟苟音己力反)  。

[0575a15]  羈鎖  (上寄冝反王逸注楚辭云以革絡馬頭也釋名檢也所以撿持制之說文從网  [革*馬]  聲也  [革*馬]  音同或作羇下蘇果
反考聲鎻錄也廣雅連環也從金  [巢-果+貝]  聲也  [巢-果+貝]  音同上)  。

[0575a17]  [(囗@(儿/口))*月]  星  (明字說文從  [囗@(儿/口)]  [囗@(儿/口)]  音鬼永反從月  [囗@(儿/口)]
象  [穴/匆/心]  也星者五行之星也言明星者亦非每日常有明星乃是金木火土
及以水星有時近日晨朝而現占候者當知不久日出故諸經中時有明星之語佛因近日之星引此為喻言慈氏菩
薩隣於佛地也舊義云西方候夜觀三明星初觀白星次觀青星後觀赤星甚乖經意妄說也)  。

[0575a20]  帆主  (上音凡考聲云船舶上使風幔也帆主者海導師也從巾凡聲)  。

[0575a21]  洄澓  (上音回經文作古文  [?回]  字雖是正時所不用尒雅逆流而上曰泝洄郭璞曰旋流者也下音復或作洑亦水之  回旋也說文從水復聲也)
。

[0575a23]  侵害  (戚淫反蒼頡篇侵犯也說文漸也從人從帚從又又手也手持帚若掃之進曰侵今省為侵略也下何大反蒼
頡篇害賊也說文傷也從宀從口言從家中起也丰省聲也經作害俗字也丰音害古字也)  。

[0575b01]  迦嚕羅  (梵語食龍大鳥名也古云迦婁羅亦名金翅鳥或云揭路茶今文書迦嚕羅上下二字不切也正梵  云蘗嚕  [奴/糸]  [奴/糸]
音儜加反嚕音轉舌呼亦名龍惌)  。

[0575b03]  吞啗  (徒濫反說文食也從口臽聲經文作噉啖並俗字也)  。

[0575b04]  僂者  (力主反杜注左傳云上傴也僂猶背曲也廣雅身曲也說文尫也從人婁省聲或云背僂皆一義也)  。

[0575b05]  裸者  (上華瓦反避俗諱作此呼本音郎果反左傳觀其倮浴顧野王云裸者脫衣露袒也說文從衣作裸字書有從  身作躶玉篇從人作倮三體並通用也)
。

[0575b07]  堆阜  (上都雷反考聲云土之高皃也埤蒼云土聚也說文小阜也從土隹聲也經從十作準非也或作雁古字也
有作塠俗字也下扶有反吳楚音也韻英音云扶武反說文大陸也山無石曰阜古文作  [阜-(口/十)+(耜-耒)]  象形字)  。

[0575b09]  砥掌  (  [月*有]  履反杜注左傳云砥平蒼頡篇云磨礪石也說文作底柔石也從厂氐聲厂音罕)  。

[0575b10]  隘陿  (上鵶介反廣雅隘迫也亦陿也王逸注楚辭險阸傾危也或作阸說文作  [(白-日+臣)*益*(白-日+臣)]  又
[(白-日+臣)*角*(白-日+臣)]  並古字也今從省作隘阸並  正也下咸甲反顧野王云迫隘也不廣大也說文隘也從阜匧聲經從犬作狹非也)  。

[0575b12]  廛里  (直連反集訓云城市內空地也考聲云市內一畝羊為一冡市邸舍也居處也從土  [厂@黑]  聲)  。

[0575b13]  開豁  (下歡栝反廣雅豁空也大也說文作  [谷*害]  通谷也從谷害聲也上開字正體作開說文從开俗用從井訛也开音  牽)  。

[0575b15]  穢惡  (下鳥固反)  。

[0575b16]  荊棘  (兢億反考聲酸棗也說文從並朿朿音  刺  朿木  [卄/(└@人)]  也古文象形作甫)  。

[0575b17]  塵坋  (上音陳說文云鹿行揚土也從鹿從土會意字也下盆問反考聲塵猥也說文坌塵也從土分聲也)  。

[0575b18]  拘枳羅  (上音俱下  [糸*鳥]  以反梵語鳥名也此鳥性好榮茂不栖止於枯樹)  。

[0575b19]  犛牛  (音茅出西南夷及西戎亦名長髦牛也前寶積音義中已具釋也)  。

[0575b20]  犎牛  (音封山海經云南方野牛也集注尒雅云今交趾所獻亟相牛是也郭注尒雅云領上  [木*暴]  胅起如駝鞍之一邊
出合浦縣今語訛俗謂之峯牛是也  [木*暴]  音電胅音田頡反形聲字)  。

[0575b22]  焚爇  (上輔文反說文燒田也下耎拙反杜注左傳云爇燒也蒼頡篇云火然也從火蓻聲)  。

[0575b23]  戲論  (希義反尒雅戲謔也廣雅邪也考聲弄也詩傳逸豫也說文從戈  [戲-戈]  聲也  [戲-戈]  音熈  [戲-戈]
字從豆戈音古禾反省從  虛從戈作戱非也戈音與軄反謔音香約反)  。

[0575c01]  熊羆  (上許窮反毛詩惟熊惟羆說文獸也似豕山居冬蟄  [舌*氐]  足掌其掌似人名掌曰蹯蹯音煩下羆音悲尒雅羆似
熊而黃白色郭璞曰似熊而大頭長脚高猛憨多力能拔樹木也)  。

[0575c03]  虎豹  (上呼古反說文獸君也從虍虍音呼虎足似人足故下從人象形字也下包皃反說文似虎團文黑花而小於  虎從豸從包省聲豸音雉也)  。

[0575c05]  豺狼  (上牀皆反山獸也尒雅云豺狗足也說文狼屬也從豸才聲經文從犬作  [狂-王+戈]  非也案豺有二類常群行山谷不
相離大曰豺郎小曰豺奴小者先行共獵麞鹿煞己守之而不敢食以待豺郎其豺郎後至先食飽己然後豺奴啖其殘
肉故禮記月令云季秋之月霜降之日豺祭獸即其事也下洛當反說文云狼似犬銳頭白額猛獸也從犬良聲)  。

[0575c08]  野干  (或云射干射音夜司馬彪及郭璞並云野干能緣木廣志云巢於危巖高木故知非野狐也淮南名曰麻狐禪
經又云見一野狐又見野干故知二別野狐大於野干也)  。

[0575c10]  狐兔  (上音胡說文妖獸也鬼所乘而有三德其色中和小前大後死則首丘從犬從爪省聲也下土固反說文獸也  前  [奐-大+比]
象踞後點象其尾也兔頭與  [奐-大+比]  頭同故從  [奐-大+比]  省也)  。

[0575c12]  蚖蛇  (上五官反下社遮反枹朴子曰蛇類甚多唯蚖蛇中人  [宋-木+取]  急可以刀割其所螫處肉弃於地肉自沸似火
炙須臾焦盡人得活矣不割必死玄中記云蚖虵身長三四尺有四足形如守宮尋脊有針  [利-禾+矛]  如刀甚毒惡中人不逾半
日則死山海經云皮可以飾刀劒與鮫魚皮相似但鹿細異耳也)  。

[0575c15]  蝮蠍  (上芳伏反尒雅蝮虺愽三寸首大如擘郭璞注云如人擘指史記云蝮螫手則斷手惡毒虵也下軒謁
反四方通語也字從虫歇聲也經從曷非也說文云毒蟲也尾上拳有毒刺篆字象形玉篇蠆音圻介反變體字也俗名  [虫*賴]  [剌/虫]  見通俗文上  [虫*賴]
音他割反下  [剌/虫]  音郎割反  [丙/(敲-高)]  有異名不錄)  。

[0575c18]  [刀/田/火]  鼈  (鞭滅反說文水介蟲也從黽敝聲也經從魚作鱉俗字也黽音猛敝音毗袂反)  。

[0575c19]  黿鼉  (上音元說文大鱉也大者如車輪小者如盤有神力能制水族魅人而食之下唐多反山海經云江水　鼉郭  璞注云似蝪  [虫*折]
有鱗大者長文小者四五尺尾如刀生卵大如鵝卵皮繄厚可以為鼓故毛詩有鼉鼓說文水介蟲也從  黽  [咒-几+里]  聲  [咒-几+里]
音那案黿鼉二字從黽俗用下從龜者非也)  。

[0575c22]  鳳凰  (上馮諷反下音皇前寶積經及般若經音義已具釋說文神鳥也仁瑞也從鳥從皇並從几几亦聲也)  。

[0575c23]  鴛鴦  (上威園反下鳥郎反又於良反水鳥也毛詩傳匹鳥也鄭箋云言其止則為偶飛則為雙不相離也天性也)  。

[0575c24]  面皺  (側瘦反考聲云皮聚也集訓韻略字苑並云靣皺也說文玉篇字林字統文字音義古今正字桂苑等並闕文  無此字從皮芻聲俗詖訛芻音楚俱反)
。

[0576a02]  傴僂  (上於禹反下力禹反通俗文云曲脊為之傴僂說文傴僂二字竝從人形聲字經從身作軁非也)  。

[0576a03]  蘇莫遮冐  (下毛報反。說文云小兒及變夷頭衣也。從目曰聲曰音與上同文字集略從巾作  [幌-光+月]  亦同。蘇莫  遮西戎胡語也。正云
[颱-台+立]  麿遮。此戲本出西龜茲國至今由有此曲。此國渾脫大靣撥頭之類也。或作獸靣或象鬼神假
作種種靣具形狀。或以泥水霑灑行人。或持羂索搭鈎捉人為戲。每年七月初公行此戲。七日乃停。土俗相傳云常以此  法攘厭駈趁羅剎惡鬼食啗人民之災也)  。

[0576a07]  能治  (直之反考聲治理也本水名故從水台聲也)  。

[0576a08]  不楝  (姦眼反文字集略揀擇也從手東聲也說文作東分別簡之也從八從束八象八方經文作簡非本字也)  。

[0576a09]  披  [蝷-虫+言]  (上普  [塵-土+木]  反左傳披分也廣雅張也形聲字下蘇固反正體字也考聲陳說理也說文告也從言  [蝷-虫]
聲也或作  諊  [蝷-虫]  音尺說文從广广音儼從屰屰亦聲經文作  [厂@(舉-與)]  非也屰音逆也)  。

[0576a11]  那羅延  (梵語欲界天名此天多力身緣金色八臂金翅鳥王手持鬪輪及種種器仗每與阿脩羅王戰爭也)  。

[0576a12]  擒獲  (及今反考聲捉也或單作禽見蜀都賦從手禽聲說文作鈘持也從攴金聲)  。

[0576a13]  瀑河  (蒲冒反考聲猝雨也說文疾雨水又云  [涅-土+(出/大/((犀-尸)-牛+十))]  霣也從水從曰從出從廾音拱從丰丰音淊猝音
[卄/公/心]  訥反霣音云敏  反)  。

[0576a15]  循環  (隨遵反廣雅循從也說文行也從彳彳音丑尺反盾聲也盾音順經從人非也或作巡亦通下滑關反
鄭眾注周禮云環旋也廣雅環圓也何注公羊傳逵也說文肉好若一謂之環從玉睘聲)  。

[0576a17]  翳眼  (伊計反考聲瞖蔽也盍也文字集略目障也從目殹聲也或從羽作翳亦通也)  。

[0576a18]  穀  [禾*會]  (上公屋反粟麥之棇名也尒雅穀祿也說文續也從禾  [穀-禾]  聲也下苦外反字統云粗康也從禾會聲)  。

[0576a19]  滌除  (庭力反前序中已具釋)  。

[0576a20]  月蝕  (時織反李淳風云月虧於天魚腦滅於泉月豈為羸有突而毀其體乎但陰陽之氣遞相感應耳曆經云凡月  蝕暗虛之氣掩之故見  [圬-土+虛]
也易日月盈則蝕說文從虫食聲也)  。

[0576a22]  皎日  (經了反日月明白也說文從白交聲經從日誤也下而質反)  。

[0576a23]  素怛纜  (下藍啗反梵語也唐云契經古譯或云修多羅皆梵音訛轉也即十二分教文一名也)  。

[0576a24]  研覈  (上霓堅反說文研磨也從石幵聲或從手作  [挈-丰+石]  古字也下行革反韻詮考求也聲類窮也說文實也考事得其  實也從西
[身*ㄆ]  聲幵音  [硈-士+又]  賢反西音呀賈反)  。

[0576b02]  醍醐  (上音提下音胡醍醐者酥中之膏至清者名曰醍醐能治眾病形聲字也)  。

[0576b03]  迦多衍那  (上薑佉反梵語阿羅漢名也迦多姓也衍那字也舊云迦旃延或云珊地迦皆訛也)  。

[0576b04]  暗冥  (上阿紺反說文云日無光也或作闇下莫瓶反孔注尚書云冥夜也考聲幽暗也說文幽也從月六日數十六
日而月始虧幽暗也從昗冖聲也冖音覓經從具作冥非也)  。

[0576b06]  懈墮  (上革賣反考聲懈怠也賈注國語云懈倦也俗音嫁者非也前後經文懈字悉同此音下徒臥反說文不敬也  從土隋聲春秋傳曰執玉者墮也)  。

[0576b08]  船橃  (順專反船舟也方言云自關而西謂舟為船下煩韈反縛竹浮於水上謂之橃廣雅從舟作  [舟*發]  說文從木發聲
經從竹作筏俗字也諸字書並無此字)  。

[0576b10]  磧中  (青歷反廣雅磧瀨也水淺石見也案磧者邊塞沙石之地無水乏草木絕人境處也說文水渚有石也從石責  聲也)  。

[0576b12]  霈然  (滂貝反文字集略云霈大雨也形聲字說文門)  。

[0576b13]  洪澍  (上胡籠反孔注尚書洪大也下主樹反說文云時雨所澍生万物也從水尌聲)  。

[0576b14]  勉勵  (上音免說文勉亦勵也強也從力免聲也下力滯反說文勉力也從力厲聲)  。

[0576b15]  罪愆  (上摧猥反廣雅罪誅也說文犯法也古文作  [自/(┴/(ㄥ*〡*ㄙ)/┬)]  秦始皇以  [自/(┴/(ㄥ*〡*ㄙ)/┬)]
字似皇字故改從冈從非下丘焉反孔注尚書  云愆過也古作平衛宏作  [保/言]  [(彳*言*亍)/心]  並古字也時不行用也)  。

[0576b17]  毫氂  (上胡高反下力馳反案九章筭經云凡度之始初於忽為絲十絲為毫十毫為  [氂-未+牙]  說文毫  [氂-未+牙]  二字並從毛毫從
豪省  [氂-未+牙]  從  [漦-未+牙]  省皆形聲字也今經作毫  [斄-未+牙]  不明字義誤也)  。

[0576b19]  不  [打-丁+夒]  (而沼反孔注尚書  [打-丁+夒]  亂也說文煩也從手夒聲也夒音奴高反前音義從手從憂言相  [前-刖+未]
[肄-聿+余]  省不識字)  。

[0576b20]  摩抆  (聞粉反廣雅云拭也或作  [招-刀+民]  古字也)  。

[0576b21]  輕懱  (眠鼈反說文輕傷也從心蔑聲前音義從竹作篾竹皮也又從手作  [打-丁+蔑]  藥名也非經義也)  。

[0576b22]  [(土/儿/夕)*力]  辱  (力澄反杜注左傳  [處-(虍/几)+((土/儿)*力)]
侮也今經文從阜作陵丘陵字也或作淩水名亦非也)  。

[0576b23]  空壙  (廓潢反考聲空也壙原野遠皃從土經從日非也)  。

六波羅蜜多經卷第二

[0576c01]  釋提桓因  (忉利天王三十三天主即帝釋天王)  。

[0576c02]  影透  (下偷搆反俗用字也說文正體作  [起-巳+(色-巴+又)]  )  。

[0576c03]  牆壁  (上匠羊反說文云牆垣也蔽也從  [夾/回]  爿聲也經從土作墻俗字也下并覓反說文從广作癖形聲字經從土俗  字也)  。

[0576c05]  消除  (小焦反說文消盡也從水肖聲又肖字從小從肉經從金作銷鑠金也非經義)  。

[0576c06]  俱胝  (梵語西方數法名也當此國百萬之數也)  。

[0576c07]  芬  [馥-禾+黍]  (下芳伏反  [黍/日]  氣  [戊@(百-日+皿)]  皃說)  。

[0576c08]  交絡  (上交字說文云交合也互也象交形經文從糸作絞縊也上聲字甚乖經義下音洛說文及山海經皆云  遶也縊音伊弃反)  。

[0576c10]  迦遮隣底迦  (上下迦字音薑佉反底音丁以反瑞鳥名也身有  [卄/毦]  毛非常輕  [而/火]  績以為衣轉輪
聖王方御此服彼國即今見有此鳥之類毛  [夕/鹿]  不如轉輪聖王得者)  。

[0576c12]  柔耎  (下而兖反說文從而從大經有從車作軟諸字書並無此字也)  。

[0576c13]  偏袒  (下壇  [娕*頁]  反考聲袒露也去上衣露上肩也左傳鄭伯肉袒牽羊是也說文從衣旦聲  [娕*頁]  音來旱反)  。

[0576c14]  不瞚  (水閏反莊周云終日視而不瞚說文云開闔目數搖也從目寅聲也或作瞬俗字也古作  [日*申]  經從目從旬作眴
音舜非也不成字案說文眴旬並音縣眴視皃譯經者音舜殊不曉字之本源道聽而途說錯用也)  。

[0576c16]  戰慄  (下隣一反考聲懼也尒雅憂慼也說文從心票聲也)  。

[0576c17]  罣礙  (上胡瓦反說文網礙也從  [网-(ㄨ*ㄨ)+又]  從卦省聲也下五盖反儗止也)  。

[0576c18]  跏趺  (上音加下音夫結跏趺坐也)  。

[0576c19]  關塞  (上古頑反鄭注周禮云關者界上之門也說文以木橫持門戶謂之關從門  [聯-耳]  聲  [聯-耳]  音同上)  。

[0576c20]  收稅  (水芮反輕賦  [僉*殳]  春秋宣十二年初稅畝杜預曰公田之法十稅其一關津亦尒稅  [僉*殳]  民商以供用從禾兌聲也
收字從  [┴*├]  [┴*├]  音經由反)  。

[0576c22]  踊躍  (上容腫反杜注左傳踊躍跳也公羊傳上也進也說文從足甬聲經作踴俗字也下羊灼反廣雅跳也尒  雅迅也說文從足翟聲翟音宅)  。

[0576c24]  嗢鉢羅花  (上烏骨反古譯云優鉢羅細  [芸/木]  青蓮花也經文作華非也此字無花音譯經者錯用不識字也)  。

[0577a01]  鉢特摩花  (梵語依古譯不切也正梵音鉢納摩即是紅蓮花之上者)  。

[0577a02]  拘牟頭花  (亦依古譯虜質不妙正梵音云矩母那赤色蓮花也)  。

[0577a03]  奔茶利花  (茶字不切合書  [奴/糸]  字  [奴/糸]  音奴雅反白蓮花也鮮白光潤猶如白玉也)  。

[0577a04]  [奴/糸]  羅花  (此即天妙花也具眾雜色香氣遠聞人間全無也)  。

[0577a05]  交暎  (英敬反考聲云暎暉也隱也韻英云傍照也從日英聲也或作映古字也有從央作映非也音烏浪反非經義  也)  。

[0577a07]  蓊鬱  (上屋孔反下熅律反漢書司馬相如云蓊鬱草木盛皃滋長皃也)  。

[0577a08]  次音真言經上用字與梵音乖僻不切當惠琳  再譯諸真言一遍今編入陀羅尼卷中略指用  字不當處後學者於梵文上勘取方驗知之。

[0577a11]  訶罵  (上郝哥反考聲訶毀也說文怒也經文作呵俗字也下麻  [襾/(革*月)]  反考聲以惡言相辱也罵詈也從  [网-(ㄨ*ㄨ)+又]
馬聲古文或  作傌也)  。

[0577a13]  魑魅  (上勑知反下眉秘反說文云老物之精也山海經云魅之為物人身黑首考聲云鬼神為恠或作鬽魎古字也)  。

[0577a14]  魍魎  (上武往反下力掌反考聲云魍魎水神也亦是邪鬽鬼也淮南子云魍魎狀如小兒赤黑色赤爪長耳美髮或  作  [虫*(网-ㄨ)]
蜽亦通國語云水恠妖鬼也或作  [罔*鬼]  [兩*鬼]  亦同)  。

[0577a16]  負債  (上扶武反顧野王云背恩忘德曰負說文恃也從人守貝有所恃也又云受貸不償故人下從貝為負下責賣  反考聲云債負也負他財寶也從人責聲)
。

[0577a18]  償畢  (上音甞考聲云償與也還債也從人賞聲)  。

[0577a19]  惜軀  (上音昔經作  [恉-匕+((人*人)/(人*人))]  蜼正古字也下羌于反)  。

[0577a20]  忩遽  (下渠御反賈注國語云遽疾也顧野王云急也考聲速也杜注左傳畏懼也從辵豦聲也豦音渠也辵音丑  略反言走遶之說者村巷之談也)  。

[0577a22]  粗自  (上徂古反集訓云約略也從米從祖省聲也)  。

[0577a23]  勿強  (渠亮反)  。

[0577a24]  摩竭  (摩竭者梵語也海中大魚吞啗一切諸水族類及吞船舶者是也)  。

[0577b01]  蛟龍  (上加爻反郭注山海經云蛟似虵而四脚小頭細頸卯生子如一二斛甖大者十數圍能吞人淮南子曰一淵  不兩蛟龍丈龍屬也  [施-方+魚]
魚滿三千六百則蛟來為之長也)  。

[0577b03]  憐愍  (上禮顛反郭注尒訓云哀愍也下音旻殞反何注公羊愍傷也廣雅愍愛也說文愍痛也從心敃聲也敃  字從支民聲敃音上同)  。

[0577b05]  賑恤  (上真刃反郭注尒雅賑富有也下思律反鄭注周禮賑恤憂貧也顧野王賑救乏也說文從心血聲也或作  卹也)  。

[0577b07]  恣其  (咨四反說文云恣縱心也從心次聲也)  。

[0577b08]  懈倦  (上革賣反下權院反  [娕*頁]  墯也)  。

[0577b09]  僃受  (上皮秘反考聲備防也說文慎也從人葡聲葡字從丱從勹從用經文非備非也丱音關患反)  。

[0577b10]  心胏  (心主南方火赤色而有辨辨音白慢反主舌象形字也下妃吠反金之精也白色如花蓋主鼻說文從肉  [姊-女]  聲  [姊-女]
音子經文從市誤也)  。

[0577b12]  膓胃  (上除良反白虎通云有大膓小膓釋名云腹內暢氣之府也從肉從  [殤-歹]  省聲下音胃或作  [月*胃]  俗字也白虎通
云脾之府也色黑說文穀府也從肉象形字)  。

[0577b14]  肝膽  (上音干白虎通云肝者木之精也象木形而有  [芸/木]  青色主目故肝實熱則目赤暗說文從肉干聲下答敢反白
虎通云膽主仁是以仁者必有勇膽若有病則精神不守說文從肉詹聲也)  。

[0577b16]  脾腎  (上步彌反白虎通云土之精也象土色黃說文從肉卑聲下音慎白虎通云水精也色主陰其形偶其神志其  候耳故腎虛則耳聾形聲字)  。

[0577b18]  吞噉  (談濫反俗字也正作  [口*(凵@(口*了*又))]  前音義作啗亦俗字也)  。

[0577b19]  易見  (音異下文云易逢准此音)  。

六波羅蜜多經卷第三

[0577b21]  左脇  (許業反說文肚兩旁肋也從肉脇聲劦音叶從三力經文從三刀作  [月*(刀/(刀*刀))]  非也)  。

[0577b22]  [疊*毛]  花  (音  [牒-世+ㄊ]  西國草花絮也如此國柳絮葪花絮蒲花絮相類細耎綿)  。

[0577b23]  餘燼  (夕盡反俗字也考聲火灺也灺音夕夜反說文火之餘不正從火聿省聲也俗從盡作燼)  。

[0577b24]  糞穢  (上分問反俗字也說文作  [棄-木+┴]  糞弃除掃也韻英糞亦穢也或作  [璘-舛+弁]  [揜-合+(米/ㄊ)]  經從土作
[土/異]  不成字也下威衛反)  。

[0577c01]  觜銛  (下爕尖反銛猶利也)  。

[0577c02]  啄噉  (上音豕廣雅啄嚙也說文鳥喰也從口豕聲豕丑緣反經從彖作喙吁穢反非也下唐濫反)  。

[0577c03]  髓惱  (上雖觜反說文骨中脂也下那倒反說文頭中髓也從匕  [甾-十+乂]  聲  [甾-十+乂]  音同上經中有作腦或作腦
[月*(止/(止*止))]  並非也)  。

[0577c04]  煻煨  (上音唐下烏回反)  。

[0577c05]  漉出  (音祿濾漉)  。

[0577c06]  鉆銸  (上儉嚴反說文鑯鋷夾取物也從金占聲經文從甘作鉗項上鐵枷非此用下黏輙反說文銸亦鈷也攝也從  金耴聲耴音同上經從三耳作鑷車下
[金*截]  纂非本字二字並錯用也)  。

[0577c08]  洋銅  (上音楊洋洋水流皃也)  。

[0577c09]  攀上  (怕班反古文從反說文攀引也從手樊聲古文作  [非-(一*一)]  故云反拱)  。

[0577c10]  望得  (武方反)  。

[0577c11]  復劈  (片亦反說文以力破物謂之劈從力辟聲經從力非也)  。

[0577c12]  隨挂  (下古賣反又音公畫反韻英云懸也經文加卜作掛俗用非也)  。

[0577c13]  鐵囊  (奴即反考聲云有底袋也說文從  [橐-(冗-几+石)+圂]  省  [襄-〦]  聲也  [襄-〦]  音搦耕反
[橐-(冗-几+石)+圂]  音混也)  。

[0577c14]  鐵棓  (龐鶴反上聲字也許叔重注淮南子云大杖也經從奉作棒俗字也非正也)  。

[0577c15]  椎打  (直追反說文擊也經從追作槌非也音墜蠶箔柱也經文非此義盖是筆授者寡聞不識字也打字從扌)  。

[0577c16]  [蝷-虫+土]  裂  (丑革反集訓云裂也從土  [蝷-虫]  聲也  [蝷-虫]  音尺經從石作磔非也)  。

[0577c17]  鋸解  (上居御反下皆買反)  。

[0577c18]  鐵臼  (上天結反說文黑金也從金  [鐵-金]  聲也  [鐵-金]  音田戾反經文多從截俗字也下求有反說文云古者掘地為臼
其從穿木石作之中點象米下盡象臼有底經作臼非也臼音弓六反象二手也)  。

[0577c20]  紫礦  (  [虢-寸+(百-日+ㄎ)]  猛反謂是食蘇方木  [芸/木]
蟲糞并樹皮煎鍊而作之汁赤如蘇方汁染胡燕支滓為紫礦火燒如蜜蠟其  [夗-夕+月]  膩  亦堪為膠膠黏寶鈿作五天紫礦與此有別乃取波羅奢樹皮并  [娕*頁]
枝熟擣煎煑押取汁將染皮  [疊*毛]  甚赤鮮明滓為紫礦  勝前說者亦名甄叔迦樹膠音交滓音緇史反  [娕*頁]  音奴鈍反黏音尼廉反)  。

[0577c23]  焚燎  (聊弔反說文放火也形聲字也)  。

[0577c24]  鎔流  (上音容說文鑄金法也)  。

[0578a01]  滴如  (上丁力反說文云水滴注也從水適省聲或作  [泳-永+適]  經從帝作渧俗用誤)  。

[0578a02]  相  [椔-田+ㄆ]  (贊辢反集訓云拶逼也考聲云非也從手  [巢-果+歹]  聲也  [巢-果+歹]  音扌
[朿*(立/十/十)]  反辢音蘭怛反)  。

[0578a03]  三股  (下音古  [金*截]  杈左右枝也書曰君為元首臣作股肱左右輔也經從金作鈷釜名也非此義錯用也)  。

[0578a04]  鐵杈  (榮加反考聲云岐木也鐵杈象木杈為之)  。

[0578a05]  偃仆  (上央蹇反廣雅偃仰也說文僵也從人匽聲匽音同上下朋北反或作踣考聲云前倒也覆靣也說文傾頓也  形聲字也)  。

[0578a07]  而絣  (伯萠反集訓云振黑繩也字書作  [這-言+絲]  經從手作拼音普萠反拼酥酪字錯用也)  。

[0578a08]  斸斫  (冡緣反考聲斸掘也钁斸也說文斸斫也從斤屬聲下章若反說文斬斫也)  。

[0578a09]  溼木  (失入反說文幽溼也從水一覆土而有水故濕也經作濕非也濕音他匝反水名也在東武陽非溼潤字也筆  授人不知有正體字也)  。

[0578a11]  韁  [轡-口+山]  (上音薑下音秘顧野王云制馭車馬勒也說文韁形聲字巒字從絲從  [車/山]  [車/山]  音衛會意字)  。

[0578a12]  鞭橽  (上必綿反說文馬策也下他葛反鄭注周禮云抶也抶猶打擊也見左傳抶音耻栗反說文撻從手達聲也)  。

[0578a13]  穹廬  (上羗隆反下力除反案穹廬者大黑氈帳也經言鬼頭大形如氈帳)  。

[0578a14]  髮下  (上音被髮被垂下也從髟皮聲髟音必遙反)  。

[0578a15]  膝踝  (上辛逸反俗用字說文脛頭骨節也正體作  [桼*(ㄗ@、)]  從卩桼聲卪音節下華瓦反聲類云足外附骨也形聲字也)  。

[0578a16]  鉞斧  (上袁厥反古者君及大將執之以威眾以黃金飾之謂之黃鉞說文大斧從戊戊聲蒼頡篇從金作鉞篆文  本作戊戊音厥也)  。

[0578a18]  槍矟  (上七羊反蒼頡篇木兩頭銳也說文拒也下雙捉反說文長矛也今人謂之戟矟從矛肖聲或作槊俗字也)  。

[0578a19]  撾打  (  [((又*又)/夕)*鳥]  瓜反考聲云檛擊也馬策也說文作  [竺-二+(乃/木)]
捶也從竹朵聲朵音都果反打音德冷反廣雅擊也埤蒼棓也  從手丁聲也)  。

[0578a21]  雲翳  (伊計反郭注尒雅云翳奄也考聲蔽也說文花盖也從羽殹聲殹音同上也)  。

[0578a22]  爍身  (傷灼反賈注國語爍銷也或從金作鑠古今正字從火作爍也)  。

[0578a23]  氷山  (悲矝反玉篇水凝結也說文作仌冰凍也象水凝之形經作冰俗字也)  。

[0578a24]  魚蚌  (魚字說文從刀象形字也下蒲講反尒雅蚌含漿郭注云厥也考聲蛤類也說文從虫丰聲也或作蜯俗字也  丰音夆也)  。

[0578b02]  蝦蟇  (上音遐下麥巴反考聲云水蟲)  。

[0578b03]  室獸摩羅  (梵語魚名也舊經律中或作失收摩羅梵音訛轉耳譯云煞子魚也善見律云鰐魚名也形如  象長二丈餘有四足似鼉齒極利所有畜
[獸-犬+戈]  麞鹿入水齧腰即斷廣州土地有之)  。

[0578b05]  蚰蜒  (上音由下音延集訓云蚰蜒毒虫也一名入耳形似蜈蚣而小青黑色尒雅一名螾蜒音也並形聲字也螾  音引也)  。

[0578b07]  蟣蝨  (上居擬反韻英云蝨卵也夘魯管反下所  [丮-(舉-與)]  反說文嚙人蟲也從卂從  [虫*虫]  俗作虱非也卂音信
[虫*虫]  音昆也)  。

[0578b08]  [蚤-虫+(虫*虫)]  等  (藏老反說文嚙人跳蟲子也從  [虫*虫]  [?乂]  聲  [?乂]  莊狡反)  。

[0578b09]  螟蛉  (上覓瓶反下歷丁反陸機毛詩虫魚  [跳-兆+(梳-木)]  云乘小青虫也似步屈色青而細小或作草中今蜾蠃所負之為子
者是也蜾蠃土蜂也一名蠮螉上蜾音果下蠃音魯果反蠮音煙結反螉音烏公反許慎云細腰蜂也取桑上虫負於
土中或於書卷中或筆筒中七日而化為子故俗語云咒曰象我象我郭璞注方言云蠮螉小細腰蜂也)  。

[0578b12]  蟊螣  (上莫候反下騰德反皆蝗蟲類也毛詩傳曰食根曰蟊食  [芸/木]  曰  [膗-隹+(大/虫)]  或作  [鳶-鳥+虫]
說文作  [虫*貣]  官吏  [占-口+乙]  [(貳-二)-、+?]  則生  [鳶-鳥+虫]  皆形聲字也)  。

[0578b14]  阜螽  (上音負下音終許慎云阜螽蝗蟲類也在草中色青白不食苗從  [虫*虫]  冬聲也)  。

[0578b15]  蛺蝶  (上兼  [芸/木]  反下恬頰反蛺  [蠂-世+云]  蟲名也一名胡  [蠂-世+云]  莊周所夢者是也說文從虫皆形聲字也)
。

[0578b16]  [蜣-儿+(鬼-(白-日+田))]  蜋  (上佉良反下音良尒雅  [虫*告]  蜣蜣蜋也郭璞注云黑甲蟲也常啖糞土者也)  。

[0578b17]  蠅蝱  (上孕蒸反下麥彭反鄭箋毛詩蠅之為蟲污白為黑方言陳楚秦晉之間謂之蠅東齊謂之羊聲訛轉也郭璞  曰江東人呼羊聲似蠅也)  。

[0578b19]  得餐  (倉丹反考聲云餐吞也噉也或從水作飡俗字也說文從  [餐-食]  食聲  [餐-食]  音殘也)  。

[0578b20]  [馬*橐]  [馬*宅]  (上湯洛反下唐何反考聲云胡畜名也山海經云背有肉鞌力負千斤曰行三百里能知水泉所在經文作駱  [馬*色]
駱音洛俗用)  。

[0578b22]  尪羸  (上烏光反考聲尪跛也杜注左傳云瘠病也說文曲脛也從大象徧曲一脚王聲也經從兀誤也古文作  [尬-介+(山/壬)]
桂苑珠叢病瘦弱讀之  [尬-介+(山/壬)]  下力追反賈注國語云羸病也杜預左傳羸弱也說文羸瘦也從羊從  [嬴-女]  音力戈反)  。

[0578b24]  償他  (尚良反還債也)  。

[0578c01]  [利-禾+皮]  剝  (上音皮下拜  [邈-儿+八]  反)  。

[0578c02]  裸形  (上力果反前文已具釋俗音華瓦反)  。

[0578c03]  霜穫  (黃郭反詩云十月穫稻也說文刈穀也從禾蒦聲蒦聲音同上)  。

[0578c04]  暑  [耒*員]  (下隕氛反毛詩傳除草曰  [耒*員]  說文除苗間穢草也不從禾從耒員聲或作芸耒音魯會反)  。

[0578c05]  皴劈  (上七遵反埤蒼云皴皵也考聲云凍裂也從皮夋聲也夋說文音七旬反皵音七略反下劈音匹亦反廣雅  劈裂也說文劈破也從刀辟聲古文作
[后*(乏-之+爪)]  )  。

[0578c07]  乞匃  (下垓  [得-彳]  反說文云人亡財物則行  [占-口+乙]  [句-口+止]  從人從亾不從包也)  。

[0578c08]  怯懼  (上欠業反說文從犬作  [狂-王+去]  畏劣也犬多畏故從犬去聲從心作怯下瞿羽反左傳畏也廣雅憂也說文恐從心  瞿聲)  。

[0578c10]  猜嫌  (上綵來反杜注左傳猜疑也廣雅懼也字書妄也方言恨也從犬青聲也下俠兼反說文疑也從女兼聲)  。

[0578c11]  邀名  (伊遙反或作徼考聲徼求也要也字書云遮也說文抄也從辵敫聲敫音同上)  。

[0578c12]  [差*羽]  [羽*也]  (上初師反下雉知反皆正字體也經作差池俗用非正言  [差*羽]  [羽*也]  者由邂逅也並從羽形聲字也)
。

[0578c13]  鞭撻  (上必綿反考聲云擊也下他怛反集訓云打也從手達聲)  。

[0578c14]  [(土/儿/夕)*力]  辱  (上力矝反前經第一卷已具釋訖)  。

[0578c15]  捺落迦  (上奴割反梵語地獄之棇名也)  。

[0578c16]  [(土/儿/夕)*力]  蔑  (眠鼈反輕  [仁-二+易]  也  [處-(虍/几)+((土/儿)*力)]
字經從阜也或從冰者皆非本字從力為正)  。

[0578c17]  詭詐  (上俱葦反廣雅詭隨也惡也考聲詐也欺也變惡也從言危聲)  。

[0578c18]  為筏  (音伐俗字也字書中無此字正體從木發聲也)  。

[0578c19]  萎顇  (上委為反下情遂反考聲云瘦弱也)  。

[0578c20]  瞤動  (蕤倫反說文云無故目動曰瞷經從旬作眴本音詢非經義也)  。

[0578c21]  [口*(丙/(敲-高))]  噎  (甖  [糸*(丙/支)]  反考聲云氣塞也韻詮云噎也下煙結反毛詩傳云憂不能息也說文食在喉不下也
[口*(丙/(敲-高))]  噎者悲嘆之  嗚噎也)  。

[0578c23]  寶為  (祥養反獸名似江猪色白經言寶為者帝釋所乘聖象也其名善住具如起世因本經及立世阿毗曇論  廣說也)  。

[0579a01]  人冑  (上皆械反考聲介甲也繫也助也從人象形也下籌宥反左傳云  [(土*白*土)/几]  鍪也考聲鎧也從曰從由省聲日音莫保  反)
。

[0579a03]  波利質多樹  (梵語忉利天中花樹名也俱舍論中圓生樹也)  。

[0579a04]  沃焦海  (上音屋。俗字也。正作  [泳-永+芺]  。考聲云  [泳-永+芺]
潤也臨也。說文溉灌也。從水天聲也。經言沃焦者山名也。郭氏玄  中記云天下之強者東海之沃焦焉方三百里海水灌之隨盡故水東流而不盈也。異物志曰豫章建城有石色黃白而
理踈以水灌之便熱如鼎其上炊之以熟。見有驗矣。立世阿毗曇論云。復次於中有何因緣大海中水大熱燋竭諸比丘  劫初轉時。阿那毗羅大風取徙六日宮殿城郭  [木*鄭]
置於彼大海水下安置其大海水皆悉消盡不曾盈汎猶彼六日天  子宮殿熱故也。山海經亦云。陽谷扶葉有十日所浴九在下枝一在上枝是也)  。

[0579a09]  曼陀吉尼池  (梵語大龍象王浴池名也淮起世經及立世阿毗曇論等皆說此池在此贍部洲大雪山
北有此池是善住象王之所俗處今經意云是諸天浴池若尒即合在忉利天上彼天若有即是名同彼天若無即是  錯譯未詳孰是  [丙/(敲-高)]  勘梵本為一為異也)  。

[0579a12]  弓弰  (所交反埤蒼云弓兩端未也考聲弰者弓兩頭也形聲字也)  。

[0579a13]  為牀  (狀莊反經作床非也)  。

[0579a14]  降澍  (朱樹反前經第一卷己具釋經從雨作霔非也後文霔字准此應知)  。

[0579a15]  五穀  (公木反五穀者黍稷麻麥菽廣說如禮記疏錦帶前書云一梁二稷三麻四麥五豆是為五穀也)  。

[0579a16]  孤惸  (上古胡反考聲云孤獨說文無父孤從子從瓜省聲也下葵勞反考聲孤單也文字典說云無兄弟曰惸或  從  [前-刖+ㄅ]  作
[惸-子+(首-目+ㄎ)]  說文正作  [勞-力+平]  從平從營省或從人作  [鐒-力+(夾-人+十)]  義訓並同也)  。

[0579a18]  鰥寡  (上寡頑反禮記云老而無妻曰鱞尚書云有鱞在下為舜年而無室也從魚從  [罩-卓+水]  音踏下寡音關瓦反考聲云
獨也寡謂婦人無夫之稱也下從分)  。

[0579a20]  劬勞  (上具愚反考聲勤也亦勞也從力句聲下老刀反周禮事切曰勞賈注國語勞疲也尒雅勤也說文劇也從力  從  [勞-力]
省熒從焱冖癸營反)  。

[0579a22]  椎胷  (上長縲反從木下勗恭反胷膺也椎胷者痛割毀形之儀也從包省形聲字)  。

[0579a23]  囹圄  (上歷丁反下魚舉反周時獄名也亦形聲字)  。

[0579a24]  鈇鉞  (上甫于反又音斧禮記諸侯賜斧鉞然後得煞鄭玄注云得其器乃敢其事說文鈇剉也從金夫聲下袁厥反
已具前釋雀豹古今正云諸侯得賜黃鉞者許斬持節將說文從金戊聲戊音同上)  。

[0579b02]  不耐  (乃岱反考聲忍也玉篇能也字典云有罪能忍而不髡也說文云罪不髡從寸逐而或作耏也)  。

[0579b03]  貶黜  (上筆奄反何注公羊傳貶損也褒善而貶惡也說文亦損也從貝乏聲古文作  [叟-又+万]  從寸從臼巢覆之也寸人手
也下勅律反范寗集解黜退也柱也杜注左傳黜放也賈注國語癈也說文貶下也從黑出聲褒音補毛反)  。

[0579b05]  迫愶  (迸陌反顧野王云迫猶逼也蒼頡篇云近也廣雅陿也又急也說文從辵白聲下杴業反賈注國語云  [怊-口+(刀*刀)]  劫也
顧野王云威力相恐  [怊-口+(刀*刀)]  也文字典說云嚇也從心脋聲經作脋亦通也杴音香嚴反)  。

[0579b07]  蠱道  (上音野鄭注周禮云蠱毒蠱也說文腹中蠱能痛害人也從蟲從四又音古或云蠱毒也)  。

[0579b08]  令瞽  (上力呈反下姑五反鄭注周禮云無目謂之矇有目謂之曰瞽說文云目但有眣如鼓皮曰瞽從目鼓聲)  。

[0579b09]  犬  [哭/(└@人)]  (乘葬反經作  [〦/(口*口)/(匚@一)]  非也)  。

[0579b10]  癩病  (來代反韻英云癩惡疾博雅云風病也或作  [病-丙+來]  說文作癘經文作癩俗用字也)  。

[0579b11]  險峻  (脇撿反賈注國語云險危也方言高也說文從阜僉聲經作嶮非也下荀俊反孔注尚書云峻高也說文從山  夋聲亦作陖)  。

[0579b13]  三鈷  (下音古正作股經作鉆錯用也)  。

[0579b14]  護魔法  (梵語唐云火祭祀法為饗祭賢聖之物火中焚燎如祭四郊五岳等)  。

[0579b15]  終已  (下音以)  。

[0579b16]  常翹  (祇遙反廣雅云翹舉也尒雅危也說文從羽堯聲)  。

[0579b17]  撥取  (羊沫反廣雅撥除也鄭注周禮云撥拂也說文從手發聲)  。

[0579b18]  [燖-口+几]  去  (上祥簷反考聲云燂煑也以湯沃毛令脫也說文從火覃聲經作  [燖-口+几]  俗字也正作
[(火/(夫-人+(厂-一)))*炎]  古作  [(夕/火)*(ㄆ/火)]  )  。

[0579b19]  鐶釧  (滑閞反愽雅云指鐶也文字典說小母指鐶也從金睘省聲下川眷反東宮舊事云太子納妃有金契釧一雙  文字典說云臂環也從金川聲)  。

[0579b21]  騣髦  (子東反蔡邕獨斷云騣項上毛也古今典說云馬駿也從馬  [稯-禾]  聲下音毛  [稯-禾]  音同上)  。

[0579b22]  鉆磔  (儉淹反說文云鉆  [金*截]  鋷也從金占聲  [金*截]  音天結反鋷音女輙反經作鉗  [金*截]
枷也經非此義下陟革反博雅云磔  廣雅云張也又開也說文從桀石聲也)  。

[0579b24]  在  [金*敖]  (五号反韻略云  [金*敖]  作餅燒器也尒雅釜鼎之類是也說文從金敖聲)  。

[0579c01]  剜眼  (椀莞反埤蒼云剜  [利-禾+(ㄙ/月)]  也考聲云剜曲刻也說文從刃夗聲也經作剜非也  [利-禾+(ㄙ/月)]  音恚緣反)
。

[0579c02]  刵耳  (而志反孔注尚書云刵截耳也廣雅截也說文斷耳也從刀耳聲)  。

[0579c03]  劓鼻  (亘器反孔注尚書云劓截鼻也廣雅截也說文作  [利-禾+臬]  [利-禾+日]  也從刀鼻聲)  。

[0579c04]  毃骨  (上巧交反杜注左傳敲擊也說文從殳高聲)  。

[0579c05]  [田*支]  [(臘-月+木)-囗+ㄇ]  (殿年反鄭注周禮云  [敲-高+田]  亦獵也或作  [狂-王+田]
說文畋平田也從支田聲亦作田)  。

[0579c06]  魚捕  (上語居反經作漁非也下蒲暮反顧野王云捕猶逐也說文取也從手甫聲)  。

[0579c07]  罘  [絅-口+乂]  (附無反鄭注禮記云罘獸  [(ㄇ@人)/古]  也韻英云罝也說文免  [(ㄇ@人)/古]  也從冈不聲
[(ㄇ@人)/古]  音古罝音濟耶反下無倣反亦作冈)  。

[0579c08]  矰繳  (上則登反鄭注周禮云結繳於矢為之矰考工記云矰矢弓所用也又云矢羽名矰說文從矢曾聲經作繒誤
也下章若反廣雅云繳纏也說文云生絲縷也從糸敫聲或作  [譥-言+糸]  )  。

[0579c10]  麞鹿  (上掌陽反鄭注考工記云齊人謂  [鹿/囷]  為麞說文從鹿章聲  [鹿/囷]  音君下盧篤反說文鹿獸也)  。

[0579c11]  販鬻  (上發万反鄭注禮記云朝買夕賣曰販說文買賤賣貴也從貝反聲下以六反鄭注周禮鬻賣也顧野王云賣  物也說文從  [鬻-米]
音格毓聲經從米俗用略也)  。

[0579c13]  [彳*言*亍]  [出/(同-(一/口)+(人*人))/貝]  (上玄絹反下正賣字說文衒行且賣也從行言聲亦作衒)  。

[0579c14]  斯愆  (下羗連反孔注尚書愆過也韻詮云罪也說文從心衍聲亦作  [保/言]  也)  。

六波羅蜜多經卷第四

[0579c16]  乳哺  (下蒲暮反許叔重注淮南子云口中嚼食與之似鳥與兒食曰晡說文從口甫聲經文從食作餔米糊也又逋  布二音非此義)  。

[0579c18]  嚬  嘁  (上毗  [穴/貝]  反下子六反文字集略云  嚬  者嘁眉也顧野王云憂愁思慮不樂皃也古作顰亦作  [頻/言]
嘁字亦作蹙經  文作  [怡-台+蹙]  非也)  。

[0579c20]  谿澗  (啟溪反尒雅曰水注川也說文云川瀆無所通者從谷奚聲亦作溪下間晏反毛詩傳曰山來水曰澗說文  從水間聲亦作  [山*間]  又作
[谷*間]  )  。

[0579c22]  汎漲  (芳梵反王逸注楚辭云汎淹也說文淨也從水凡聲下張兩反上聲字也郭璞江賦云漲水大皃也說文從水  張聲也)  。

[0579c24]  噏取  (上歆急反顧野王云噏氣息入也說文云內息也從口翕聲亦作吸歆音許金反)  。

[0580a01]  藏間  (上昨浪反下字平聲)  。

[0580a02]  憩此  (上鄉例反毛詩云憩息也亦作愒說文從息舌聲也)  。

[0580a03]  倉廩  (上錯藏反說文云倉穀藏也謂倉黃取而盛之故曰倉下力錦反鄭注周禮云藏米曰廩說文云穀所收入  宗廟粢盛倉黃朕廩而取之故謂之廩說文作
[稟-禾]  從入從回象屋中有戶牖者形也)  。

[0580a05]  謇訥  (上居偃反方言云謇吃也言吃甚也說文從言從蹇省聲也下奴骨反包咸注論語云訥遲鈍也說文  云難言也從言內聲)  。

[0580a07]  輦輿  (上力展反杜注左傳云駕人曰輦說文人軛車也又從  [夫*夫]  而引車也  [夫*夫]  音伴下余恕反說文云車輿也從車
具聲經作轝非也  [臼/一/八]  音余)  。

[0580a09]  耳璫  (下音當釋名云穿耳施珠曰璫埤蒼云耳飾也說文從玉當聲)  。

[0580a10]  [商-口+貝]  賈  (上書陽反鄭注考工記云  [(商-口)/貝]  販買也客行販曰  [(商-口)/貝]
說文從貝從商省也經作商非也下姑五反杜注左傳云賈  賣也鄭注周禮云居賣曰賈說文從貝西聲假借字也)  。

[0580a12]  俳優  (敗埋反愽雅云俳亦優也說文戲也從人非聲下於尤反顧野王云優者樂人所為戲笑以自怡悅也杜注左  傳亦調戲也蒼頡篇云樂也說文從人憂聲)
。

[0580a14]  剎帝利婆羅門  (利帝利者梵語彼國王種也福智勝者眾舉為王婆羅門亦梵語唐云淨行
精持潔志學四圍陀愽識多聞為王者師傅高道不仕彼國人民多認此族為祖也)  。

[0580a16]  鄔波尸殺曇分  (上烏古反梵語數法之名言其極也亦如花嚴經中阿僧祇品云不可說不可
說轉之類是也舊解云鄔波云少尸殺曇云近分言是隣虛之塵將比其一未)  。

[0580a18]  窣堵波  (上蘇骨反下都古反梵語塼塔名也唐云高勝方墳也古云蘇偷婆或云塔婆皆不正也即碎身舍  利甎  [土*答]  今俗語或云浮圖)
。

[0580a20]  黠慧  (閑八反方言云黠亦慧也趙魏之間謂慧為黠說文從黑吉聲下畦桂反方言慧明也說文從心彗聲慧  音  [囗@又]  歲反)  。

[0580a22]  涸池  (胡各反賈注國語涸竭也廣雅盡也說文渴也從水固聲)  。

[0580a23]  赧而  (拏揀反方言云  [赤*皮]  愧也說文靣慙赤也從赤及聲及音展俗用從皮誤也)  。

[0580a24]  瑩飾  (上縈廻反愽雅云瑩亦飾也廣雅摩也謂摩飾使光明也說文從玉從營省聲亦作鎣下昇織反說文飾刷也  從帀飤聲也飤音寺)  。

[0580b02]  瘡疣  (上楚霜反禮記云頭有瘡則沐說文作創創傷也古文作刃象刀入形經文作瘡俗用字也下有求反蒼頡篇
云疣病也又小曰疣大曰贅也古今正字從疒尤聲亦作  [病-丙+又]  贅音  [病-丙+土]  芮反)  。

六波羅蜜多經卷第五

[0580b05]  夢寐  (下彌臂反毛詩云  [穴/(爿*未)]  寢也說文從未寢省聲也)  。

[0580b06]  覺寤  (上江岳反又音教愽雅覺知也下五故反毛詩云寤亦覺也說文從寢省吾聲)  。

[0580b07]  [女*芺]  媚  (殀驕反考聲云婦人巧作姿態也亦笑也詩云  [木*(土*(└@土))]  之  [女*芺]  [女*芺]
女子莊皃也說文從女芺聲經作妖俗字也芺音同  上也下麋秘反韓詩云媚美也蒼頡篇好也說文愛也從女眉聲麋音眉)  。

[0580b09]  [阿-可+(凵@(口*了*又))]  穽  (上咸鑒反考聲云  [阿-可+函]  穴也王逸注楚辭  [阿-可+函]  沒也說文隨也從阜
[刀/田]  聲亦單作函音同下情性反鄭注周禮云穿  地為深坑捕禽獸也說文從穴井聲亦作阱或作  [穴/(井*又)]  汬皆古字也)  。

[0580b11]  游泳  (酉幽反顧野王云游浮於水上而進也鄭注周禮云僃沉溺也說文從水斿聲下榮命反毛詩云潛行水中為
泳郭注尒雅云水底行也說文同毛詩從水永聲)  。

[0580b13]  撲皆  (上普卜反顧野王撲猶打捶也廣雅擊也說文從手菐聲菐音卜)  。

[0580b14]  旋嵐  (下臘南反梵語也劫灾之時大猛風也)  。

[0580b15]  戝贖  (下時燭反尚書云金作贖刑孔注云出金贖罪也說文  [夗/貝]  也從貝賣聲  [夗/貝]  音母后反賣音融六反從貝
[士/(固-十+儿)]  聲  埛古文六字)  。

[0580b17]  談謔  (上徒南反顧野王云談言論也說文從言炎聲也下香虐反尒雅云謔浪笑敖戲謔也說文亦戲也從言虐  聲也)  。

[0580b19]  羸劣  (上力追反說文羸瘦也從羊  [嬴-女]  聲下力輟反說文劣弱也從力從少會意字也  [嬴-女]  音祿臥反亦平聲)  。

[0580b20]  枯槁  (上苦姑反說文枯亦槁也從木古聲下苦老反考聲云槁乾也說文作槀木枯也從木高聲亦作  [歹*高]  )  。

[0580b21]  炳著  (上兵皿反說文云炳明也從火丙聲)  。

[0580b22]  癰瘡  (紆  [茶-木+(恭-共)]  反莊子云瘭疽疥癰司馬彪云浮熱為瘭不通為癰說文腫也從疒雝聲雝音同上下測  [病-丙+土]
反前己具  釋瘭音匹遙反疽音七余反疥音介)  。

[0580b24]  廝下  (上息資反何注公羊傳云廝賤人也廣雅命使者也說文從广斯聲亦作  [仁-二+斯]  也)  。

六波羅蜜多經卷第六

[0580c02]  頒告  (上八蠻反俗字也正作  [八/(噗-口)]  考聲云  [八/(噗-口)]
賦事也或作班漢書作辨今時所不用相傳借頒為班字鄭注禮記頒分  布也若據說文頒音  [八/又]  文反大頭也鬢也非經義)  。

[0580c04]  梯隥  (體奚反賈注國語云梯階也說文亦同從木弟聲下登鄧反愽雅云隥履依而上之也說文從阜登聲)  。

[0580c05]  畫師  (上胡卦反尒雅云畫圓物形也經作畫俗字也說文作畫從聿從田從一正體字也又音獲今不取也)  。

[0580c06]  螘出  (冝倚反尒雅云大者曰蚍蜉小者蟻說文亦同尒雅從  [乏-之+虫]  豈聲經作蟻或作  [義/虫]  並俗字也)  。

[0580c07]  瞚息  (上式閏反莊子云終日視而目不瞚說文開闔目數搖也從目寅聲亦作瞬經作眴非也)  。

[0580c08]  捐棄  (上悅玄反考聲云捐棄也說文闕此字俗用作捐從手下輕異反說文棄捐也從廾推枼而棄之從云云逆
子也倒書子字會意字云音土骨反葉音鉢案反廾音拱推音土雷反或作弃古字也)  。

[0580c10]  刺  刺  [月*郤]  (上音次下音青亦反經文作  [利-禾+夾]  俗字也)  。

[0580c11]  革  [革*徙]  (上耕額反說文革獸皮也下所綺反考聲云履之不攝跟名為革  [革*徙]  也說文鞮屬也從革徙聲經從尸作屣或  作
[革*延]  並俗字也鞮皮履也)  。

[0580c13]  治罸  (上直知反下煩  [革*(卄/(ㄇ@人)/戌)]  反孔注尚書云罸罪責也說文罪之小者也從刀從詈會意字或從寸俗字也)  。

[0580c14]  媿恧  (歸位反杜注左傳魏慙也愽雅耻也說文從女鬼聲或作愧亦通也下女六反尒雅云心媿為恧說文亦慙也  從心而聲)  。

[0580c16]  瞻蔔  (上章閻反下朋北反梵語西國花名也或云瞻愽迦)  。

[0580c17]  [(齋-ㄚ+了)-小+肉]  輪  (上疾奚反說文云膍  [齋-小+肉]  也從肉齊聲亦作  [〦/(刀*ㄚ*(留-刀-田))/肉]
[月*(〦/(刀*了*(留-刀-田))/肉)]  經作齊誤也膍音婢迷反下律迍反說文云有輻曰輪無輻曰  輪從車侖聲侖音同上)  。

六波羅蜜多經卷第七

[0580c20]  勇銳  (下悅慧反杜注左傳銳精也孟子疾也其進銳者其退速也顧野王云銳鈷也說文從金兌聲)  。

[0580c21]  寙憜  (上俞主反史記云寙亦  [娕*頁]  憜也尒雅勞也郭璞云勞苦者多憜寙也言  [娕*頁]  人不能自起如爪瓠繫在地不
能起立故寙字從二瓜喻  [娕*頁]  人在室中不出故說文從宀會意字也宀音綿下徒臥反考聲云憜  [娕*頁]  也說文從心隋聲亦  作惰)  。

[0580c24]  耕墾  (古衡反蒼頡篇云耕亦墾田也山海經云后稷之孫叔均始作耕郭注云始用牛犂也說文從耒井聲或作
畊古字也下康佷反蒼頡篇云墾亦耕也廣雅理也說文從土貇聲佷音痕本反)  。

[0581a02]  擐精  (上音患杜注左傳云擐甲執兵是也說文穿貫衣甲也從手睘聲)  。

[0581a03]  途跣  (上度都反毛詩云途道也亦泥也說文從辵余聲下先典反尚書云若跣不視地厥足用傷說文足  [打-丁+親]  地也從  足先聲)  。

[0581a05]  沙鹵  (上所加反蒼頡篇云沙碎石也說文水散石也從水從少水少則砂見會意字也作砂俗字亦通或作涎  古字也從水從止下盧古反杜注左傳
[占@必]  确薄之地也說文西方鹹地也确音苦角反)  。

[0581a07]  頗胝迦寶  (梵語古譯或云頗  [黍-禾+利]  或云頗  [月*互]  皆訛轉也正梵音云颯破  [木*致]
迦形如水精光瑩精妙於水精有  紅碧紫白四色差別  [木*致]  音知里反)  。

[0581a09]  肉髻  (上鷄藝反說文從髟吉聲髟音必遙反觀佛三昧經云如來頂上肉髻團圓當中涌起猶如合拳在佛頭上)  。

[0581a10]  南贍部洲  (前音義第一己具釋此大地之捴名也四回一大鹹海圍遶故名為洲北廣南陿其形三角其  後三洲亦准此說贍音常焰反)  。

[0581a12]  頰車  (上蒹葉反顧野王云鼻旁目下耳前曰頰也說文從頁夾聲)  。

[0581a13]  西牛貨洲  (在須彌山西面形如半月亦在醎海中彼洲市買刖牛貨易故名牛貨)  。

[0581a14]  東勝身洲  (在妙高山東面其形圓如滿月亦在醎海之中於四洲中此洲人身形殊勝故名身勝洲也)  。

[0581a15]  北拘盧洲  (梵語此云高勝亦在大醎海中其形正方定壽千歲無中夭者常受快樂次於諸天故言高勝  也)  。

[0581a17]  畟方  (上初色反正畟四面齊等也)  。

[0581a18]  竦慄  (上相勇反杜注左傳云悚懼也考聲云心不安也驚也毛詩不戁不悚百祿是捴說文從立從束欶也自甲束
也恐也下隣吉反郭注爾雅云慄憂戚也孔注尚書危懼也古今正字從心栗聲戁音女簡反)  。

[0581a20]  賙給  (上之由反毛詩傳云賙救也鄭箋云權救其急也說文從貝周聲下金立反顧野王云給猶供也賈注國語給  及也足也僃也說文相供足也從糸合聲也)
。

[0581a22]  [娕*頁]  憜  (上蘭亶反說文  [娕*頁]  懈怠也從女賴聲下憜字也已見前釋訖)  。

六波羅蜜多經第八卷

[0581a24]  慣習  (關患反杜注左傳慣習也說文作遺亦習也從辵貫聲經有作串俗字也)  。

[0581a25]  如瞖  (於計反韻略云瞖目障也考聲云目中瞖也文字典說從目殹聲殹音同上也)  。

[0581b01]  躁動  (早到反賈注國語云躁擾也鄭注論語不安靜也考聲云性急也顧野王云躁亦動也說文從足喿聲經作躁  非也喿音蘇到反)  。

[0581b03]  犛牛  (  [日/(夕*ㄗ)]  包反山海經云潘侯之山有獸狀如牛而四節生毛名曰犛牛郭璞注云牛背膝及胡尾皆有長毛也說
文西南夷長髦牛也從牛  [牙*ㄆ]  聲  [牙*ㄆ]  音力之反胡臆前項下也)  。

[0581b05]  扣擊  (苦苟反孔注論語云扣亦擊也廣雅持也從手口聲亦作叩下經歷反顧野王云擊打捶也鄭注考工記云拂  也說文打支也從手  [擊-手]
聲音同上)  。

[0581b07]  作鐆  (隨醉反左傳云夙駕出鐆杜注云取火具也淮南陽鐆見日則熯而為火也熯音然善反說文從金隊聲也  隊音遂經文作燧或作  [隊/火]
皆俗字也)  。

[0581b09]  蟒蛇  (上莫牓反尒雅蟒蛇王郭璞注曰蛇之大者故曰蟒蛇說文從  [乏-之+虫]  莽聲莽字說文從犬  [卄/廾]  聲  [卄/廾]
音同上從重廾  經文下從卉俗字誤也下射遮反毛詩惟虺惟蛇周易蛇  [豸*?]  屬也考聲云毒蟲也說文從虫它聲它音徒河反經文作虵  俗字也)  。

[0581b12]  墋毒  (上楚錦反案經意喻貪欲損害有情善業如大毒藥執者食者必當喪命故言墋毒墋猶甚也極毒惡也不可
救也說文從土參聲參字從彡或從石作磣借用也並從參經文下從小作  [參-(彰-章)+小]  俗字謬也)  。

[0581b14]  緊池果  (上經引反梵語也西國大毒藥名也此果端正人見生愛愚夫執之觸著即死故喻墋毒也)  。

[0581b15]  刀挑  (下體遙反聲類挑抉也抉音恚悅反字書抉剜也挑也從手兆聲抉亦從手)  。

[0581b16]  無  [(甘/肉)*犬]  足  (伊閻反案經云無  [(甘/肉)*犬]  足貪求不息如犬甘肉無  [(甘/肉)*犬]
足也說文從肉從犬也)  。

[0581b17]  [夢-夕+登]  瞢  (上音  [騰-月+舟]  考聲云瞢  [夢-夕+登]
臥初起皃也下墨崩反鄭注周禮云目無精光不明也杜預注左傳云悶也)  。

[0581b18]  溼生  (上深入反周易溼浸也說文從水從  [茲-卄]  土一覆之而有溼經作濕非也)  。

[0581b19]  薜茘多  (上  [擊-手+卑]  [門@戈]  反下犂帝反梵語餓鬼之捴稱也)  。

[0581b20]  鳩畔吒  (亦梵語鬼名也面如冬苽陰囊最大長時於自  [一/(尸@肉)]  上擔行身亦腥臭)  。

[0581b21]  陿劣  (上咸甲反顧野王云陿迫隘不廣大也字林陿隘也說文從阜從夾從匚經作狹錯用乃是犬馬狹習字)  。

[0581b22]  麁獷  (上倉胡反說文小篆從三鹿也下古猛反廣雅獷強也說文云犬獷惡不可附也從犬廣聲)  。

[0581b23]  麁歰  (下色立反說文云澀不滑也字從四止二止倒書二止正書經從三止非也)  。

[0581b24]  捫摸  (上沒奔反毛詩注云捫持也聲類亦摸也說文從手門聲下忙愽反方言摸  [打-丁+索]  摩挲也說文從手莫聲
經文下從手作摹譯經者錯用此音謀非此用也)  。

[0581c02]  濤波  (道勞反淮南子云濤潮水涌起遷者為濤說文從水壽聲也)  。

六波羅蜜多經卷第九

[0581c04]  重擔  (上直用反下躭濫反前文數處己釋訖)  。

[0581c05]  憾恨  (上含紺反孔注論語憾亦恨也說文從心感聲下胡艮反蒼頡篇云恨怨也)  。

[0581c06]  暎蔽  (於敬反潘安仁石  [木*(堊-王+田)]  賦云暎照也經文作映音鳥浪反非此義也下  [卑-(白-日)]
袂反史記云蔽障也說文從草  敝聲敝音毗袂反)  。

[0581c08]  婀婀  (此響梵字上阿字上聲短下阿字去聲長)  。

[0581c09]  低屈  (帝泥反蒼頡篇云低俛也愽雅垂也說文從人氐聲經作  [怡-台+互]  俗字也氐音同上)  。

[0581c10]  火煖  (奴管反俗字也賈注國語煖溫也正作煗經作  [火*(而/而)]  非也說文從火從  [而/火]  )  。

[0581c11]  飤猛  (詞字反聲類飤哺也說文糧也)  。

[0581c12]  飈火  (必遙反郭注尒雅云暴風從下而上也說文扶搖風也從風焱聲經從二火非也焱音同上)  。

六波羅蜜多經卷第十

[0581c14]  微末底  (梵語外道名也此梵志是大菩薩示現為外道)  。

[0581c15]  拇指  (上謨譜反韻英云拇手足大指也)  。

[0581c16]  菡  [卄/閻]  (上含感反下潭感反毛詩注云未開者曰芙蓉已開者曰菡  [卄/閻]  經文作菡蓞脫略俗字也)  。

[0581c17]  撮磨  (上纂活蒼活二反廣雅云撮持也應  [辟-辛+力]  注漢書亦三指撮也禮記孔子云今大地一撮土之多是也
此言水之聚沫浮幻虛脆不可撮持而磨也說文從手最聲下莫何反)  。

[0581c19]  芭蕉  (上  [栗-木+朔]  麻反下子消反王逸注楚辝云香草名也生交阯  [芸/木]  如蓆煮可紡績也亦不堅之草也所以經文指以為
喻也文字典說二字並從草巴焦皆聲也)  。

[0581c21]  絡掖衣  (上郎各反次音亦正合從肉作腋又音征石反絡腋衣者一切有部律中名僧脚崎唐云掩腋衣本
製此衣恐污汙三衣先以此衣掩右腋交絡於左肩上然後披著三衣四分律中錯用為覆髆者誤行之久矣不可改也)  。

[0581c23]  制底  (梵語也古釋或名支提或曰招提)  。

[0581c24]  稼穡  (上加暇反下所側反馬注論語云樹五穀曰稼鄭玄注周禮云謂之稼者有似嫁女相生也鄭箋詩云  [僉*殳]  稅日穡毛詩傳云種曰稼
[僉*殳]  曰穡說文稼禾之秀實一云稼家事也一云在野曰稼也  [穀-(一/禾)+釆]  可收也二字並從禾家嗇皆  聲嗇音同上也)  。

一切經音義卷第四十一

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
