法界次第初門卷中之上
陳隋國師智者大師撰

九想初門第二十一

[0675b27]  一脹想　二青瘀想　三壞想　四血  塗漫想　五膿爛想　六噉想　七散想  八骨想　九燒想

[0675c01]  次通明禪。而辯九想者。上所明禪。雖有定  慧。但是實觀。未有得解之觀。則對治力弱。從  九想已去。所明禪定。悉有得解之觀。於對治
重煩惱病中。力用為強。如伐堅樹。若用軟斧。  斷之不斷。應更取強斧。九想既是得解觀之  初。故次而辯之此九通名想者。能轉心轉
想。故名為想。所謂能轉不淨顛倒想。故此九  法皆言想也。

[0675c09]  一脹想　若觀人死屍。肨脹如韋囊盛風。異  於本相。是為脹想。

[0675c11]  二青瘀想　若觀死屍。皮肉黃赤瘀黑青  黤。是為青瘀．想。

[0675c13]  三壞想　若觀死屍。風吹日曝。轉大裂壞  在地。是為壞．想。

[0675c15]  四血塗漫想　若觀死屍。處處膿血流溢。  污穢塗漫。是為血塗漫．想。

[0675c17]  五膿爛想　若觀死屍。蟲膿流出。皮肉壞  爛。滂沱在地。是為膿爛．想。

[0675c19]  六噉想　若觀死屍。蟲蛆唼食。鳥挑其眼。狐  狗咀嚼。虎狼  爴  裂是為噉想。

[0675c21]  七散想　若觀死屍。禽獸分裂。身形破散。筋  斷骨離頭手交橫。是為散想。

[0675c23]  八骨想　若觀死屍。皮肉已盡。但見白骨。筋  連或分散狼藉。如貝如珂。是為骨想也。

[0675c25]  九燒想　若觀死屍為火所焚。爆裂煙臭。薪  盡形滅。同於灰土。假令不燒。亦歸磨滅。是為  燒想。

八念初門第二十二

[0675c29]  一念佛　二念法　三念僧　四念戒　五  念捨　六念天　七念入出息　八念死

[0676a02]  次九想而辯八念者。為除恐怖也。若修九想  時。思惟死屍可惡。因此驚怖。  [嗇*欠]  然毛竪。及為
惡魔惱亂。憂懼轉增。若存心八念。恐怖即除。  故以為次也。通言念者。內心存憶之異名也。  專心存憶八種功德。故名為八念。非但能除
世間驚怖。若能善修。亦除世間三界生死一  切障難也。

[0676a09]  一念佛　若遭恐怖及眾障難之時。應當念  佛。佛是多陀阿伽度阿羅訶三藐三佛陀。神  德無量。如是念已。恐怖障難即除。

[0676a12]  二念法　若有恐怖障難之時。應當念法。佛  法巧出得今世果無熱惱。不待時能到善處。  通達無礙。是為念法。

[0676a15]  三念僧　念僧者。僧是佛弟子眾。具足五分  法身。中有四雙八輩。三乘得果。應受供養  禮事。世間無上福田。是為念增也。

[0676a18]  四念戒　念戒者。戒是能遮諸惡。安隱住處。  是中戒有三種。所謂律儀戒定共戒道共戒。  律儀能除身口諸惡。定共能遮煩惱惡覺。道
共能破無明。得慧解脫。是為念戒。

[0676a22]  五念捨　念捨者。有二種。一者捨施捨。二者  捨煩惱捨。捨施捨。能生大功德。捨煩惱捨。因  此得智慧入涅槃。是為念捨也。

[0676a25]  六念天　念天者。謂四天王天。乃至他化自  在天。復有四種天。一名天二生天三淨天四  生淨天。如是等果報清淨。利安一切。是為念  天。

[0676a29]  七念阿那　念阿那般那者。如十六特勝明。  出入息也如是念時。能除心亂。入於正道。何  況世間恐怖。是為念阿那般那也。

[0676b03]  八念死　念死者。有二種死。一者自死。二者  他因緣死。是二種死。常隨此身。無可避處。是  為念死。

十想初門第二十三

[0676b07]  一無常想　二苦想　三無我想　四食不  淨想　五世間不可樂想　六死想　七不  淨想　八斷想　九離想　十盡想

[0676b10]  次八念而辯十想者。大智度論云。九想如縛  賊十想如殺賊。若爾即應次前九想而明。但  為修九想時。有恐怖等障故。須說八念。既得
離諸恐怖。則心安無障。故次說十想也。通言  想者。能轉心轉想也。能轉計常樂等。諸顛倒  等想。故名為想。前三想為斷見諦惑說。中四
想為斷思惟惑說。後三想為修無學道者說。  是以。壞法之人。修此十想。能斷三界結使。證  無漏之聖果也。

[0676b19]  一無常想　觀一切有為法無常。智慧相應  想。名無常想。一切有為法有二種。一者眾生。  二者國土。是二皆新新生滅。故無常也。

[0676b22]  二苦想　觀一切有為法苦。智慧相應想。名  苦想。若有為法無常者。即是苦常為三苦八  苦之所遷逼。故名苦也。

[0676b25]  三無我想　觀一切法等無我。智慧相應想。  名無我想。若有為法悉是苦者即無我。以無  自在故。亦以苦從緣生無有自性。無自性中。
我不可得也。

[0676b29]  四食不淨想　觀諸飲食不淨。智慧相應想。  名食不淨想。世間飲食。皆從不淨因緣。故有  如肉從精血水道中生酥酪等。皆亦隨事觀
之。悉是不淨也。

[0676c04]  五世間不可樂想　觀一切世間不可樂。智  慧相應想。名為世間不可樂想。有二種世間。  一者眾生。二者國土。有過惡無可樂也。

[0676c07]  六死想　觀死智慧相應想。名為死想。若一  期果報。常為二種死之所逐者。則出息不報  入息也。

[0676c10]  七不淨想　觀自他身不淨。智慧相應想。名  為不淨想。若觀此身內有三十六物。外則九  孔。惡露常流。從生至終。無一淨也。

[0676c13]  八斷想　觀涅槃離生死。智慧相應想。名為  斷想。行者思惟。若涅槃清淨。無煩惱者。當斷  結使證涅槃也。

[0676c16]  九離想　觀涅槃離生死。智慧相應想。名為  離想。行者思惟。若涅槃清淨。離生死者。當離  生死證涅槃也。

[0676c19]  十盡想　觀涅槃結使及生死盡。智慧相應  想。名為盡想。行者思惟。若涅槃清淨。結使  及生死。未盡結使。及生死業。證涅槃也。

八背捨初門第二十四

[0676c23]  一內有色相外觀色　二內無色相外觀色  三淨背捨身作證　四虛空處背捨　五識  處背捨　六無所有處背捨　七非有想非  無想背捨
八滅受想背捨

[0676c27]  次十想而辯八背捨者。前九想十想。既是壞  法對治觀門。則橫局而竪短。對治定觀諸禪。  皆未具足。若證聖果。則無三明八解脫等。諸
大功德也。今欲具明一切無漏對治。觀練熏  修禪定。故次而辯之。若修此觀。練諸禪定。  證聖果時。則成大力羅漢具足六通三明。及
八解脫。願智頂禪。無諍三昧等。諸功德也。此  八通名背捨者。大智度論云。背是淨潔五欲。  捨是著心。故名背捨。若發真無漏慧。斷三界  結業盡。即名解脫也。

[0677a08]  一內有色相外觀色　內有色相者。不壞內  色。不滅內色相也。外觀色者。不壞外色。不滅  外色相。以是不淨心觀外色。所以然者。為修
流光故。不應初背捨中壞滅內身骨人也。欲  界結使難斷。故須以不淨心觀外色也。此初  背捨位在初禪。能捨自他及下地。故名背捨。

[0677a14]  二內無色相外觀色　內無色相者。壞內色。  滅內色相也。外觀色者。不壞外色。不滅外色  相。以是不淨心觀外色。所以然者。行者為入
二禪內淨故。壞滅內骨人。欲界結使難斷故。  猶觀外不淨之相也。

[0677a19]  三淨背捨身作證　淨者緣淨故名淨。行者。  除外不淨相。但於定中。練八色光明。清淨皎  潔猶如妙寶之色。故名緣淨身作證者。以無
受著心。而受三禪中遍身樂故名身作證也。

[0677a23]  四虛空處背捨　若滅根本四禪色。及三背  捨四勝處。八一切處中色。一心緣無邊虛空  而入定即觀此定依陰入界。故有無常苦空
無我虛誑不實。心生厭背。而不受著。深入一  向不迴。是為虛空處背捨。

[0677a28]  五識處背捨　若捨虛空。一心緣識入定時。  即觀此定。依陰入界。故有無常苦空無我。虛  誑不實。心生厭背。而不受著。深入一向不迴。
是為五識處背捨。

[0677b03]  六無所有處背捨　若捨識。一心緣無所有  入定時。即觀此定。依陰入界。故有無常苦空  無我。虛誑不實。心生厭背。而不受著。深入一
向不迴。是為無所有處背捨也。

[0677b07]  七非有想非無想背捨　若捨無所有處。一  心緣非有想非無想入定時。即觀此定。依陰  入界。故有無常苦空無我。虛誑不實。心生厭
背。而不受著。深入一向不迴。是為非有想非  無想背捨也。

[0677b12]  八滅受想背捨　背滅受想諸心心數法。是  為滅受想背捨所以者何。諸佛弟子。患厭散  亂心。欲入定休息。以涅槃法。安著身中。故云
身證而想受滅也。

八勝處初門第二十五

[0677b17]  一內有色相外觀色少。若好若醜。是名勝  知勝見　二內有色相外觀色多。若好若醜。  是名勝知勝見　三內無色相外觀色少亦  爾
四內無色相外觀色多亦爾　五青勝  處　六黃勝處　七赤勝處　八白勝處

[0677b22]  次八背捨。而辯八勝處者。背捨雖能有背捨  淨潔五欲之用。既是初觀。於緣中轉變。未得  自在隨心。若欲得觀心純熟。轉變自在。必須
進修勝處觀也。故次而明之。故大智度論  作譬云。如人乘馬能破前陣。亦能自制其馬。  故名勝處也。亦名八除入。

[0677b28]  一內有色相外觀色少。若好若醜。是名勝知  勝見　內有色相。外觀色少。初背捨而言少  者。緣少故名少。若觀道未增。故須觀少因緣
觀多畏難攝轉變不得隨心。若觀少好醜法  中不淨。轉變自在。通達無礙。心無取。捨不起  愛。憎是名勝知勝見也。

[0677c05]  二內有色相外觀色多。若好若醜。是名勝知  勝見　內有色相外觀色。如初背捨而言多  者。觀多因緣。故名多觀。心既調則。觀多無
妨。故言多。若於多好醜不淨境中。轉變自  在。通達無礙。心無取捨。不起愛憎。是名勝知  勝見也。

[0677c11]  三內無色相外觀色少。若好若醜。是名勝知  勝見　內無色相如二背捨。外觀色少。若好  若醜等。皆如初勝處也。

[0677c14]  四內無色相外觀色多。若好若醜。是名勝知  勝見　內無色相如二背捨。外觀色多。若好  若醜等。皆如二勝處也。

[0677c17]  五青勝處　若觀青色。轉變自在。少能多多  能少。光色照曜勝於背捨。所見青相亦不起  法愛。是名青勝處也。

[0677c20]  六黃勝處　類如青勝處中分別。

[0677c21]  七赤勝處　類如青勝處中分別。

[0677c22]  八白勝處　亦類如青勝處中分別。今用四  色為勝處。依大智度論也。若纓絡經中。則  以四大為四勝處也。

十一切處初門第二十六

[0677c26]  一青一切處　二黃一切處　三赤一切處  四白一切處　五地一切處　六水一切處  七火一切處　八風一切處　九空一切處  十識一切處

[0678a01]  次八勝處而辯十一切處者。勝處雖能少。觀  中轉變自在而未普遍。今十一切處所觀普  遍。是以次而明之。故大智度論云。背捨為初
門。勝處為中行。一切處為成就也。三種觀足。  即是觀禪體成就。通稱一切處者。皆從所觀  境遍滿得名也。亦名十一切入。

[0678a07]  一青一切處　還取前背捨勝處中少青色。使  遍一切處皆青也。

[0678a09]  二黃一切處　還取前背捨勝處中少黃色。使  遍一切處皆黃也。

[0678a11]  三赤一切處　還取前背捨勝處中少赤色。使  遍一切處皆赤也。

[0678a13]  四白一切處　還取前背捨勝處中少白色。  使一切處皆白也。

[0678a15]  五地一切處　還取前背捨勝處中少地色。使  一切處皆地色。

[0678a17]  六水一切處　還取前背捨勝處中少水色。  使一切處皆水色也。

[0678a19]  七火一切處　還取前背捨勝處中少火色。使  一切處皆火色也。

[0678a21]  八風一切處　還取前背捨勝處中少風色。使  一切處皆風色。

[0678a23]  九空一切處　還入前虛空背捨定。使一切  處皆空也。

[0678a25]  十識一切處　還入前識處背捨。使一切處  皆有識也。

十四變化初門第二十七

[0678a28]  初禪二變化　二禪三變化　三禪四變化  四禪五變化合十四變化

[0678b01]  次十一切處而辯十四變化者。上所明觀禪。  正體雖備猶未辯其功用。今欲學六通之用。  必須先修變化心也。通言變化者。能使無而
欻有有而欻無。故名為變化也。

[0678b05]  一初禪二變化　一初禪初禪化。能變化自  地也。二初禪欲界化。能變化下欲界地。

[0678b07]  二禪三變化　一二禪二禪化。能變化自地  也。二二禪初禪化。能變化下初禪地也。三二  禪欲界化。能變化下欲界地也。

[0678b10]  三禪四變化　一三禪三禪化。能變化自地  也。二三禪二禪化。能變化下二禪地也。三三  禪初禪化。能變化下初禪地也。四三禪欲界
化。能變化下欲界地也。

[0678b14]  四禪五變化　一四禪四禪化。能變化自地  也。二四禪三禪化。能變化下三禪地也。三四  禪二禪化。能變化下二禪地也。四四禪初禪
化。能變化下初禪地也。五四禪欲界化。能變  化下欲界地也。

六神通初門第二十八

[0678b20]  一天眼通　二天耳通　三知他心通　四  宿命通　五身如意通　六漏盡通

[0678b22]  次變化而辯六神通者。此有三意不同。若  依報得神通。得神通方能變化。若是修得神  通。則先修變化。方得神通。今此既約修得次
第。故次變化而辯神通。此皆名通者。纓絡  經云。神名天心。通名慧性。天然之慧。徹照無  礙。故名神通。

[0678b28]  一天眼通　修天眼者。若於深禪定中。發得  色界四大清淨造色住。眼根中即能見六道  眾生死此生彼。及見一切世間種種形色。是  為天眼通。

[0678c03]  二天耳通　修天耳者。若於深禪定中。發得  色界四大清淨造色住。耳根中即能聞六道  眾生語言。及世間種種音聲。是為天耳通。

[0678c06]  三知他心通　修他心智者。若於深禪定中。  發他心智。即能知六道眾生心及數法。種種  所緣念事。是為他心通。

[0678c09]  四宿命通　修宿命通者。若於深禪定中。發  宿命智。即能知自過去一世二世百千萬世  乃至八萬大劫宿命。及所行之事。亦能知六
道眾生所有宿命。及所作之事。是為宿命  智也。

[0678c14]  五身如意通　修身通者。若於深禪定中發  得身通。通有二種。一者飛行速到山障無礙。  二能轉變自身他身。及世間所有。隨心自在。
是為身如意通。

[0678c18]  六漏盡通　修漏盡通者。若於深禪定中。發  見思真智則三漏永盡。是為漏盡神通也。

九次第定初門第二十九

[0678c21]  一初禪　二二禪　三三禪　四四禪  五空處　六識處　七無所有處　八非有  想非無想處　九滅受想次第定

[0678c24]  次六通而辯九次第定者。上所明禪。雖體用  具足。而並是觀禪。未明練熟調柔之相。今欲  修練觀禪體用。令純熟入體。及起時心無間
念。故次明也。通言次第定者。若入禪時。深心  智慧深利。能從一禪入一禪。心心相續。無異  念間。雜故名次第定也。

[0679a01]  初禪次第定　離諸欲惡不善法。有覺有觀。  離生喜樂。入初禪定時。是中初禪定觀均齊。  自識其心。其心次第而入無有剎那雜念。間
入初禪定。是為初禪次第定。

[0679a05]  二禪次第定　若從初禪。入二禪時。是中二  禪定觀均齊。自識其心。其心次第而入。無有  剎那雜念間入二禪定。是為二禪次第定。

[0679a08]  三禪次第定　意類如初禪二禪中明。

[0679a09]  四禪次第定　意亦類如初禪二禪中明。

[0679a10]  五虛空處次第定　意亦類同初禪二禪中明。

[0679a11]  六識處次第定　意亦類如初禪二禪中明。

[0679a12]  七無所有處次第定　意亦類同初禪二禪中  明。

[0679a14]  八非有想非無想處次第定　意亦類同初禪  二禪中明。

[0679a16]  九滅受想次第定　若從非有想非無想。入  滅受想定時。於是定前。自識其心要期心利。  心心次第而入。無有剎那雜念間入滅受想
定。是為滅受想次第定也。

三三昧初門第三十

[0679a21]  一有覺有觀三昧　二無覺有觀三昧  三無覺無觀三昧

[0679a23]  次九次第定而辯三三昧者。九次第定體。乃  即是三三昧。但有離合名數。多少不同制立  有異。其意  (云云)
。所以者何。九次第定。通練諸  禪。自無別體。三三昧亦爾。故知體無異法。而  無定名。九定名數雖多。不取中間。三昧名數
雖少。而通中間合取九定。一往從諸禪理事  以得名三昧。一往從諸禪事理而受稱。是為  小異。故次九定以明三三昧也。通言三昧者。
三摩提。秦言正心行處。是心從無始已來。常  曲不端。得是直故。故名三昧。

[0679b03]  一有覺有觀三昧　若以空無相無作相應心  入諸定。觀初禪及方便中。則一切覺觀俱禪。  皆悉正直。故名有覺有觀三昧。

[0679b06]  二無覺有觀三昧　若以空無相無作相應心  入諸定。觀中間禪。則一切無覺有觀禪。皆悉  正直。故名無覺有觀三昧。

[0679b09]  三無覺無觀三昧　若以空無相無作相應心  入諸定。觀無覺無觀禪中。則從二禪乃至滅  受想定一切定。觀諸無覺無觀。皆悉正直。故
名無覺無觀三昧也。

師子奮迅三昧初門第三十一

[0679b14]  有二種師子奮迅三昧　一奮迅入　二奮  迅出

[0679b16]  次三三昧而辯師子奮迅三昧者。大品經中  佛自誠言。菩薩依九次第定。入師子奮迅三  昧。三三昧與九定法相既同。故次三三昧而
明。於義無乖也。所言師子奮迅者。借譬以顯  法也。如世師子奮迅。為二事故一為奮却塵  土。二能前走却走。捷疾異於諸獸。此三昧亦
爾。一則奮除障定細微無知之惑。二能入出  捷疾無間。異上所得諸禪定也。故名師子奮  迅三昧。

[0679b25]  一入禪奮迅　師子奮迅入三昧者。離欲惡  不善法。有覺有觀入初禪。如是次第入二禪  三禪四禪。空處識處無所有處。非有想非無
想處。滅受想定。是為奮迅入也。

[0679b29]  二出禪奮迅　師子奮迅出者。從滅受想定  起。還入非有想非無想。非有想非無想起。  還入無所有處。如是識處空處四三二禪初
禪。乃至出散心中。是為奮迅出。

超越三昧初門第三十二

[0679c05]  一超入　二超出

[0679c06]  次師子奮迅而辯超越者。大品經佛自誠言。  菩薩依師子奮迅三昧。入超越三昧。所以名  超越者。能超過諸地。自在入出。故名超越。

[0679c09]  一超入三昧　云何名超入三昧。離諸欲惡  不善法。有覺有觀離生喜樂入初禪。從初禪  起超入非有想非無想處非有想非無想處起
入滅受想定。滅受想定起還入初禪。從初禪  起入滅受想定。滅受想定起入二禪。二禪起  入滅受想定。滅受想定起入三禪。三禪起入
滅受想定。滅受想定起入四禪。四禪起入滅  受想定。滅受想定起入空處。空處起入滅受  想定。滅受想定起入識處。識處起入滅受想
定。滅受想定起入不用處。不用處起入滅受  想定。滅受想定起入非有想非無想。非有想  非無想處起入滅受想定。是為諸佛菩薩超
入三昧相。若聲聞人但能超入一。而不能超  二。況能如上所明自在超也。是中明超入有  三種。一順入超。二逆入超。三順逆入超也。細  心約義自作可解。

[0679c25]  二超出三昧　云何名超出三昧。從滅受想  起入散心中。散心中起入滅受想定。滅受想  定起還住散心中。散心中起入非有想非無
想處。非有想非無想處起住散心中。散心中  起入無所有處。無所有處起住散心中。散心  中起入識處。識處起住散心中。散心中起入
空處。空處起住散心中。散心中起入四禪。四  禪起住散心中。散心中起入三禪。三禪起住  散心中。散心中起入二禪。二禪起住散心中。
散心中起入初禪。初禪起住散心中。是為諸  佛菩薩超出三昧之相。若聲聞人超出。但能  超一禪出。而不能超二。何況能自在超出也。
是中超出有三種。一順超出。二逆超出。三順  逆超出。足前三種超入。合為六種超越三昧。  如來於此六三昧。而入涅槃也。齊此明三乘  行行共禪竟也。

法界次第初門卷中之上

法界次第初門卷中之下

陳隋國師智者大師撰

四諦初門第三十三

[0680a19]  一苦諦　二集諦　三滅諦　四道諦

[0680a20]  次超越而辯四諦者。但上來所說。諸無漏禪  中。乃禪禪悉有四諦觀慧。彼既明禪相。則隱  理顯事。從事以立名。是以雖有四諦觀法。而
不從諦得名。如囊中有寶。不探示人。人無見  者。是以今更。次諸禪後。明四諦等八科慧行  法門。此四通言諦者。諦以審實為義。此四諦
法門。正為聲聞人從聞生解。故必須藉教詮  理。今明教理不虛。故云審實也。若由因感果。  則應先因而後果。今悉先果而後因者。教門
引物為便。故皆先果而後因也。

[0680b01]  一苦諦　苦以逼惱為義。一切有為心行。常  為無常患累之所逼惱。故名為苦。苦有三種。  一苦苦。二壞苦。三行苦。今明三苦。有別有
通。別者三苦即別對三受。苦受從苦緣生。情  覺是苦。即苦苦也。樂受。樂壞時生苦。即是壞  苦。不苦不樂受。常為無常遷動。即是行苦也。
若通論三苦。則三受通有三苦也。所以然者。  三受之心。即是苦。通從苦緣生故。通是苦。苦  三受之心。通為壞相。所壞故通是壞苦也。三
受之心。通是起役運動不停之相。故通是行  苦也。若三受心。若別若通。無非是苦者。當知  苦是審實而有。故名諦也。

[0680b13]  二集諦　集以招聚為義。若心與結業相應。  未來定能招聚生死之苦。故名為集。集有三  種業。攝一切業。一不善業。即十不善也。二善
業。即十善也。三不動業。即十二門禪也。具如  前辯。煩惱者。二種煩惱攝一切煩惱。一屬  愛煩惱。二屬見煩惱。是二煩惱出一切三毒。
五蓋。十使。九十八煩惱等。皆如前辯。若此  煩惱與前業合。則未來定能招聚三界死生  苦果。即是集諦也。

[0680b22]  三滅諦　滅以滅無為義。結業既盡。則無生  死之患累。故名為滅。若發見思無漏真明。具  三十四心斷結者。則三界九十八使皆滅。以
煩惱結使滅故。三界業亦滅。若三界業煩惱  滅者。即是滅諦有餘涅槃也。因滅故果滅。捨  此報身時。後世苦果。永不相續。名入無餘涅
槃。真滅度也。滅理不虛。故名為諦。

[0680b29]  四道諦　道以能通為義。正道及助道。是二  相扶能通至涅槃。故名為道。正道者。實觀三  十七品。三解脫門。緣理慧行。名為正道。次下
當出科目。助道者。得解觀中。種種諸對治法。  及諸禪定。皆是助道。具如上出。復次正道者。  謂見諦八忍八智十六心。思惟九無礙九解
脫十八心。真無漏慧。名為正道。其餘方便對  治。諸禪三昧。及三十七品。三解脫等。皆是助  道。此二道相扶。能通涅槃。審實不虛。即名道  諦也。

十六行初門第三十四

[0680c11]  苦諦下四行　一無常　二苦　三空　四  無我

[0680c13]  集諦下四行　一集　二因　三緣　四生

[0680c14]  滅諦下四行　一盡　二滅　三妙　四離

[0680c15]  道諦下四行　一道　二正　三跡　四乘

[0680c16]  次四諦而辯十六行者。還離四諦開為十六  行也。但教門既有總別之殊。故諦有離合之  異。欲使修觀之者取理無謬。故次於四諦之
下。各以四行分別。則審實之義意。乃愈明通。  加以行名者。行以往趣為義。修此十六觀法。  能趣四實之理。故名行也。或時從理得名。即  十六諦也。

[0680c23]  苦諦下四行　一無常行者。觀五受陰。因緣  生。新新生滅。故無常也。二苦行者。觀五受  陰。若無常即是苦。為無常之所逼也。三空行
者。觀五受陰。一相異相無故。空即是空。四  無我者。觀五受陰中。我我所法不可得。故  無相。是為無我行也。

[0680c29]  集諦下四行　一集行者。觀煩惱有漏累和  合。能招苦果。故名集行。二因行者。觀六因生  苦果。故名因行。三緣行者。觀四緣生苦果故
名緣行。四生行者。還受後有五陰。故名生行。

[0681a04]  滅諦下四行　一盡行者。觀涅槃種種苦盡  故名盡。二滅行者。觀涅槃諸煩惱火滅故名  滅。三妙行者。涅槃一切中第一故名妙。四
出行者。觀涅槃離世間生死法故。名為出也。

[0681a08]  道諦下四行　一道行者。觀五不受陰三十  七品等道。能通至涅槃。名道。二正行者。觀五  不受陰三十七品等道。非顛倒法故名正。三
跡行者。觀三十七品等道。是一切聖人去處  故名跡。四乘行者。觀三十七品等道。能運行  人。必至三解脫。愛見等煩惱不能遮故名乘。

生法二空初門第三十五

[0681a15]  一眾生空　二法空

[0681a16]  次四諦十六行而辯生法二空者。正明聲聞  之人。雖云通於三藏教門入道。而三藏教門。  既有二空不同。故知修四諦十六行者。亦應
有別。是以。毘曇見有得道。成實證空成聖。此  皆約二空教門。有斯之異也。今為分別。修四  諦十六行者不同故。次而辯生法二空也。通
言空者。空以無有為義。無此生法二有。故名  為空。

[0681a24]  一眾生空　若觀生死苦果。但見名色。陰入  界實法。從因緣生。新新生滅。是實法中空。無  我人眾生壽者等。十六知見。如龜毛兔角畢
竟不可得。是為眾生空也。

[0681a28]  二法空　若觀生死苦果。非但我人眾生等。  十六知見空。如龜毛兔角不可得。是中名色  陰入界異法。一一分別。推析破壞乃至微塵
剎那。分分細檢。皆悉空無所有。即名法空。  是為聲聞人經明法空相。若摩訶衍中辯法  空者。諸法如夢幻。本來自空。不以推析破壞  故空也。

三十七品初門第三十六

[0681b07]  合七法門為三十七品　一四念處　二四  正勤　三四如意足　四五根　五五力  六七覺分　七八正道

[0681b10]  次生法二空而辯三十七品者。若觀二空而  入道。並須善識道品之階級。若依有門學聖。  必約眾生空觀。以修三十七法。若用平等斷
惑。則應歷法空。行於道品之門。故次二空而  辯也。通言道品者。道義如前。品者品類也。  此七科法門。悉是入道淺深之氣類。故云道  品也。

[0681b17]  四念處　一身念處　二受念處　三心念處  四法念處

[0681b19]  一身念處者　頭等六分。四大五根假合。故  名為身。是中觀身智慧為念。明見內身五種  不淨。破淨顛倒。即是處也觀外身內外身亦
如是。是為身念處也。

[0681b23]  二受念處者　六觸因緣生六受。從六受生  三受。名之為受。是中觀受智慧名為念。明達  三受皆苦。破樂顛倒。即是處。觀外受內外
受亦如是。是為受念處也。

[0681b27]  三心念處者　六識能識諸塵。分別攀緣。謂  之為心。是中觀內心智慧。名之為念。了知心  從緣生。剎那不住。念念生滅。破常顛倒。即是
處也。觀外心內外心亦爾。是為心念處也。

[0681c02]  四法念處者　想行二陰。及三無為法。名之  為法。是中觀法智慧名為念。通達一切法我  我所。畢竟不可得故無我破我顛倒。即是處
也。觀外法內外法亦如是。是為法念處。若  聲聞經中明念處。但說破四倒為念處。若摩  訶衍中明念處。即說破八倒。為念處也。故大
品經云若能深觀四念處。是為坐道場。

[0681c09]  四正勤　一已生惡法為除斷。一心勤  精進　二未生惡法不令生。一心勤精進  三未生善法為生。一心勤精進　四已生善
法為增長。一心勤精進。

[0681c13]  一已生惡法為除斷。一心勤精進　四念處  觀時。若懈怠心起。五蓋等諸煩惱覆心。離信  等五種善根時。如是等惡若已生為斷故。一
心勤精進。方便除斷令盡也。

[0681c17]  二未生惡法不令生。一心勤精進　四念處  觀時。若懈怠心。及五蓋等諸煩惱惡法雖未  生恐後應生。遮信等五種善根。今為不令生
故。一心勤精進。方便遮止不令得生也。

[0681c21]  三未生善法為生。一心勤精進　四念處觀  時。信等五種善根。未生為令生故。一心勤精  進。方便修習令信等善根生也。

[0681c24]  四已生善法為增長。一心勤精進　若四念  處觀時。信等五種善根已生。為令增長故。一  心勤精進。方便修習信等善根令不退失。增
長成就。此四通名正勤者。破邪道。於正道中。  勤行故。名正勤也。

[0681c29]  四如意足　一欲如意足　二精進如意  足　三心如意足　四思惟如意足。

[0682a02]  一欲如意足　欲為主得定。斷行成就。修如  意分。是為欲如意足。

[0682a04]  二精進如意足　精進為主得定。斷行成就。  修如意分。是為精進如意足。

[0682a06]  三心如意足　心為主得定。斷行成就。修如  意足。

[0682a08]  四思惟如意足　思惟為主得定。斷行成就。  修如意分。此通言如意者。四念處中實智  慧。四正勤中正精進。精進智慧增多。定力小
弱。得四種定攝心故。智定力等。所願皆得故。  名如意足。智定力等。能斷結使。故云斷行成  就也。

[0682a14]  五根　一信根　二精進根　三念根  四定根　五慧根

[0682a16]  一信根　信正道及助道法。是名信根也。

[0682a17]  二精進根　行是正道。及諸助道善法時。勤  求不息。是名精進根。

[0682a19]  三念根　念正道及諸助道善法。更無他念。  是名念根也。

[0682a21]  四定根　攝心在正道及諸助道善法中相。  應不散是。為定根也。

[0682a23]  五慧根　為正道及諸助道善法。觀無常等  十六行。是名慧根。此五通名根者。能生也。行  者既得四如意足。智定安隱。即信等五種善
法。若似若真。任運而生。譬如陰陽調適。一切  種子。悉有根生。故名根也。

[0682a28]  五力　一信力　二精進力　三念力  四定力　五慧力

[0682b01]  一信力　信正道及諸助道法時。若信根增  長能遮疑惑。破諸邪信及煩惱。故名信力。

[0682b03]  二精進力　行是正道及諸助道法時。若精  進根增長。破種種身心懈怠。成辦出世之  事。是為精進力。

[0682b06]  三念力　念正道及諸助道法時。若念根增  長。破諸邪念。成就一切出世正念功德是。為  念力。

[0682b09]  四定力　攝心在正道及諸助道法時。若定  根增長。則能破諸亂想。發諸事理禪定。是為  定力。

[0682b12]  五慧力　為正道及諸助道法。觀無常十六  行時。若慧根增長。則能遮三界見思之惑。發  真無漏。故名慧力。此五通名力者。能壞諸有
漏不善。成辦出世善事。故名力也。

[0682b16]  七覺分　一擇法覺分　二精進覺分　三喜  覺分　四除覺分　五捨覺分　六定覺分  七念覺分

[0682b19]  一擇法覺分　智慧觀諸法時。善能簡別真  偽。不謬取諸虛偽法。故名擇法覺分。

[0682b21]  二精進覺分　精進修諸道法時。善能覺了  不謬。行於無益之苦行。常勤心在真法中行。  故名精進覺分。

[0682b24]  三喜覺分　若心得法喜。善能覺了此喜不  依顛倒之法而生。歡喜住真法喜。故名喜覺  分。

[0682b27]  四除覺分　若斷除諸見煩惱之時。善能覺  了除諸虛偽。不損真正善根。故名除覺分。

[0682b29]  五捨覺分　若捨所見念著之境時。善能覺  了所捨之境。虛偽不實。永不追憶。是為捨覺  分。

[0682c03]  六定覺分　若發諸禪定之時。善能覺了諸  禪虛假。不生見愛妄想。是為定覺分。

[0682c05]  七念覺分　若修出世道時。善能覺了常使  定慧均平。若心沈沒。當念用擇法精進喜等。  三覺分察起。若心浮動。當念用除捨定等三
分攝。故念覺常在二盈之間。調和中適。是  念覺分。此七通名覺分者。無學實覺七事能  到。故通名覺分。

[0682c11]  八正道分　一正見　二正思惟　三正語  四正業　五正命　六正精進　七正念　八  正定

[0682c14]  一正見　若修無漏十六行。見四諦分明。故  名正見。

[0682c16]  二正思惟　見四諦時。無漏心相應。思惟動  發。覺知籌量。為令增長入涅槃。故名正思惟。

[0682c18]  三正語　以無漏智慧。除四種邪命。攝口業  住一切口正語中。是為正語。

[0682c20]  四正業　以無漏智慧。除身一切邪業。住清  淨正身業中。是名正業。

[0682c22]  五正命　以無漏智慧。通除三業中五種邪  命。住清淨正命中。是為正命。何等五種。一為  利養故。詐現異相奇特。二為利養故。自說功
德。三為利養故。占相吉凶為人說法。四為利  養故。高聲現威令人畏敬。五為利養故。稱說  所得供養。以動人心。邪因緣活命。故是為邪  命。

[0682c29]  六正精進　以無漏智慧相應。勤精進修涅  槃道。是為正精進。

[0683a02]  七正念　以無漏智慧相應。念正道及助道  法。故名正念。

[0683a04]  八正定　以無漏智慧相應入定故。故名正  定。是八通名正道者。正以不邪為義。今此八  法不依偏邪而行。皆名為正。能通至涅槃故  名為道。

三解脫初門第三十七

[0683a09]  一空解脫門　二無相解脫門　三無作解  脫門

[0683a11]  次三十七品。而辯三解脫門者。大智度論  云。三十七品。是趣涅槃道行。是道已到涅槃。  涅槃城有三門。謂空無相無作。既已說道故。
次應說到處門也。此三通名解脫門者。解脫  即是涅槃門。謂能通此三法。能通行者。得入  涅槃。故名解脫門也。亦云三三昧。三昧義如
前說。但三昧即是當體得名。解脫從能通之  用。以受稱也。此無別法。有師解云。因時名三  昧。證果則變名解脫。此類如八背捨八解脫  也。

[0683a21]  一空解脫門　云何名空解脫門。觀諸法無  我我所故空。所以者何。諸法從因緣和合生。  無有作者。無有受者。能如是通達者。是名空
解脫門。是空解脫門。緣二行。謂空無我。

[0683a25]  二無相解脫門　云何名無相解脫門。觀男  女相。一異相等。是相中求實皆不可得。故無  相。所以者何。若諸法無我我所故空。空故無
男無女。一異等法。我我所中。名字是異。以是  故。男女一異等相。實不可得。能如是通達者。  是為無相解脫門。是解脫緣四行。謂盡滅  妙出。

[0683b03]  三無作解脫門　云何名無作解脫門。若知  一切法無相。即都無所作。是名無作。所以者  何。若於法有所得者。即於三界。而有願求。因
是造作三有之業。今一切相。皆不可得故。則  於三界。無所願求。不造一切三有生死之業。  無業故無報。是為無作解脫門。是無作解脫
門。緣十行。謂無常苦集因緣。生道正進乘  也。

三無漏根初門第三十八

[0683b12]  一未知欲知根　二知根　三知已根

[0683b13]  次三解脫門而辯三無漏根者。解脫既是涅  槃之門。若善修三解脫。必定發真無漏。證有  餘涅槃。得有餘涅槃。自有三道不同。謂見道
修道。無學道也。證三道時。必發三根故。次三  解脫而辯之。通名根者。根以住立能生為義。  得此三法。住立不退。生真智照。故名根也。

[0683b19]  一未知欲知根　無漏九根和合。信行法行  人。於見諦道中。名未知欲知根。所謂九根者。  信根精進根念根定根慧根喜根樂根捨根意  根也。

[0683b23]  二知根　信解見得人。思惟道中。是九根轉  名知根。九根如未知欲知根中分別。

[0683b25]  三知已根　若至無學道中。是九根轉。名知  已根。九亦如未知欲知根中分別也。

十一智初門第三十九

[0683b28]  一法智　二比智　三他心智　四世智  五苦智　六集智　七滅智　八道智　九  盡智　十無生智　十一如實智

[0683c02]  次三無漏根而辯十一智者。以三根能生十  一智故。所以者何。未知欲知根。生法智比智。  知根生苦智集智滅智道智。及他心智世智。
知已根。生盡智無生智。及如實智。是以次三  根。而辯十一智也。通名智者決定了知。故  名為智。若發此十一智時。各齊位照了分明。  故通名為智也。

[0683c09]  一法智　欲界繫法中無漏智。欲界繫因中  無漏智。欲界法智滅中無漏智。為斷欲界繫  法道中無漏智。及法智品中無漏智也。

[0683c12]  二比智　於色界無色界中。約四諦辯四種  無漏智。亦如法智中所明。但有法比之殊也。

[0683c14]  三他心智　知欲界色界繫現在心心數法。及  無漏心心數法少分。是為他心智也。

[0683c16]  四世智　諸世間有漏智慧。亦名等智。凡夫  聖人。同有此智。故名等智。亦云名字智。是智  但有名而無理。

[0683c19]  五苦智　五陰無常苦空無我觀時。得無漏  智。

[0683c21]  六集智　知諸法因。因集生緣觀。無漏智也。

[0683c22]  七滅智　滅止妙出觀時。無漏智也。

[0683c23]  八道智　道正行遠觀時。無漏智也。

[0683c24]  九盡智　我見苦已斷集已證滅已修道已。如  是念時。無漏智慧。見明覺也。

[0683c26]  十無生智　我見苦已。不復更見斷集已。不  復更斷盡證已。不復更證修道已。不復更  修。如是念時。無漏智慧。見明覺也。

[0683c29]  十一如實智　一切法總相別相。如實正智。  無有罣礙。是為如實智。此智獨在佛心中有。  二乘之所無也。

十二因緣初門第四十

[0684a04]  一無明　二行　三識　四名色　五六入  六觸　七受　八愛　九取　十有　十一  生　十二老死

[0684a07]  次十一智而辯十二因緣者。除如實智。其餘  十智。皆是二乘共得。今一往明。若聲聞人。但  約一世。總觀四諦。成十智則智劣。智劣故。不
能侵除習氣。功德神用亦減少。若緣覺人。通  約三世。細分別觀十二因緣。若成十智則智  強。智強故。能侵除習氣功德。神用亦廣。是以
大聖教門。別開出中乘之道。意在此也。通稱  因緣者。是十二法。展轉能感果。故名因。互相  由藉而有。謂之緣也。因緣相續。則生死往還
無際。若知無明不起取有。則三界二十五有  生死皆息。是為出世之要術也。教門十二因  緣。有三種不同。一者約三世明十二因緣。二
者約果報二世辯十二因緣。三者約一念一  世辯十二因緣。今無明三世十二因緣者。  初二過去世攝。後二未來世攝。中八現在世
攝。是中略說三事煩惱業苦。是三事展轉。更  互為因緣。是煩惱業因緣。業苦因緣。苦苦因  緣。苦煩惱因緣。煩惱業因緣。業苦因緣。苦苦
因緣。是為展轉。更互為因緣故。云三世十二  因緣也。

[0684a27]  一無明　過去世一切煩惱。通是無明。以過  去未有智慧光明故。則一切煩惱得起故。是  以過去煩惱悉是無明也。

[0684b01]  二行　從無明生業。業即是行。以善不善業。  能作世界果故。故名為行也。

[0684b03]  三識　從行生垢心。初身因如犢子。識母自  相識。故名識。即是父母交會初。欲託胎時之  名。

[0684b06]  四名色　從識生非色四陰及所任色陰。是  名名色。即是歌羅邏時之名也。

[0684b08]  五六入　從名色中。生眼等六情。是名六入。  從五皰初開已來。即是六入名也。

[0684b10]  六觸　由入對塵情塵識合。是名為觸。以六  塵觸六根故。即有六識生。故名情塵識合也。

[0684b12]  七受　從觸生受。故名為受。即是因六觸。觸  六根即領受六塵。為六受也。

[0684b14]  八愛　從受中心著。名之為愛。謂於所領受  六塵中。心生渴愛也。

[0684b16]  九取　從渴愛因緣求。是名為取。謂求取所  愛之塵也。

[0684b18]  十有　從取則後世業因成。是名為有。因能  有果。故名為有。

[0684b20]  十一生　從有還受後世五眾之身。是名生。  所謂四生六道中受生也。

[0684b22]  十二老死　從生五眾身熟壞。是為老死。老  死則生憂悲哭泣。種種愁苦。眾惱合集。若正  觀諸法實相清淨。則無明盡。無明盡故行盡。
乃至眾苦和合皆盡。若能如是。正觀三世十  二因緣。發真無漏。成辟支佛。

[0684b27]  次明從果報。約二世觀十二因緣相。具出大  集經。今略出經文。是十二因緣。從歌羅邏而  辯無明。故云果報也。約二世明者。前十因
緣屬現在。後二因緣屬未來。二世合為十二  也。

[0684c03]  一無明　大集經言。云何名為觀於無明。先  觀中陰。於父母所生貪愛心。愛因緣故四大  和合。精血二渧。合成一渧。大如豆子。名歌羅
邏。是歌羅邏有三事。一命二識三燸。過去世  中。業緣果報。無有作者。及以受者。初息出  入。是名無明。歌羅邏時。氣息入出者。有二種
道。所謂隨母氣息上下。七日一變。息入出者  名為壽命。是名風道。不臭不爛。是名為燸。是  中心意。名之為識。善男子若有欲得辟支佛。  當觀如是十二因緣。

[0684c13]  二行　復觀三受因緣。五陰十二入十八界。  云何為觀。隨心於念觀息出入。觀於內身皮  膚肌肉筋骨髓腦。如空中雲。是身中風。亦復
如是。有風能上。有風能下。有風能滿。有風能  焦。有風能增長。是故息之出入。名為身行。息  從覺觀生。故名意行。和合出聲。是名口行。

[0684c19]  三識　以如是三行因緣故。有識生。故名為  識。

[0684c21]  四名色　識因緣故。則有四陰及以色陰。故  名名色。

[0684c23]  五六入　五陰因緣識行六處。故名六入。

[0684c24]  六觸　眼色相對。故名為觸。乃至意法。亦如  是。

[0684c26]  七受　觸因緣故。念色乃至法是名為受。

[0684c27]  八愛　貪著於色乃至於法。是名為愛。

[0684c28]  九取　愛因緣故。四方求覓。故名為取。

[0684c29]  十有　取因緣故。受於後身。故名為有。

[0685a01]  十一生　有因緣故。有生是為生也。

[0685a02]  十二老死　生因緣故。則有老死種種諸苦。  是名五陰十二入十八界十二因緣之大樹也  此並是略出經文辯。從初受報來。約二世明
十二因緣相。孱然無一句私語。讀者善尋。自  知與前來約三世明十二因緣有異也。

[0685a07]  次明一念十二因緣。但約一世中。隨一念心  起。即具十二因緣。亦出大集經中。今略出經  文明一念十二因緣相。

[0685a10]  一無明　因眼見色而生愛心。即是無明。

[0685a11]  二行　為愛造業。即名為行。

[0685a12]  三識　至心專念。故名為識。

[0685a13]  四名色　識共色行。是名名色。

[0685a14]  五六入　六處生貪。是名六入。

[0685a15]  六觸　因入求愛。名之為觸。

[0685a16]  七受　貪著心者。名之為受。

[0685a17]  八愛　經中脫落。不釋愛相。今私作義釋云。  纏綿不捨。名之為愛。

[0685a19]  九取　求是等法。名之為取。

[0685a20]  十有　如是法生。是名為有。

[0685a21]  十一生　次第不斷。是名為生。

[0685a22]  十二老死　次第斷故。名之為死。生死因緣。  眾苦所逼。名之為惱。乃至意法因緣生貪。亦  復如是。

[0685a25]  是十二因緣。一人一念。皆悉具足。並出大集  經文。未有一句私語。讀者善尋。此與常所說  三世因緣逈異。若有欲學因緣佛道者。上來
至此三種辯因緣。相隨用一門修學。即證緣  覺智也。

法界次第初門卷中之下

* * *

【經文資訊】大正藏第 46 冊 No. 1925 法界次第初門  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
